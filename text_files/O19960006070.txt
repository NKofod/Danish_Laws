Uddannelsesorlov til suppleringsuddannelse.
Fastsættelse af  

 nærmere regler i bekendtgørelsesform Resumé En kvinde klagede over at Arbejdsformidlingen havde afslået  

 hendes ansøgning om uddannelsesorlov til den etårige erhvervsøkonomiske  

 suppleringsuddannelse på en handelshøjskole.
 Lov om orlov anvender (i § 3) udtrykket "lange og  

 mellemlange videregående uddannelser". Ombudsmanden havde ikke grundlag  

 for at kritisere at myndighederne havde anset den erhvervsøkonomiske  

 suppleringsuddannelse for en mellemlang eller lang videregående uddannelse i  

 orlovslovens forstand.
Arbejdsministeriet havde endvidere i en vejledning nærmere  

 angivet hvad der skulle forstås ved begrebet "ledige pladser" i §  

 3,  

 stk. 1, i bek. nr. 1051 af 17. december 1993 om uddannelser, hvortil der kan  

 opnås uddannelsesgodtgørelse og orlov til uddannelse.
Ombudsmanden fandt ikke  

 at kunne kritisere at Arbejdsformidlingen havde fulgt Arbejdsministeriets  

 fortolkning af begrebet "ledige pladser".
Derimod fandt ombudsmanden det beklageligt at Arbejdsministeriet  

 ikke i bekendtgørelsen havde optaget klare og udtrykkelige regler om de to  

 nævnte fortolkningsspørgsmål, og henstillede samtidig til ministeriet at  

 præcisere  

 bekendtgørelsen på disse punkter hvis bekendtgørelsen fortsat skulle finde  

 anvendelse.
Ombudsmanden anførte bl.a. at det første fortolkningsspørgsmål er  

 et åbenbart fortolkningsspørgsmål af grundlæggende og generel betydning for  

 afgrænsningen af bestemmelsen i lovens § 3, stk. 1, og at den forståelse  

 myndighederne havde anlagt af begrebet "ledige pladser" var udtryk  

 for en - i forhold til naturlig sproglig forståelse - indskrænkende  

 fortolkning  

 i relation til et ganske grundlæggende fortolkningsspørgsmål hvis eksistens  

 burde have stået Arbejdsministeriet klar. (J.nr. 1994-2529-022).
 A klagede over at Arbejdsformidlingen havde afslået hendes  

 ansøgning om uddannelsesorlov til den etårige erhvervsøkonomiske  

 suppleringsuddannelse for humanister på Handelshøjskolen i København.
I sin klage anførte A bl.a. at hun ikke kunne forstå afgørelsen  

 på baggrund af reglerne i bekendtgørelsen og den fortolkning som følger af  

 Arbejdsmarkedsstyrelsens NOA-Meddelelse nr.
O.15/94. I den forbindelse  

 anførte  

 A at myndighederne havde sat almindelige retsprincipper om individuel og  

 konkret vurdering ud af kraft idet der er udformet en generel regel der  

 udelukker at der kan ydes orlov til den pågældende uddannelse.
A henviste også til at andre af hendes studiekammerater havde  

 fået bevilget orlov til uddannelsen på et tidligere tidspunkt.
Derfor mente  

 hun  

 at der havde fundet usaglig forskelsbehandling sted.
Endelig anførte A at hun  

 desuden blev optaget på uddannelsen efter afslutningen af den ordinære  

 optagelse på uddannelsen.
På baggrund af klagen indhentede jeg udtalelser fra  

 Arbejdsformidlingen.
Jeg forelagde dem for A der kommenterede udtalelserne.
Da jeg ved min foreløbige gennemgang af sagen var blevet  

 opmærksom på visse forhold af mere generel karakter i forbindelse med  

 Arbejdsformidlingens  

 afgørelse i sagen, bad jeg Arbejdsmarkedsstyrelsen om en udtalelse.
Jeg bad  

 styrelsen om at tilbagesende sit svar gennem Arbejdsministeriet, jf. § 5,  

 stk.  

 3, i Instruks for Folketingets Ombudsmand.
Jeg bad i denne forbindelse  

 Arbejdsmarkedsstyrelsen og Arbejdsministeriet om en stillingtagen til  

 følgende  

 spørgsmål:
"  

  

 1.  

  

 Som sagen  

 foreligger for mig, er der først og fremmest to spørgsmål der giver anledning  

 til nærmere undersøgelser.
Dels spørgsmålet om hvorvidt den  

 erhvervsøkonomiske  

 suppleringsuddannelse på Handelshøjskolen i København er en lang eller  

 mellemlang videregående uddannelse, jf. § 2 i bek. nr. 1051 af 17. december  

 1993. Dels spørgsmålet om hvad der skal forstås ved udtrykket '... ledige  

 pladser efter uddannelsesinstitutionernes ordinære optagelse af  

 uddannelsessøgende...', jf. § 3, stk. 1, i samme bekendtgørelse.
Arbejdsformidlingen har fortolket begge bestemmelser under  

 henvisning til NOA-Meddelelser (O.14/94 og O.15/94), jf.
AF-Storkøbenhavns  

 udtalelse til mig af 4. januar 1995.
 På denne baggrund beder jeg Arbejdsmarkedsstyrelsen og  

 Arbejdsministeriet redegøre for det retlige grundlag for udsendelse af  

 NOA-Meddelelser samt for deres retlige status.
2.  

  

 AF-Storkøbenhavn  

 har i sin afgørelse af 6. oktober 1994 og i udtalelsen af 4. januar 1995 lagt  

 til grund at den erhvervsøkonomiske suppleringsuddannelse er en del af et  

 langt eller mellemlangt videregående uddannelsesforløb.
Arbejdsformidlingen  

 har  

 i den forbindelse i udtalelsen af 4. januar 1995 henvist til NOA-Meddelelse  

 nr.  

 O.15/94.
Arbejdsformidlingen har endvidere i udtalelsen lagt til grund at  

 (A) ikke var omfattet af 'ledig plads'-systemet, jf. § 3, stk. 1, i bek. nr.  

 1051 af 17. december 1993. Arbejdsformidlingen har i den forbindelse henvist  

 til NOA-Meddelelse nr.
O.14/94. I udtalelsen har Arbejdsformidlingen bl.a.  

 anført følgende:
 ...
Til vurdering af om en ansøgning kan bevilges efter 'ledig  

 plads' systemet, lægges alene til grund, om den søgte uddannelse er noteret  

 på  

 listen efter den koordinerede tilmelding jf.
NOA-Meddelelse nr.
O.14/94. Det  

 er  

 således ikke nok, at uddannelsesinstitutionen efterfølgende udtaler, at der  

 er  

 ledige pladser.
 ...
 På denne baggrund beder jeg Arbejdsmarkedsstyrelsen tage stilling  

 til om den kan tilslutte sig AF-Storkøbenhavns forståelse af de pågældende  

 NOA-Meddelelser.
3.  

  

 Hvis  

 AF-Storkøbenhavns forståelse af NOA-Meddelelserne er korrekt, beder jeg  

 styrelsen og ministeriet redegøre for om der i lov og navnlig bekendtgørelse  

 er  

 det fornødne hjemmelsmæssige grundlag for denne forståelse.
Jeg henviser i  

 den sammenhæng til den sag der er refereret i Folketingets Ombudsmands  

 beretning for året 1981, s. 22." I skrivelse af 8. januar 1996 udtalte AF-Storkøbenhavn herefter  

 følgende:
 "I den konkrete sag har AF-Storkøbenhavn afgivet en  

 udtalelse til Ombudsmanden den 4. januar 1995 og her i henvist til den  

 vejledning, som ved sagens afgørelse er indhentet i NOA-Meddelelser O14 og  

 O15/94 med hensyn til forståelsen af begrebet 'ledig plads' og mulighederne  

 for  

 at få orlov til sidefag, basisuddannelser og suppleringsuddannelser på  

 universiteter mfl.
AF-Storkøbenhavn (har) ikke yderligere at føje til den nævnte  

 udtalelse." I skrivelse af 14. juni 1996 fremkom Arbejdsmarkedsstyrelsen med  

 følgende supplerende udtalelse:
"Det fremgår af den konkrete klagesag bl.a., at (A) i  

 august måned 1994 hos AF-Storkøbenhavn blev stillet i udsigt, at hun kunne få  

 bevilget uddannelsesorlov til den etårige erhvervsøkonomiske  

 suppleringsuddannelse for humanister på Handelshøjskolen i København.
Hun  

 modtog senere fra Arbejdsformidlingen et afslag på en til AF indgiven  

 ansøgning  

 om uddannelsesorlov, idet AF henviste til, at ansøgningen ikke kunne  

 imødekommes, da der ikke kunne bevilges uddannelsesorlov til lange eller  

 mellemlange videregående uddannelser.
Ombudsmanden har - efter at have  

 modtaget  

 (A)'s klage - anmodet AF-Storkøbenhavn om en udtalelse, herunder navnlig om  

 fortolkningen af § 3 i Arbejdsministeriets bekendtgørelse nr. 1051 af  

 17.12.1993 om uddannelser, hvortil der kan opnås uddannelsesgodtgørelse og  

 orlov til uddannelse.
Af ombudsmandens citater fra AF-Storkøbenhavns udtalelse af  

 4.1.1995 med bilag af 20.12.1994 fremgår bl.a., at der i perioden forud for  

 behandlingen af (A)'s ansøgning om uddannelsesorlov har hersket den  

 opfattelse  

 hos Arbejdsformidlingen, at den omhandlede 1-årige erhvervsøkonomiske  

 suppleringsuddannelse var omfattet af hovedreglen i ovennævnte  

 bekendtgørelses  

 § 2, stk. 2, dvs., at Arbejdsformidlingen på dette tidspunkt har lagt til  

 grund, at nævnte uddannelse isoleret betragtet var af under 2 års varighed.  

 Arbejdsformidlingen så sig, efter at være blevet opmærksom på  

 Arbejdsmarkedsstyrelsens  

 NOA-Meddelelse nr.
O.15/94 af 26.5.1994, nødsaget til at ændre praksis,  

 således  

 at der alligevel ikke kunne bevilges uddannelsesorlov til den omhandlede  

 suppleringsuddannelse, idet NOA-Meddelelsen bl.a. henviste til, at  

 Undervisningsministeriet var af den opfattelse, at en suppleringsuddannelse,  

 som ikke i sig selv har status som kompetencegivende, begrebsmæssigt  

 defineres  

 som en del af et mellemlangt eller længerevarende videregående  

 uddannelsesforløb.  

 Det forhold, at pågældende blev optaget på uddannelsen efter ordinær  

 optagelse,  

 kunne ikke alene danne grundlag for en bevilling, da det kun er ledige  

 uddannelsespladser, der er ubesatte i umiddelbar tilslutning til den ordinære  

 årlige anvisning af uddannelsespladser via den koordinerede tilmelding (KOT),  

 og som er optaget på KOT's liste over således ubesatte studiepladser, der kan  

 bevilges uddannelsesorlov til.
 Folketingets Ombudsmand har anmodet Arbejdsmarkedsstyrelsen om  

 en redegørelse/-stillingtagen vedrørende 3 spørgsmål.
 1. Forståelse af  

 NOA-Meddelelser O 14 og 15/94.
I ombudsmandens brev under pkt. 2 på side 6 har ombudsmanden  

 henvist til AF-Storkøbenhavns afgørelse af 6.10.1994 og AF's udtalelse til  

 denne sag af 4.1.1995, hvoraf det fremgår, at AF har lagt til grund, at den  

 erhvervsøkonomiske suppleringsuddannelse er en del af et langt eller  

 mellemlangt videregående uddannelsesforløb.
Arbejdsformidlingen har i denne  

 forbindelse henvist til NOA-Meddelelse nr.
O.15/94.
For så vidt angår det ovenfor nævnte 'ledig plads'-system har AF  

 bl.a. henvist til styrelsens NOA-Meddelelse nr.
O.14/94.
 Ombudsmanden har på denne baggrund anmodet styrelsen om at tage  

 stilling til, om styrelsen kan tilslutte sig AF-Storkøbenhavns forståelse af  

 de  

 pågældende NOA-Meddelelser.
Specielt vedrørende  

 styrelsens NOA-Meddelelse nr.
O.14/94 af 26.5.1994.
 Hvad denne NOA-Meddelelse angår bedes nedenstående sammenholdt  

 med styrelsens brev af dags dato til Folketingets Ombudsmand, jf. den  

 verserende parallelle ombudsmandssag, j. nr. 1996-127-022 NE hos Folketingets  

 Ombudsmand.
Styrelsen forstår ombudsmanden således, at det er de nedenfor  

 citerede afsnit af NOA-Meddelelse nr.
O.14/94, der navnlig er af betydning  

 for  

 denne sag:
Citat fra NOA-Meddelelse nr.
O.14/94:
 'På foranledning af en række henvendelser vedrørende forståelsen  

 af begrebet 'ledige pladser', skal styrelsen oplyse følgende:
 For så vidt angår 'ledige pladser' udarbejdes der hvert år efter  

 tildelingen af studiepladser efter den koordinerede tilmelding (KOT) en liste  

 over studiepladser, der ikke har kunnet besættes via KOT.
 Listen over ledige studiepladser i forhold til KOT '94 vil blive  

 sendt til regionskontorerne, når tildelingen af studiepladser er afsluttet i  

 juni måned.
 Efter udsendelsen af listen over "ledige pladser" vil  

 det være muligt inden for en frist på højst 1 måned at søge optagelse på  

 disse  

 ledige pladser.
 Der er kun disse pladser,  

 der defineres som ledige pladser i relation til bekendtgørelsens § 3, stk. 1,  

 og det er således i forhold til disse pladser, at orlov til uddannelse kan  

 bevilges.'  

  

 (Fremhævet af styrelsen).
 NOA-Meddelelsen var et fortolkningsbidrag til § 3, stk. 1, i  

 Arbejdsministeriets bekendtgørelse nr. 1051 af 17.12.1993.
 Nævnte § 3, stk. 1, var sålydende:
 '  

  

 Uanset  

  

 bestemmelserne i § 2 kan der bevilges uddannelsesgodtgørelse og  

  

 orlov til uddannelse  

  

 til lange og  

 mellemlange videregående uddannelser inden for Undervisningsministeriets  

 lovgivning, hvor der  

  

 er ledige pladser  

  

 efter uddannelsesinstitutionernes  

  

 ordinære  

  

 optagelse af uddannelsessøgende, eller hvor uddannelsen eller dele af den  

 udbydes efter lov om åben uddannelse.' (Styrelsens fremhævelser).
 Yderligere fortolkningsbidrag til denne bestemmelse er gengivet  

 i vejledning af 28.12.1993 til bekendtgørelsen, idet det under pkt. '2.b.3 -  

 3.  

 undtagelse' er anført følgende:
'Endelig kan der opnås uddannelsesorlov eller  

 uddannelsesgodtgørelse til mellemlange og lange videregående uddannelser  

 efter  

 Undervisningsministeriets lovgivning, hvor der på de enkelte institutioner  

  

 efter sommeroptaget  

  

 har vist sig  

  

 ledige pladser.
Dette gælder alle lange  

 og mellemlange videregående uddannelser, og således ikke kun, når  

 uddannelserne  

 udbydes som åben uddannelse.
 Tilgangen til 'ledige pladser' gælder for supplering samme år  

 (som sker l. august), en eventuel opsamling af interesserede med henblik på  

 vinterstudiestart på denne institution samt for det ordinære optag det  

 følgende  

 år.
 Tilmeldingssekretariatet under Københavns Universitet vil hvert  

 år i august måned til de regionale arbejdsformidlingskontorer udsende  

  

 en liste over ledige pladser ved de  

 videregående uddannelsesinstitutioner efter det ordinære optag via den  

 koordinerede tilmelding (KOT) samme år.  

  

 Udover supplering samme år samt en  

 eventuel "vinterstudiestart" gælder listen som nævnt for det  

 ordinære optag det følgende år.  

  

 Dette  

 betyder, at orlovssøgende kan søge om optagelse på de mellemlange og lange  

 videregående uddannelser i 1994, hvor der kunne konstateres ledige pladser  

 pr.  

 28. juli 1993 og så fremdeles.'  

  

 (Fremhævelserne er styrelsens).
 I forannævnte særskilte ombudsmandssag vedrørende (B)  

 (ombudsmandens sag j. nr. 1996-127-022 NE) har arbejdsminister Jytte Andersen  

 i  

 en skrivelse af 4.12.1995 besvaret en henvendelse fra (B).
 I arbejdsministerens svar af 4.12.1995 blev der bl.a. oplyst  

 følgende:
 'Spørgsmålet om, hvad der helt konkret skal forstås ved en  

 ubesat plads, er der også taget stilling til,  

  

 idet ledige pladser, der er optaget på den liste, som  

 tilmeldingssekretariatet udarbejder efter det ordinære optag, betragtes som  

 ledige pladser, der kan give adgang til uddannelsesorlov.
 Den uddannelse, De nu er igang med, er De kommet ind på gennem  

 en  

  

 ledigbleven  

  

 plads, og  

  

 det er ikke det samme som en ledig plads.  

  

 Selv om det kan forekomme som det rene ordkløveri, må AF holde sig til de  

 officielt fastsatte bestemmelser, og det har derfor været umuligt for AF at  

 nå  

 frem til en anden - for Dem mere positiv - afgørelse, end den allerede  

 trufne.'  

 (Styrelsens fremhævelser).
På baggrund af ovenstående kan styrelsen svare  

  

 bekræftende  

  

 på ombudsmandens spørgsmål,  

 om styrelsen er enig med AF-Storkøbenhavn i forståelsen af indholdet af  

 styrelsens NOA-Meddelelse nr.
O.14/94.
Specielt vedrørende  

 styrelsens NOA-Meddelelse nr.
O.15/94 af 26.5.1994.
 Denne NOA-Meddelelse indeholder bl.a. følgende:
 'På baggrund af en række henvendelser vedrørende muligheden for  

 at få uddannelsesorlov til sidefag, basisuddannelser og  

 suppleringsuddannelser  

 mfl. skal styrelsen oplyse følgende:
 Undervisningsministeriet  

  

 har oplyst til styrelsen, at sidefag, basisuddannelser og  

  

 suppleringsuddannelser tidsmæssigt er et kortere uddannelsesforløb, der  

 i sig selv ikke kan anses for en kompetencegivende uddannelse, men betragtes  

 som en del af et mellemlangt eller længerevarende videregående  

 uddannelsesforløb.
 Uanset  

  

 at den  

 uddannelsessøgende  

  

 kun  

  

 tager  

 sidefaget/basisuddannelsen/  

  

 suppleringsuddannelsen,  

  

 og  

  

 uanset  

  

 at uddannelsen har  

 niveauindplacering '5' i Dansk Uddannelsesnomenklatur, vil der  

  

 derfor ikke kunne bevilges uddannelsesorlov  

 til uddannelsen.'  

  

 (Styrelsens fremhævelser).
 Ovennævnte bekendtgørelse nr. 1051 af 17.12.1993 indeholder i §  

 2 følgende:
 '  

  

 § 2.  

  

 Der kan ikke  

 opnås uddannelsesgodtgørelse og orlov til uddannelse til lange og mellemlange  

 videregående uddannelser inden for  

  

 Undervisningsministeriets  

  

 lovgivning, jfr. dog § 3 og § 5.
Stk. 2. Hvilke uddannelser,  

  

 der defineres som lange eller mellemlange videregående uddannelser, er  

 fastsat  

 i Dansk Uddannelses Nomenklatur.
Som  

  

 hovedregel  

  

 forstås dog uddannelser, der varer mere end to år, og som bygger på en  

 afsluttet uddannelse på erhvervsuddannelsesniveau eller en gymnasial  

 uddannelse.' (Styrelsens fremhævelser).
 Da styrelsen blev bekendt med, at der i AF-regionerne var anlagt  

 forskellige fortolkninger af ovennævnte § 3, stk. 2, rettede styrelsen  

 henvendelse til Undervisningsministeriet om den rette forståelse af begrebet  

 lange og mellemlange uddannelser, jfr. nærmere herom neden for under punkt 2.
Forud for udarbejdelsen af NOA-Meddelelse nr.
O.15/94 har  

 styrelsen haft kontakt til Undervisningsministeriet, som i første omgang  

 telefonisk var indforstået med indholdet af det udkast til meddelelse nr.  

 O.15/94, som dette ministerium fik tilsendt, og som i øvrigt indholdsmæssigt  

 var identisk med den endelige NOA-Meddelelse.
Dette blev bekræftet skriftligt  

 ved Undervisningsministeriets brev til styrelsen af 19.12.1994, hvoraf  

 fremgår  

 følgende:
 'Som opfølgning på tidligere skriftlige og mundtlige  

 henvendelser senest telefonisk henvendelse af 18.12.1994 fra  

 Arbejdsmarkedsstyrelsen om indplacering af sidefag/  

  

 suppleringsfag på positivlisten  

  

 kan Universitetsafdelingen  

 bekræfte følgende:
 Humanistbekendtgørelsens § 4 giver en højere  

 uddannelsesinstitution mulighed for at udbyde afrundede uddannelsesdele og  

 særligt tilrettelagte, sammenhængende deltidsstudier af højst 2 års varighed  

 (sidefag/  

  

 suppleringsfag  

  

 ).
 Disse uddannelsesforløb  

 er at betragte som en del af en længerevarende, videregående uddannelse, idet  

 uddannelsesforløbene kan indgå som en del af en kandidatuddannelse.
 De omtalte  

 uddannelsesforløb indgår derfor ikke på positivlisten.'  

  

 (Fremhævelserne er  

 styrelsens).
Det fremgår af bekendtgørelse nr. 1051 af 17.12.1993, at denne  

 er fastsat efter forhandling med undervisningsministeren.
Bekendtgørelsen  

 indledes således:
 'I henhold til § 27, stk. 1, i lov nr. 434 af 30. juni 1993 om  

 en aktiv arbejdsmarkedspolitik og § 3, stk. 1, i lov nr. 435 af 30. juni 1993  

 om orlov fastsættes  

  

 efter forhandling  

 med undervisningsministeren:'  

  

 (Fremhævet af styrelsen).
Ifølge en i sagen foreliggende samtalerapport af 20.5.1994 har  

 Arbejdsministeriets departement, som har fået NOA-Meddelelse nr.
O.15/04  

 tilsendt i udkast med henblik på departementets eventuelle bemærkninger,  

 tilkendegivet ikke at have indvendinger imod indholdet af denne meddelelse.
På baggrund af ovenstående kan Arbejdsmarkedsstyrelsen svare  

  

 bekræftende  

  

 på ombudsmandens spørgsmål,  

 om styrelsen og AF-Storkøbenhavn har den samme forståelse af NOA-Meddelelse  

 nr.
O.15/94.
Styrelsen finder det naturligvis beklageligt, at  

 AF-Storkøbenhavn i august måned 1994, hvor (A) henvendte sig, ikke var  

 opmærksom på NOA-Meddelelse nr.
O.15/94 af 26. maj 1994 og derved kunne have  

 givet vejledning i overensstemmelse med meddelelsen.
 2. Hjemmelsmæssige  

 grundlag for NOA-Meddelelserne O. 14 og 15/94.
 Ombudsmanden har i brev af 18.12.1995 under pkt. 3 på side 7  

 anmodet bl.a. styrelsen om at redegøre for, om der i lov og navnlig  

 bekendtgørelse  

 er det fornødne hjemmelsmæssige grundlag for styrelsens forståelse af  

 ovennævnte NOA-Meddelelser, idet ombudsmanden samtidig har henvist til den  

 sag,  

 der er refereret i Folketingets Ombudsmands beretning for 1981, s. 22.
Hvad angår NOA-Meddelelse nr.
O.14/94 af 26.5.1994 er det  

 styrelsens opfattelse, at denne meddelelse lægger sig i umiddelbar  

 forlængelse  

 af Arbejdsministeriets vejledning nr. 234 af 28.12.1993 til dets  

 bekendtgørelse  

 nr. 1051 af 17.12.1993 om uddannelser, hvortil der kan opnås  

 uddannelsesgodtgørelse og orlov til uddannelse.
Meddelelsen indeholder alene  

 en  

 præcisering af, hvad der allerede ville kunne udledes af vejledningen til  

 bekendtgørelsen.
For så vidt angår NOA-Meddelelse nr.
O.15/94 af 26.5.1994 skal  

 styrelsen, efter at have orienteret sig i ombudsmandens ovennævnte beretning  

 fra 1981 og ombudsmandens beretning fra 1980, s. 677-86, udtale, at  

 formuleringen af bekendtgørelsens § 2, stk. 1, medfører, at det er efter  

 Undervisningsministeriets lovgivning, det skal afklares, hvornår der er tale  

 om  

 lange og mellemlange videregående uddannelser.
NOA-Meddelelse nr.
O.15/94  

 giver  

 AF-systemet klar besked om Undervisningsministeriets forståelse af begrebet  

 lange og mellemlange uddannelser for så vidt angår specielt de kortvarige  

 suppleringsuddannelser og er derfor i overensstemmelse med § 2, stk. 1.
Derimod er styrelsen ikke længere overbevist om, at  

 NOA-Meddelelsen er fuldt ud i overensstemmelse med formuleringen i  

 bekendtgørelsens § 2, stk. 2, 1. pkt., hvorefter definitionen af lange og  

 mellemlange uddannelser er fastsat i DUN.
For så vidt angår de kortvarige  

 suppleringsuddannelser synes der ikke at være en fuld overensstemmelse mellem  

 § 2, stk. 1 og stk. 2, idet disse uddannelser er fastsat i DUN som korte  

 uddannelser.
Styrelsen vil derfor tilbagekalde NOA-Meddelelsen ved en ny  

 NOA-Meddelelse.
 3. NOA-Meddelelsens  

 retlige grundlag og status.
 Ombudsmanden har anmodet Arbejdsmarkedsstyrelsen og  

 Arbejdsministeriet om at redegøre for det retlige grundlag for udsendelse af  

 NOA-Meddelelser samt for disses retlige status.
 Hertil skal styrelsen udtale følgende:
 De første NOA-Meddelelser blev udsendt i foråret 1994 i  

 tilslutning til den arbejdsmarkedsreform, der blev sat i værk pr. 1.1.1994.
Begrebet 'NOA' står for: 'Nyt om lov om orlov m.v. og nyt om lov  

 om en aktiv arbejdsmarkedspolitik m.v.' NOA-Meddelelserne har afløst de tidligere såkaldte  

 ATB-Meddelelser (Arbejdstilbudsmeddelelser), der var knyttet til den før  

 1.1.1994 gældende lov om arbejdstilbud til ledige.
 ATB-Meddelelserne blev sat i værk i begyndelsen af marts måned  

 1991 ud fra et ønske om at bringe tidligere rundskrivelser på dette lovområde  

 ind i fastere rammer.
 Udgangspunktet for og sigtet med de tidligere ATB-Meddelelser og  

 nu NOA-Meddelelserne har således været  

  

 i  

 systematisk form at orientere Arbejdsformidlingen og arbejdsløshedskasserne  

 om  

 løbende fortolkningsbidrag til gældende lovgivning m.v.
 Især på orlovsområdet har der været et stort behov for en hurtig  

 udmelding til AF om fortolkning af reglerne, idet interessen for og dermed  

 tilgangen til orlovsordningerne har været langt større end forventet.
Styrelsen er som overordnet myndighed i forhold til  

 Arbejdsformidlingen forpligtet til at oplyse og vejlede Arbejdsformidlingen  

 om  

 den rette forståelse af den lovgivning, som AF skal administrere, jfr. for så  

 vidt angår orlovsområdet navnlig § 21 i Arbejdsministeriets lovbekendtgørelse  

 nr. 5 af 8.1.1996 af lov om orlov.
Her anvendes NOA-Meddelelserne som en  

 midlertidig orientering.
Styrelsen har for nylig udsendt 3 cirkulærer om henholdsvis  

 uddannelses-, sabbat- og børnepasningsorlov, der knytter sig til  

 Arbejdsmarkedsstyrelsens bekendtgørelse nr. 1169 af 21.12.1995 om orlov til  

 uddannelse, sabbat og børnepasning.
Forud herfor gennemgik styrelsen de  

 eksisterende NOA-Meddelelser på orlovsområdet med henblik på disses optagelse  

 i  

 cirkulærerne.
Det blev dog ikke fundet hensigtsmæssigt at optage de  

 ovennævnte  

 NOA-Meddelelser nr.
O.14/94 og O. 15/94, da der snarest vil blive udsendt nye  

 regler om, hvilke uddannelser, der for fremtiden ville kunne søges bl.a.  

 uddannelsesorlov til.
De nye regler vil skulle erstatte ovenomtalte  

 bekendtgørelse  

 nr. 1051 og vil bl.a. indebære, at de to NOA-Meddelelser falder bort.
 Ovennævnte 3 cirkulærer er sendt til optagelse i  

 Ministerialtidende.
 NOA-Meddelelserne har således i forhold til AF karakter af  

 midlertidige cirkulærer.
Det kan oplyses, at Direktoratet for Arbejdsløshedsforsikringen  

 har et tilsvarende system, hvor fortolkningsbidrag udsendes midlertidigt som  

 DfA-meddelelser.
Der blev i 1994 aftalt mellem direktoratet, Styrelsen og  

 Arbejdsløshedskassernes Samvirke, at fortolkningsbidrag vedrørende de  

 bestemmelser i orlovsbekendtgørelsen, der hører under arbejdsløshedskassernes  

 afgørelseskompetence, også udsendes som NOA-Meddelelser, således at  

 fortolkningsbidragene vedrørende orlovsbekendtgørelser er samlet ét sted,  

 inden de bliver indarbejdet i henholdsvis direktoratets B-vejledninger til  

 kasserne om de forsikringsmæssige aspekter af orlovsreglerne og styrelsens  

 cirkulærer  

 til AF - eller i selve bekendtgørelsen.
 4. Yderligere  

 bemærkninger.
 For så vidt angår (A)'s konkrete klage, skal styrelsen  

 supplerende oplyse følgende:
a.
Styrelsen har telefonisk hos AF-Storkøbenhavn fået oplyst, at  

 (A) ikke har deltaget i den uddannelse, hvortil hun i sin tid ansøgte om  

 uddannelsesorlov.
I stedet har hun ifølge oplysninger i AF-MATCH fra  

 september  

 måned 1994 til juli måned 1995 været under uddannelse med  

 arbejdsløshedsdagpenge.
b.
På side 3 nederst i ombudsmandens brev er (A) citeret for en  

 henvisning til Magisterbladet 1/95, som har refereret til bestemmelsen om, at  

 Arbejdsmarkedsrådet kan dispensere fra positivlisten.
Der henvises formentlig  

 til § 5 i bekendtgørelse nr. 1051, men denne bestemmelse anviser alene en  

 dispensationsmulighed for så vidt angår uddannelser, hvortil der bevilges  

  

 uddannelsesgodtgørelse  

  

 i henhold til  

 bestemmelserne på aktivlovsområdet." I skrivelse af 2. juli 1996 henholdt Arbejdsministeriet sig til  

 Arbejdsmarkedsstyrelsens udtalelse af 14. juni 1996.
 Efter at jeg havde gjort A bekendt med Arbejdsmarkedsstyrelsens  

 og Arbejdsministeriets ovenfor refererede udtalelser, fremkom hun med  

 yderligere bemærkninger til sagen.
Ombudsmandens udtalelse "  

  

 1. Retsgrundlaget Arbejdsformidlingens afgørelse er truffet på baggrund af lov om  

 orlov (lovbek. nr. 269 af 15. april 1994). Loven indeholder bl.a. følgende  

 bestemmelser:
'Kapitel 2 Orlov til uddannelse § 2.  

  

 Personer over 25  

 år kan opnå orlov i op til 1 år til deltagelse i godkendte offentlige  

 uddannelser.
Det er en betingelse for at opnå orlov, at personen er medlem af  

 en statsanerkendt arbejdsløshedskasse ved orlovens start og bevarer  

 medlemskab af en statsanerkendt arbejdsløshedskasse i hele orlovsperioden, og  

 at 1) beskæftigede dagpengeberettigede lønmodtagere har haft beskæftigelse i mindst 3 år inden for de sidste 5 år og aftaler orloven med arbejdsgiveren, 2) ledige er berettiget til ydelser efter lov om  

 arbejdsløshedsforsikring mv. ved orlovens start, 3) selvstændige erhvervsdrivende ved orlovens start vil være  

 berettiget til dagpenge ved ophør med arbejde i virksomheden, jf. § 57, stk.  

 3,  

 i lov om arbejdsløshedsforsikring mv., og har haft erhvervsarbejde i mindst 3  

 år inden for de sidste 5 år.
 § 3.  

  

 Lange og  

 mellemlange videregående uddannelser omfattes som hovedregel ikke af de  

 uddannelser, der kan opnås orlov til efter § 2.
 Stk. 2.  

  

 Arbejdsministeren fastsætter efter forhandling med undervisningsministeren  

 nærmere regler for, hvilke uddannelser der omfattes af § 2.
Stk. 3.  

  

 Arbejdsministeren kan fastsætte nærmere regler for den mindste varighed af  

 uddannelsesorlov.' Af bemærkningerne til lovforslaget (lovforslag nr.
L  

 273/1992-93) fremgår bl.a. følgende (Folketingstidende 1992-93, tillæg A, sp.  

 8866):
'Til § 3 Det er hensigten, at Arbejdsministeriet og Undervisningsministeriet  

 i fællesskab udarbejder en positivliste over de godkendte offentlige  

 uddannelser, man kan deltage i, når der oppebæres orlovsydelse.  

 Udgangspunktet  

 for listen vil være, at størsteparten af lange og mellemlange videregående  

 uddannelser undtages, da disse ofte først påbegyndes som grunduddannelse i en  

 sen alder.
Hermed undgås konkurrence med Statens Uddannelsesstøtte og de i  

 lovgivningen herom indeholdte adfærdsregulerende elementer.' Bek. nr. 526 af 20. juni 1994 om orlov til uddannelse, sabbat og  

 børnepasning (der er udstedt i medfør af bl.a. § 3, stk. 3, i lov om orlov)  

 trådte ifølge dennes § 61, stk. 1, 1. punktum, i kraft den 1. juli 1994.  

 Bekendtgørelsen indeholder i § 6, stk. 1-3, følgende bestemmelser:
 '  

  

 § 6.  

  

 Orlov kan  

 bevilges til de uddannelser, der fremgår af de i henhold til lovens § 3, stk.  

 2, fastsatte regler, jf. dog stk. 2.
Stk. 2.  

  

 Der kan opnås  

 orlov til uddannelse til uddannelser omfattet af stk. 1, herunder eventuelle  

 praktikperioder der indgår i uddannelsen, hvis uddannelsen enten 1) har et ugentligt antal undervisningstimer på mindst 20 timer, 2) er normeret som heltidsundervisning efter ministerielt  

 fastsatte regler, eller 3) er godkendt som heltidsundervisning i forbindelse med statens  

 uddannelsesstøtte.
Stk. 3.  

  

 Arbejdsformidlingen  

 kan efter retningslinier fastsat i det regionale arbejdsmarkedsråd efter en  

 konkret vurdering fravige bestemmelserne i stk. 2, hvis det fremmer den  

 uddannelsessøgendes muligheder på arbejdsmarkedet.' Bek. nr. 1051 af 17. december 1993 om uddannelser hvortil der  

 kan opnås uddannelsesgodtgørelse og orlov til uddannelse, er udstedt i medfør  

 af både lov om en aktiv arbejdsmarkedspolitik og § 3, stk. 2, i lov om orlov.  

 Bekendtgørelsen indeholder bl.a. følgende bestemmelser:
 '  

  

 § 1.  

  

 Der kan opnås  

 uddannelsesgodtgørelse, jf. lov om en aktiv arbejdsmarkedspolitik og orlov  

 til  

 uddannelse, jf. lov om orlov, til godkendte offentlige uddannelser, jf. dog §  

 2  

 og § 4.
 Stk. 2....
 Stk. 3....
 § 2.  

  

 Der kan ikke  

 opnås uddannelsesgodtgørelse og orlov til uddannelse til lange og mellemlange  

 videregående uddannelser inden for Undervisningsministeriets lovgivning, jf.  

 dog § 3 og § 5.
Stk. 2.  

  

 Hvilke  

 uddannelser, der defineres som lange og mellemlange videregående uddannelser,  

 er fastsat i Dansk Uddannelses Nomenklatur.
Som hovedregel forstås dog  

 uddannelser, der varer mere end to år, og som bygger på en afsluttet  

 uddannelse  

 på erhvervsuddannelsesniveau eller en gymnasial uddannelse.
 § 3.  

  

 Uanset  

 bestemmelserne i § 2 kan der bevilges uddannelsesgodtgørelse og orlov til  

 uddannelse til lange og mellemlange videregående uddannelser inden for  

 Undervisningsministeriets lovgivning, hvor der er ledige pladser efter  

 uddannelsesinstitutionernes ordinære optagelse af uddannelsessøgende, eller  

 hvor uddannelsen eller dele af den udbydes efter lov om åben uddannelse.
 Stk. 2.  

  

 Der kan inden  

 for Undervisningsministeriets lovgivning endvidere bevilges  

 uddannelsesgodtgørelse og orlov til uddannelse til følgende uddannelser, som  

 mindst er på niveau med en mellemlang videregående uddannelse:
 1) ...
 ...
 § 4....
§ 5.  

  

 Arbejdsformidlingen kan med baggrund i retningslinier fastsat af det  

 regionale  

 Arbejdsmarkedsråd og ud fra et konkret skøn over den lediges ønsker og  

 forudsætninger samt arbejdsmarkedets behov bevilge uddannelsesgodtgørelse til  

 uddannelser, der ikke er omfattet af bestemmelserne i §§ 1-4.' I tilknytning hertil har Arbejdsministeriet udsendt vejledning  

 nr. 234 af 28. december 1993 til bek. nr. 1051 af 17. december 1993 om  

 uddannelser, hvortil der kan opnås uddannelsesgodtgørelse og orlov til  

 uddannelse.
 Vejledningen indeholder bl.a. et referat af reglerne i  

 bekendtgørelsens § 3. Vejledningen indeholder også følgende uddybning af  

 bestemmelsen i bekendtgørelsens § 3, stk. 1, 2. sætning ('hvor der er ledige  

 pladser efter uddannelsesinstitutionernes ordinære optagelse af  

 uddannelsessøgende'). I vejledningen anføres:
'  

  

 2.b.3. - 3. undtagelse Endeligt kan der opnås uddannelsesorlov eller  

 uddannelsesgodtgørelse til mellemlange og lange videregående uddannelser  

 efter  

 Undervisningsministeriets lovgivning, hvor der på de enkelte institutioner  

 efter sommeroptaget har vist sig  

  

 ledige  

 pladser.
Dette gælder alle lange og mellemlange videregående uddannelser,  

 og således ikke kun, når uddannelserne udbydes som åben uddannelse.
 Tilgangen til 'ledige pladser' gælder for supplering samme år  

 (som sker fra 1. august), en eventuel opsamling af interesserede med henblik  

 på  

 vinterstudiestart på denne institution samt for det ordinære optag det  

 følgende  

 år.
Tilmeldingssekretariatet under Københavns Universitet vil hvert  

 år i august måned til de regionale arbejdsformidlingskontorer udsende en  

 liste  

 over ledige pladser ved de videregående uddannelsesinstitutioner efter det  

 ordinære optag via den koordinerede tilmelding (KOT) samme år.
Udover  

 supplering samme år samt en eventuel 'vinterstudiestart' gælder listen som  

 nævnt for det ordinære optag det efterfølgende år.
Dette betyder, at  

 orlovssøgende kan søge om optagelse på de mellemlange og lange videregående  

 uddannelser i 1994, hvor der kunne konstateres ledige pladser pr. 28. juli  

 1993  

 og så fremdeles.' Arbejdsmarkedsstyrelsen har i NOA-Meddelelse nr.
O.14/94 af 26.  

 maj 1994 præciseret hvad der forstås ved begrebet 'ledige pladser' i § 3,  

 stk.  

 1, i bek. nr. 1051 af 17. december 1993 om uddannelser, hvortil der kan opnås  

 uddannelsesgodtgørelse og orlov til uddannelse.
NOA-Meddelelsen har følgende  

 indhold:
 'På foranledning af en række henvendelser vedrørende forståelsen  

 af begrebet 'ledige pladser', skal styrelsen oplyse følgende:
 For så vidt angår 'ledige pladser' udarbejdes der hvert år efter  

 tildelingen af studiepladser efter den koordinerede tilmelding (KOT) en liste  

 over studiepladser, der ikke har kunnet besættes via KOT.
 Listen over ledige studiepladser i forhold til KOT '94 vil blive  

 sendt til regionskontorerne, når tilmeldingen af studiepladser er afsluttet  

 sidst i juli måned.
 Efter udsendelsen af listen over 'ledige pladser' vil det være  

 muligt inden for en frist på højst 1 måned at søge om optagelse på disse  

 ledige  

 pladser.
Det er kun disse pladser, der defineres som ledige pladser i  

 relation til bekendtgørelsens § 3, stk. 1, og det er således i forhold til  

 disse pladser, at orlov til uddannelse kan bevilges.
Det er i den forbindelse  

 uden betydning, hvis den uddannelsessøgende som kommer ind på en ledig plads,  

 kan få meritoverført eventuelt forudgående uddannelse, idet det er afgørende,  

 at vedkommende er optaget på en ledig plads.
På visse uddannelsesinstitutioner er der vinterstudiestart.
For  

 at kunne få uddannelsesorlov til en uddannelse med vinterstudiestart, skal  

 den  

 uddannelsessøgende være optaget på en ledig plads til vinterstudiestarten.
Der vil dog kunne bevilges uddannelsesorlov til  

 uddannelsessøgende, der søger om optagelse via KOT, hvis der året forinden  

 var  

 ledige pladser på studiet.
Hvis der eksempelvis er ledige pladser på en  

 uddannelse efter KOT i 1993, kan en uddannelsessøgende få bevilget  

 uddannelsesorlov, hvis vedkommende bliver optaget på den pågældende  

 uddannelse  

 via KOT i 1994.
 Der kan imidlertid kun bevilges uddannelsesorlov svarende til  

 det antal ledige pladser, der var udmeldt året forinden.
Undervisningsministeriet har den 5. maj 1994 sendt listen over  

 ledige pladser efter KOT i 1993 til alle regionskontorer.' I NOA-Meddelelse nr.
O.15/94 af 26. maj 1994 har  

 Arbejdsmarkedsstyrelsen fortolket bestemmelserne i § 3, stk. 1, i lov om  

 orlov  

 og § 2, stk. 1, i bekendtgørelse nr. 1051 af 17. december 1993 om  

 uddannelser,  

 hvortil der kan opnås uddannelsesgodtgørelse og orlov til uddannelse.
Denne  

 NOA-Meddelelse angår spørgsmålet om hvorvidt sidefag, basisuddannelser og  

 suppleringsuddannelser på universiteter m.fl. skal anses for 'lange og  

 mellemlange videregående uddannelser' i lovens og bekendtgørelsens forstand  

 og  

 har følgende indhold:
 'På baggrund af en række henvendelser vedrørende muligheden for  

 at få uddannelsesorlov til sidefag, basisuddannelser og  

 suppleringsuddannelser  

 på universiteter m. fl. skal styrelsen oplyse følgende:
 Undervisningsministeriet har oplyst til styrelsen, at sidefag,  

 basisuddannelser og suppleringsuddannelser tidsmæssigt er et kortere  

 uddannelsesforløb, der i sig selv ikke anses for en kompetencegivende  

 uddannelse, men betragtes som en del af et mellemlangt eller langvarende  

 videregående uddannelsesforløb.
 Uanset at den uddannelsessøgende kun tager  

 sidefaget/basisuddannelsen/suppleringsuddannelsen,  

 og uanset at uddannelsen har niveauplacering '5' i Dansk  

 Uddannelsesnomenklatur, vil der derfor ikke kunne bevilges uddannelsesorlov  

 til  

 uddannelsen.
Undervisningsministeriet har endvidere oplyst, at den supplerende  

 journalistuddannelse også er omfattet af denne fortolkning.' I Dansk Uddannelses-Nomenklatur, udgivet i 1994 af Danmarks  

 Statistik og Undervisningsministeriet (herefter benævnt DUN 94), er s. 4ff  

 bl.a. anført følgende:
"  

  

 Uddannelsesbegreb Ordet uddannelse bruges i daglig tale dels i betydningen  

  

 kundskabsformidling  

  

 (en uddannelses-  

 eller undervisningsproces inden for en organisatorisk ramme), dels som  

 betegnelse for  

  

 afslutningen på et  

 uddannelsesforløb.
 I forbindelse med indplacering af uddannelser efter  

 DUN-klassificeringssystemet  

 er begrebet uddannelse primært anvendt i den sidstnævnte betydning, men DUN  

 kan  

 dog i vidt omfang også anvendes til en systematisk gruppering af igangværende  

 uddannelsesforløb.
Fagligt indhold DUN er baseret på en gruppering af uddannelserne efter fagligt  

 indhold.
Opdelingen af uddannelser i faglige grupper kan principielt  

 foretages  

 på grundlag af uddannelsernes emneindhold eller erhvervssigte. ...
 ...
 ...
Uddannelsesniveau Afsluttede uddannelser kan foruden efter fagligt indhold også  

 klassificeres efter fagligt niveau, idet man ved en uddannelses niveau  

 forstår  

 den samlede uddannelsestid, der er nødvendig til at fuldføre den pågældende  

 uddannelse.
Som anført i det følgende knytter der sig imidlertid betydeligt  

 flere problemer til en klassificering af uddannelser efter uddannelsesniveau  

 end efter fagligt indhold, hvortil kommer, at der i langt flere tilfælde  

 gennem  

 tiden vil kunne ske ændringer i en uddannelses niveau mæssige placering end i  

 dens faglige område.
Den 5-cifrede DUN-kode til entydig identifikation af de  

 enkelte uddannelser er derfor alene baseret på det faglige indhold, mens  

 klassifikationen efter uddannelsesniveau er indeholdt i et uafhængigt  

 supplerende 6. ciffer.
Det er ikke muligt helt objektivt at lægge retningslinier for,  

 hvorledes det faglige niveau for en uddannelse bør fastlægges.
I stedet kan  

 man  

 tilstræbe at følge nedenstående retningslinier, som i praksis har vist sig at  

 føre til acceptable resultater i langt de fleste tilfælde.
Principielt bør en uddannelses faglige niveau fastlægges efter  

 en vurdering af uddannelsens slutniveau.
I de fleste tilfælde kan  

 fastlæggelse  

 af det faglige niveau ske ved at lægge varigheden af den forudgående  

 uddannelse  

 sammen med den normerede varighed af den uddannelse, som skal klassificeres.
 Indgangsniveauet for uddannelsen fastlægges på grundlag af de  

 formelle krav om forudgående skolegang eller uddannelse.
 Inden for det danske uddannelsessystem vil det i en række  

 tilfælde føre til urimelige resultater, hvis man ved fastsættelsen af det  

 faglige niveau alene lagde vægt på skoleuddannelsen.
Såvel virksomhedspraktik som forudsætninger om erfaring,  

 modenhed mv. må tillægges vægt ved fastsættelsen af det faglige niveau.
Fx  

 vil  

 krav om en vis alder ved begyndelsen af en uddannelse set i forbindelse med  

 optagelsesproceduren kunne godtgøre et højere fagligt niveau for uddannelsen,  

 end man ville nå ved blot at tage hensyn til forudgående skolegang og  

 varigheden af den aktuelle uddannelse.
I andre tilfælde vil det være mest  

 hensigtsmæssigt at placere en uddannelse efter en sammenligning med andre  

 uddannelser, der opfattes som beslægtede eller parallelle med den pågældende  

 uddannelse.
I denne forbindelse kan der ved indplaceringen lægges vægt på, at  

 uddannelser, der giver samme kompetence, placeres på samme uddannelsesniveau.
 På denne baggrund kan uddannelserne indplaceres på følgende 10  

 uddannelsesniveauer.
 ...
 ...
5 Korte videregående uddannelser .............13.-14.  

 uddannelsesår 6 Mellemlange videregående uddannelser ...........15.-16.  

 uddannelsesår 7 Lange videregående uddannelser ...........17.-18.  

 uddannelsesår.
...' Konkret fremgår af DUN 94 at såvel 20103 Humanistisk sidefag som  

 20104 Humanistisk suppleringsfag har uddannelsesniveau 6 (mellemlang  

 videregående uddannelse). Samtlige cand. merc.-uddannelser (20121 mfl.) har  

 uddannelsesniveau 7 (lange videregående uddannelser). Derimod er humanistiske  

 basisuddannelser (20100 mfl.) og 20121 Humanistisk bifagsuddannelse  

 indplaceret  

 på uddannelsesniveau 5 (som kortere videregående uddannelser).
2. Arbejdsformidlingens  

 konkrete afgørelse Ved NOA 14/94 præciserede Arbejdsmarkedsstyrelsen over for  

 arbejdsformidlingerne den efter Arbejdsmarkedsstyrelsens opfattelse rette  

 fortolkning af bekendtgørelse nr. 1051 af 17. december 1993 i relation til  

 begrebet 'ledige pladser'. Som fremhævet af myndighederne må det af hensyn  

 til  

 en ensartet administrativ praksis anses for væsentligt at lokale eller  

 regionale myndigheders fortolkning af reglerne og retsanvendelse i konkrete  

 sager er ens.
På det foreliggende administrative område kan en ensartet  

 administrativ praksis ikke opnås ved behandling af konkrete (klage)sager hos  

 en  

 central administrativ instans, idet der ikke er rekurs til en central  

 myndighed.
Arbejdsmarkedsstyrelsen har i stedet valgt at udsende  

 fortolkningsbidrag  

 med henblik på at opnå en ensartet administrativ praksis i de såkaldte  

 'NOA-Meddelelser'.
 Den fortolkning som Arbejdsmarkedsstyrelsen præciserede i NOA  

 14/94, ligger efter min opfattelse inden for det lovliges rammer (jf.  

 nedenfor  

 under pkt.  

 3 a  

 ). Jeg  

 mener herefter ikke jeg kan kritisere at AF-Storkøbenhavn på baggrund af NOA  

 14/94 ændrede sin administrative praksis på området.
 (A) har under sagen bl.a. anført at hun mener det er forkert at  

 AF-Storkøbenhavn ikke har foretaget en konkret vurdering eller dispenseret i  

 hendes sag, således at hun alligevel kunne være bevilget orlov til  

 uddannelse.  

 Heri er jeg ikke enig.
 Efter § 6, stk. 3, i bek. nr. 526 af 20. juni 1994 om orlov til  

 uddannelse, sabbat og børnepasning kan arbejdsformidlingen i visse tilfælde  

 'efter en konkret vurdering fravige bestemmelserne i stk. 2'.  

 Bekendtgørelsens  

 § 6, stk. 2, opstiller krav til en uddannelses mindste tidsmæssige  

 udstrækning  

 (bestemmelsen er citeret ovenfor). Derimod kan der ikke efter  

 bekendtgørelsens  

 § 6, stk. 3, ske fravigelse fra bekendtgørelsens § 6, stk. 1, og dermed fra  

 reglerne i bek. nr. 1051 af 17. december 1993 om uddannelser, hvortil der kan  

 opnås uddannelsesgodtgørelse og orlov til uddannelse.
 Efter § 5 i sidstnævnte bekendtgørelse (citeret ovenfor) kan  

 arbejdsformidlingen i visse tilfælde bevilge uddannelsesgodtgørelse til bl.a.  

 uddannelser som ikke er omfattet af bekendtgørelsens § 3. Bestemmelsen i § 5  

 i  

 bek. nr. 1051 af 17. december 1993 angår imidlertid kun  

 uddannelsesgodtgørelse,  

 og ikke orlov til uddannelse.
3. De generelle spørgsmål  

 som sagen rejser a) Er den  

 erhvervsøkonomiske suppleringsuddannelse en kort eller en mellemlang/lang  

 videregående uddannelse? Loven anvender (i § 3) udtrykket 'lange og mellemlange  

 videregående uddannelser'. Loven definerer ikke nærmere begrebet, men lovens  

 §  

 3, stk. 2, og lovens forarbejder forudsætter at det administrativt nærmere  

 fastsættes hvilke uddannelser der falder ind under begrebet.
Efter min  

 opfattelse  

 udelukker loven ikke en fortolkning som den Arbejdsmarkedsstyrelsen og  

 AF-Storkøbenhavn har anlagt.
Bekendtgørelsen (bek. nr. 1051 af 17. december 1993 § 3, stk. 1)  

 anvender udtrykket 'lange og mellemlange videregående uddannelser inden for  

 Undervisningsministeriets lovgivning'. Lovens udtryk kan herved siges at være  

 præciseret derhen at begrebet skal fortolkes i overensstemmelse med den  

 fortolkning der sædvanligvis anlægges efter lovgivningen på  

 Undervisningsministeriets område.
Efter min mening er det herved langt fra  

 klart hvorledes det konkrete fortolkningsspørgsmål skal løses.
På den anden  

 side udelukker bekendtgørelsen ikke en fortolkning som den  

 Arbejdsmarkedsstyrelsen og AF-Storkøbenhavn har anlagt.
Fortolkningsspørgsmålet bliver først afklaret i  

 Arbejdsministeriets vejledning nr. 234 af 28. december 1993 sammenholdt med  

 Arbejdsmarkedsstyrelsens NOA-Meddelelse nr.
O.15/94. Arbejdsministeriets og  

 Arbejdsmarkedsstyrelsens fortolkning beror bl.a. på formålsbetragtninger som  

 jeg må anse for lovlige i den givne sammenhæng.
 Jeg har ikke grundlag for at kritisere det konkrete  

 fortolkningsresultat.
b) Kan retsgrundlaget  

 fortolkes således at en 'ledig plads' er en ledig plads efter de ordinære  

 optag  

 i den koordinerede tilmelding? Efter lovens § 3, stk. 1, kan der 'som hovedregel' ikke opnås orlov  

 til lange og mellemlange uddannelser, og efter lovens § 3, stk. 2, skal der  

 administrativt fastsættes nærmere regler for de uddannelser der kan gives  

 orlov  

 til.
Loven forudsætter således at der administrativt fastsættes undtagelser  

 til  

 lovens hovedregel, men loven indeholder ikke nogen nærmere angivelse af  

 undtagelserne.
 I bek. nr. 1051 af 17. december 1993 om uddannelser, hvortil  

 der kan opnås uddannelsesgodtgørelse og orlov til uddannelse er det i § 3,  

 stk.  

 1, som en (af flere) undtagelser til lovens hovedregel fastsat at der kan  

 bevilges (bl.a.) orlov til udddannelse til lange og mellemlange videregående  

 uddannelser 'hvor der er ledige pladser efter uddannelsesinstitutionernes  

 ordinære optagelse af uddannelsessøgende'.
Spørgsmålet er om bekendtgørelsen kan fortolkes således som  

 AF-Storkøbenhavn og Arbejdsmarkedsstyrelsen har gjort - nemlig at der ved  

 'ledige pladser' forstås tilfælde hvor det af Den Koordinerede Tilmelding  

 efter  

 det ordinære optag angives at der er ledige pladser på studiet.
Efter min  

 opfattelse udelukker bekendtgørelsens ordlyd ikke en sådan fortolkning.
Som  

 anført af Arbejdsmarkedsstyrelsen er der ligeledes ved en sammenhængende  

 læsning af bekendtgørelsens bestemmelser visse - omend efter min opfattelse  

 dog  

 forholdsvis svage - holdepunkter for at 'ledige pladser' skal forstås således  

 som AF-Storkøbenhavn og Arbejdsmarkedsstyrelsen har ment.
En sikker angivelse af hvad der skal forstås ved 'ledige  

 pladser' i bekendtgørelsens § 3, stk. 1, findes derimod i pkt. 2.b.3 i  

 Arbejdsministeriets vejledning nr. 234 af 28. december 1993 til  

 bekendtgørelsen.
Vejledningen er offentliggjort i Ministerialtidende.
NOA-Meddelelse nr.
O.14/94 indeholder efter min opfattelse blot  

 en gentagelse af det fortolkningsresultat som fremgår af vejledningen.
 Da vejledningen efter min opfattelse ligger inden for rammerne  

 af bekendtgørelsen, mener jeg ikke - af de grunde jeg har anført ovenfor  

 under  

 pkt. 2 - jeg kan kritisere at AF-Storkøbenhavn fulgte den fortolkning som  

 fremgår af vejledningen.
c) Burde der have været  

 fastsat nærmere regler i bekendtgørelsesform? I den sag der er omtalt i Folketingests Ombudsmands beretning  

 for året 1981, s.  

 22f,  

 rejste ombudsmanden over for Arbejdsministeriet bl.a. spørgsmålet om hvilke  

 retningslinier der følges ved valget mellem cirkulære- og  

 bekendtgørelsesform.
 I min rapport om egen drift-projektet angående 105 sager fra  

 EF-direktoratet om EF's markedsordninger for landbrug mv. (mælkestøtte,  

 eksportstøtte og hektarstøtte) som er offentliggjort i min beretning for  

 1995,  

 s. 481ff, har jeg bl.a. anført (beretningen, s. 562):
 '"1) I Justitsministeriets vejledning nr. 153 af 22.  

 september 1987 om udarbejdelse af administrative forskrifter er bl.a. anført:
'  

  

 Anvendelse af  

 bekendtgørelser 4.  

  

 Efter  

 lovtidendeloven fra 1870, jf. lovbekendtgørelse nr. 617 af 15. september 1986  

 (nu lovbek. nr. 842 af 16. december 1991; min bemærkning), er kundgørelse en  

 absolut betingelse for, at en forskrift kan træde i kraft og dermed håndhæves  

 over for borgerne.
Det er derfor af afgørende betydning, at regler, der skal  

 håndhæves over for borgerne, udformes som bekendtgørelser (eller kgl.  

 anordninger), der kundgøres efter lovtidendeloven.
Bekendtgørelsesformen skal således anvendes, hvis reglerne skal  

 normere retsstillingen mellem borgerne indbyrdes eller pålægge borgerne  

 pligter  

 over for det offentlige.
Endvidere bør bekendtgørelse også anvendes, hvis  

 reglerne går ud på at tillægge borgerne rettigheder over for det offentlige.
 Beslutningen om, at kompetence generelt overlades f.eks. af en  

 minister til en styrelse, bør endvidere af hensyn til borgernes mulighed for  

 at  

 kunne vide, hvem der er rette myndighed, altid angives i en bekendtgørelse.
Om valg af den rette form for forskrifter kan der i øvrigt  

 henvises til Folketingets ombudsmands beretning, 1980, s. 677, 1983, s. 265  

 og  

 1984, s. 164 og s. 213.' Jeg kan helt tilslutte mig de anførte synspunkter idet jeg  

 yderligere kan henvise til den sag der er omtalt i min beretning for året  

 1993, s. 46ff.' I relation til de generelle fortolkningsspørgsmål som indgår i  

 den konkrete sag (jf. ovenfor pkt.  

 3 a  

 )  

 og b)) skal jeg udtale følgende:
 ad a):  

  

 Spørgsmålet om  

 hvorvidt suppleringsuddannelser (og andre uddannelsesforløb med tilknytning  

 til  

 lange og mellemlange uddannelser) som  

  

 i  

 sig selv  

  

 har en kortere varighed, trods denne kortere varighed må anses for  

 en lang eller mellemlang uddannelse, er efter min opfattelse et åbenbart  

 fortolkningsspørgsmål af grundlæggende og generel betydning for afgrænsningen  

 af bestemmelsen i lovens § 3, stk. 1. Det er videre min opfattelse at  

 Arbejdsministeriet i bekendtgørelsen, som ministeriet efter lovens § 3, stk.  

 2,  

 skal udstede, burde have taget udtrykkelig stilling til spørgsmålet.
ad b):  

  

 Den forståelse  

 myndighederne har anlagt af begrebet 'ledige pladser' er efter min opfattelse  

 udtryk  

 for en - i forhold til naturlig sproglig forståelse - indskrænkende  

 fortolkning.
Som det fremgår af sagen, er der tale om et ganske grundlæggende  

 fortolkningsspørgsmål.
Spørgsmålets eksistens burde efter min opfattelse have  

 stået Arbejdsministeriet klar.
Jeg må gå ud fra at dette faktisk også var  

 tilfældet, idet ministeriet tog udtrykkelig stilling til spørgsmålet i  

 vejledningen som blev udsendt 11 dage efter bekendtgørelsen.
Efter min  

 opfattelse burde Arbejdsministeriet have taget udtrykkelig stilling til  

 spørgsmålet i bekendtgørelsen.
Sammenfattende må jeg således finde det beklageligt at  

 Arbejdsministeriet ikke i bek. nr. 1051 af 17. december 1993 om uddannelser,  

 hvortil der kan opnås uddannelsesgodtgørelse og orlov til uddannelse, optog  

 klare og udtrykkelige regler om de spørgsmål som er nævnt ovenfor under pkt.  

 3 a  

 ) og b). Jeg har meddelt  

 Arbejdsministeriet min opfattelse og har samtidig henstillet til ministeriet  

 at præcisere bekendtgørelsen på disse punkter hvis bekendtgørelsen fortsat  

 skal  

 finde anvendelse." Som svar på min redegørelse oplyste Arbejdsministeriet i  

 skrivelse af 14. januar 1997  

  

 at  

  

 bek.  

 nr. 1051 af 17. december 1993 er ophævet (og med virkning fra 1. januar 1997  

 erstattet af bek. nr. 981 af 21. november 1996), og  

  

 at  

  

 "den såkaldte tompladsordning ikke længere  

 eksisterer".
 På baggrund heraf skrev jeg bl.a. følgende til  

 Arbejdsministeriet:
 "Bek. nr. 981 af 21. november 1996 om uddannelser, hvortil  

 der kan opnås uddannelsesgodtgørelse og orlov til uddannelse, har i § 5, stk.  

 4, ophævet bek. nr. 1051 af 17. december 1993. Bek. nr. 981 af 21. november  

 1996 trådte i kraft den 1. januar 1997, jf. bekendtgørelsens § 5, stk. 1.
 En bestemmelse svarende til § 3, stk. 1, i bek. nr. 1051 af 17.  

 december 1993 findes ikke i bek. nr. 981 af 21. november 1986.
Arbejdsministeriet har i skrivelsen af 14. januar 1997 videre  

 oplyst, at '... afgrænsningsvanskelighederne i forbindelse med sidefag,  

 bifag, overbygningsuddannelser og lignende, der knytter sig til  

 længerevarende  

 videregående uddannelser, endnu ikke har fundet en løsning.
Spørgsmålet er  

 under behandling i samarbejde med Undervisningsministeriet, og når der  

 foreligger en afklaring, vil der blive udsendt en NOA-meddelelse.
Selve  

 bekendtgørelsen forventes at skulle revideres i løbet af ½års tid, og der vil  

 da blive optaget nærmere bestemmelser om de nævnte uddannelser.' Bek. nr. 981 af 21. november 1986 indeholder i § 2, stk. 1, nr.  

 1, følgende bestemmelse:
 '  

  

 § 2.  

  

 Der kan ikke  

 opnås uddannelsesgodtgørelse eller orlov til uddannelse til:
1)  

 	  

 Lange  

 og mellemlange videregående uddannelser, bortset fra uddannelser, der udbydes  

 efter lov om åben uddannelse eller på tilsvarende vilkår.
Ved afgørelsen af,  

 om  

 der er tale om en mellemlang eller lang videregående uddannelse, tages der  

 udgangspunkt i Dansk Uddannelses Nomenklatur.' Jeg har taget det oplyste til efterretning.
Jeg udbeder mig oplysning om hvad der videre sker i relation til  

 spørgsmålet om optagelse af regler i bekendtgørelsesform angående  

 afgrænsningen  

 af sidefag, overbygningsuddannelser og lignende, der knytter sig til  

 længerevarende videregående uddannelser." NOTER (*1) Jf.
FOB 1980, s. 677, FOB 1981, s. 22, FOB 1983, s.  

 265, FOB 1984, s. 164, FOB 1984, s. 213,  

 FOB 1993, s. 46  

 og  

 FOB 1995, s. 481  

 (s. 562).
