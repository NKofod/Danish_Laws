(Til samtlige kommunalbestyrelser) Ved lov nr. 204 af 18. maj 1982 (§ 4 a) er bestemmelserne om bekæmpelse af  

 rotter overført til miljøbeskyttelsesloven.
 Bestemmelsen i § 4 a har følgende ordlyd:
 »§ 4 a.  Kommunalbestyrelsen foranstalter en  

 effektiv bekæmpelse af rotter.
 Stk. 2.  Ejere af fast ejendom har pligt til at foretage  

 sådanne foranstaltninger med hensyn til sikring af deres ejendomme og disses  

 renholdelse, at rotternes levemuligheder på ejendommen begrænses mest muligt.
 Stk. 3.  Miljøministeren kan fastsætte nærmere regler om  

 rottebekæmpelse og om grundejernes forpligtelser efter stk. 2. Der kan  

 herunder fastsættes regler om:
 Stk. 4.  De af kommunalbestyrelsen i henhold til stk. 3,  

 nr. 4 afholdte udgifter hæfter på vedkommendes ejendom med fortrinsret som  

 for kommunale ejendomsskatter.
Stk. 5.  Det er forbudt at opdrætte vilde rotter uden  

 særlig tilladelse fra miljøministeren.« Bestemmelsen træder i kraft den 1. januar 1983 og samtidig ophæves lov nr.  

 120 af 3. maj 1960 om udryddelse af rotter.
 I medfør af § 4 a m.fl. har miljøministeren udstedt bekendtgørelse nr. 666  

 af 16.december 1982 om bekæmpelse af rotter.
 Bekendtgørelsen træder i kraft den 1. januar 1983.
De reviderede bestemmelser tilsigter at skabe mulighed for at gennemføre  

 en mere effektiv og fleksibel bekæmpelse, således at indsatsen forskellige  

 steder i kommunen kan afpasses efter behovet i de enkelte kvarterer eller  

 lokaliteter.
De nye bestemmelser vil gøre det muligt at anvende de økonomiske  

 midler, der stilles til rådighed til bekæmpelsen, på den i de lokale områder  

 mest hensigtsmæssige måde.
Bestemmelsen i den hidtil gældende lovgivning om,  

 at bekæmpelsesarbejdet kan varetages af grundejerforeninger eller  

 -sammenslutninger, der er godkendt af kommunalbestyrelsen, er udgået.
De nye bestemmelser må ses i sammenhæng med lov nr. 212 af 23. maj 1979 om  

 kemiske stoffer og produkter og bekendtgørelse nr. 410 af 17. september 1980  

 om bekæmpelsesmidler, der også omfatter midler til bekæmpelse af rotter.
De  

 nye regler om rottebekæmpelse beskæftiger sig derfor ikke med kontrol af  

 rottebekæmpelsesmidler.
 Dette cirkulære træder i stedet for det i henhold til den tidligere  

 rottelov udsendte cirkulære nr. 147 af 21. juni 1962.
Lovens område Loven og bekendtgørelsen fastsætter som den tidligere lov bestemmelser om:
Det påhviler som tidligere kommunalbestyrelsen i samtlige landets kommuner  

 at foretage eftersyn for rotter og at foranledige en effektiv bekæmpelse  

 iværksat i tilfælde af forekomst af rotter.
Specielt i  

 levnedsmiddelvirksomheder og i boligkvarterer med rotteproblemer bør  

 iværksættes en særlig indsats, såvel i husene som i omgivelserne.
Det påhviler som tidligere grundejerne at sikre og renholde deres  

 ejendomme således, at rotternes livsbetingelser på ejendommene indskrænkes  

 mest muligt.
Det påhviler kommunalbestyrelsen at påse, at grundejerne  

 overholder deres forpligtelser.
I Kommunernes forpligtelser 1.1. Tilsyn - generelt Medens den tidligere rottelov krævede halvårlige eftersyn af samtlige  

 ejendomme med bekæmpelse overalt, hvor der var konstateret rotter, er der i  

 de nye regler sket visse ændringer med hensyn til disse eftersyn.
Efter de nye regler bevares de halvårlige eftersyn af samtlige ejendomme i  

 landzone, i første række egentlige landbrug og andre erhvervsvirksomheder med  

 dyrehold som f.eks. pelsdyrfarme og dambrug, men også huse uden jord (f.eks.  

 nedlagte gårde og fodermesterboliger) inden for de egentlige  

 landbrugsområder, idet disse erfaringsmæssigt ofte kan være udsat for at få  

 rotter.
Yderligere har man i mange af disse huse tit et mindre husdyrhold,  

 kaniner etc., som også kan tiltrække rotter.
 Ifølge bekendtgørelsens § 3, stk. 4, kan miljøstyrelsen dispensere fra  

 forpligtelsen til at efterse alle ejendomme i landzone, her er i første række  

 tænkt på større parcelhusområder i landzone.
I byzone med etageejendomme og parcelhuse, skal der fremover ikke føres  

 regelmæssigt tilsyn.
Hovedregelen er, at der kun foretages rottebekæmpelse  

 efter anmeldelse.
Erfaringerne viser, at rotter ikke tolereres i disse  

 områder, noget som vel især skyldes det færre antal rottetilfælde blandt  

 andet på grund af forbedret renovation i byerne.
Regelmæssigt tilsyn kan dog være påkrævet, hvor der er særlige  

 rotteproblemer.
Det vil især dreje sig om gamle kvarterer med defekte eller  

 uoverskuelige afløbssystemer.
 Der vil også ofte i byerne være områder, som vil kræve regelmæssigt  

 tilsyn, f.eks. rideskoler, havneområder, oplagspladser, baneterræner, parker  

 m.v.
I sommerhusområder føres ikke regelmæssigt tilsyn.
Hovedregelen er, at  

 bekæmpelsen foregår efter anmeldelse.
 Tilsyn med levnedsmiddelvirksomheder udøves i overensstemmelse med de  

 under afsnit 1.2. anførte regler.
1.2. Tilsyn med levnedsmiddel virksomheder For at en virksomhed kan få en offentlig myndigheds godkendelse til  

 produktion, forarbejdning og/ eller forhandling af levnedsmidler, skal den  

 opfylde en række hygiejniske betingelser, herunder at virksomheden er sikret  

 mod indtrængen af rotter.
Det er endvidere i gældende  

 levnedsmiddellovgivninger fastsat, at det af en offentlig myndighed udøvede  

 hygiejniske tilsyn også omfatter eftersyn for forekomst af rotter, og at  

 bekæmpelse skal iværksættes, såfremt der forekommer rotter.
Efter tidligere gældende lov af 3. maj 1961 om udryddelse af rotter skulle  

 kommunalbestyrelsen 2 gange årligt foretage eftersyn for rotter i samtlige  

 ejendomme i kommunen, og såfremt der ved disse eftersyn, eller der efter  

 modtagen anmeldelse påvistes tilstedeværelse af rotter, da straks indlede  

 bekæmpelse af disse.
Der forekom således en overlapning vedrørende eftersyn  

 for forekomst af rotter, og de reviderede bestemmelser om bekæmpelse af  

 rotter i miljøbeskyttelsesloven tilsigter at rationalisere og effektivisere  

 bekæmpelsen af rotter, hvorfor det præciseres, at det offentlige hygiejniske  

 tilsyn har forpligtelse til at efterse rottesikringers vedligeholdelse og  

 foretage eftersyn for rotter, ligesom det klart tilkendegives, at enhver  

 forekomst af rotter skal anmeldes til kommunalbestyrelsen.
 Bekæmpelsen på levnedsmiddelvirksomheder udøves i samarbejde med den  

 tilsynsførende myndighed.
 Den nye bekendtgørelse medfører således en forenkling af  

 eftersynsarbejdet, præcisering af ansvaret og den tilsigtede fleksibilitet og  

 effektivisering af bekæmpelsen.
2.1. Bekæmpelse - generelt I alle områder, hvor der ved tilsynet eller efter anmeldelse konstateres  

 forekomst af rotter, skal der foretages en effektiv bekæmpelse.
Samtidig  

 hermed skal der i fornødent omfang iværksættes foranstaltninger til sikring  

 mod yderligere invasion af rotter i området.
Bekæmpelse vil ofte vise sig nødvendig i gamle boligkvarterer med defekte  

 eller uoverskuelige afløbssystemer.
I nyere boligområder, hvor  

 afløbssystemerne f.eks. på grund af sætning eller dårligt udført arbejde  

 giver problemer, kan der opstå behov for effektiv bekæmpelse og  

 foranstaltninger til retablering af afløbssystemer med henblik på disses  

 rottesikring.
Der kan også blive behov for en systematisk bekæmpelse af  

 rotter i særligt rotteplagede kloakafsnit.
 Opmærksomheden bør dog være rettet imod de gener, udlægning af gift i  

 husene vil kunne forvolde som følge af døde rotter under gulve og lignende  

 utilgængelige steder.
 I landzoneområder kan især f.eks. lossepladser og rensningsanlæg kræve en  

 forøget bekæmpelse, men også rottekolonier i det åbne land vil kunne give  

 anledning hertil.
 Hvor det skønnes nødvendigt, kan det pålægges kommunen at foretage  

 yderligere foranstaltninger til rottebekæmpelse i såvel land- som byområder.
2.2. Tilrettelæggelse af bekæmpelsen Kommunalbestyrelsen kan lade bekæmpelsesarbejdet udføre af kommunens eget  

 personale, eller man kan overlade arbejdet til et skadedyrbekæmpelsesfirma,  

 jfr. det som bilag optagne forslag til kontrakt omfattende de ydelser, der  

 bør kræves af firmaet.
 Udføres bekæmpelsesarbejdet af kommunens eget personale, må  

 kommunalbestyrelsen sørge for, at det personale, der varetager bekæmpelsen,  

 har den fornødne viden om bekæmpelsesmidlernes virkemåde og anvendelse samt  

 om rottearterne og deres adfærd.
 Overlades arbejdet til et skadedyrbekæmpelsesfirma, fører  

 kommunalbestyrelsen, der fortsat har ansvaret for, at der gennemføres en  

 effektiv bekæmpelse af rotter overalt i kommunen, tilsyn med, at bekæmpelsen  

 foretages i overensstemmelse med den indgåede kontrakt.
 Standardkontraktforslag er medtaget i nærværende cirkulære som bilag 1.
3. Information Det påhviler kommunalbestyrelsen, efter retningslinjer udarbejdet af  

 miljøministeriets konsulenter i rottebekæmpelse, at sørge for, at kommunens  

 borgere får fornøden orientering om, at konstaterede forekomster af rotter  

 skal anmeldes til kommunen.
Der bør herunder orienteres om de hygiejniske og  

 sundhedsmæssige farer samt de økonomiske tab, rotter kan forvolde og om  

 nødvendigheden af, at der, på grund af rotternes store formeringsevne, gribes  

 ind med effektiv bekæmpelse selv af små forekomster.
Der bør samtidig også  

 orienteres om kommunens medvirken til bekæmpelsen.
 Orientering bør foretages regelmæssigt med ikke for lange mellemrum,  

 f.eks. to gange om året, forår og efterår.
4. Rottesikring I medfør af bygningsreglement 1982, kap. 5.2.1., stk. 4, jfr. kap. 12.1.,  

 stk. 4, og kap. 13.10., stk. 1, litra 1, skal bygningskonstruktioner udføres  

 således, at bygninger sikres mod indtrængen af rotter.
 Spørgsmålet om disse krav er opfyldt indgår i bygningsmyndighedernes  

 almindelige vurdering af, om byggetilladelse kan udstedes.
Ved bedømmelsen af omfanget af grundejernes pligt til efterfølgende at  

 foretage foranstaltninger til sikring af deres ejendom mod rotter skal der  

 tages hensyn til, at udgifterne til gennemførelse af de pågældende  

 foranstaltninger holdes inden for et i forhold til den pågældende ejendoms  

 anvendelse og værdi rimeligt beløb.
Dette vil kunne være tilfældet for  

 landbrugsejendomme, men netop for disse ejendomme vil det i det lange løb  

 være en økonomisk fordel at gennemføre en så god rottesikring som muligt.
 Det har med den omhandlede bestemmelse alene været hensigten at pålægge  

 grundejerne at udføre sikringsforanstaltninger, der har karakter af egentlige  

 udbedringer, hvorimod der ikke vil kunne stilles krav om udførelse af  

 bygningsmæssige foranstaltninger af et sådant omfang, at der kan siges at  

 foreligge en ombygning af den pågældende ejendom, ligesom der - bortset fra  

 nedrivning af mindre skure og lignende, der vanskeliggør bekæmpelse af  

 rotterne - ej heller vil kunne påbydes nedrivning af ejendomme.
 Grundejerne har pligt til at renholde deres ejendomme i overensstemmelse  

 med de retningslinjer og anvisninger, der er givet i miljøstyrelsens  

 vejledning om sikring og renholdelse til bekæmpelse af rotter.
5. Indberetning til miljøministeriet Kommunalbestyrelsen skal en gang årligt indsende beretninger til  

 miljøstyrelsen om de foranstaltninger, der i det foregående år har været  

 truffet i kommunen til bekæmpelse af rotter og skal give sådanne andre  

 oplysninger vedrørende bekæmpelsen, som miljøstyrelsen måtte ønske.
Beretningen foretages på særlige skemaer, der udarbejdes af miljøstyrelsen  

 og fremsendes til kommunalbestyrelsen med angivelse af fristen for  

 indsendelse af beretningen.
Beretningen indsendes til konsulenten i  

 rottesager for det pågældende område.
II.
Miljøministeriets konsulenter i rottesager 1. Miljøministeriet ansætter og aflønner særligt  

 sagkyndige som konsulenter i rottesager.
 2. Konsulenterne i rottesager skal i samarbejde med  

 kommunalbestyrelsen rådgive såvel administration som borgere i spørgsmål  

 vedrørende bekæmpelse af rotter og rottesikring.
 3. Konsulenterne skal samarbejde med kommunerne om  

 fornøden orientering af borgerne.
 4. Konsulenterne fører tilsyn med, at bekæmpelsen i de  

 enkelte kommuner er tilstrækkelig omfattende og effektiv, og kan, såfremt det  

 skønnes fornødent, påbyde foretaget yderligere bekæmpelsesforanstaltninger.
 5. Konsulenterne skal holde sig i tæt kontakt med  

 Statens Skadedyrlaboratorium for at følge udviklingen inden for  

 undersøgelses- og forskningsarbejdet.
III.
Grundejernes forpligtelser 1. Det er af afgørende betydning, at  

 beboelsesejendomme og andre bygninger med tilhørende grund ved ordentlig  

 vedligeholdelse og gennemført renholdelse er i en sådan stand, at de ikke  

 skaber gunstige levevilkår for rotter.
 2. Ifølge loven påhviler det derfor grundejerne som en  

 ufravigelig pligt at foretage sådanne foranstaltninger med hensyn til sikring  

 af deres ejendomme og disses renholdelse, at rotternes livsbetingelser på  

 ejendommen indskrænkes mest muligt.
3. Det påhviler grundejerne at efterkomme de påbud,  

 der måtte blive udstedt af kommunalbestyrelsen vedrørende vedligeholdelse,  

 rottesikring og renholdelse inden for den fastsatte frist (jfr.
I, pkt. 4).
Miljøstyrelsen, den 16. december 1982 J.
Kampmann / J.
F.
Simony Bilag 1 Kontrakt vedrørende rottebekæmpelse 1.0. Hovedregler 1.1. Lovgrundlag m.v.
 I henhold til denne kontrakt foretager . . . . . . . . . effektiv  

 rottebekæmpelse i kommunen i overensstemmelse med reglerne i lov nr. 204 af  

 18. maj 1982 (§ 4 a) og miljøministeriets bekendtgørelse nr. af . . . . . . .  

 . 1982 om bekæmpelse af rotter med tilhørende cirkulære nr. af . . . . . . .  

 . .m.
 1.2. Såfremt nye regler måtte ændre ovennævnte lovgrundlag for bekæmpelse  

 af rotter væsentligt, optages forhandling mellem parterne om ændringer eller  

 eventuelt ophør af kontrakten.
 1.3. Tvivlsspørgsmål om kontraktens overholdelse på det faglige område  

 afgøres af miljøministeriets konsulent i rottesager.
 1.4. Kontrakten kan opsiges ved misligholdelse.
 1.5. Såfremt . . . . . . . . . ophører, går konkurs eller træder i  

 likvidation inden for kontraktperioden, ophører kontrakten automatisk.
 1.6. Krig, blokade o.a. force majeure forbeholdt.
2.0. . . . . . . . . . Ydelser 2.1. Præparater . . . . forpligter sig til at stille fornødne mængder præparater, som skal  

 være anerkendt af Statens Skadedyrlaboratorium, til rådighed i bekæmpelsen.
 . . . . . . . . påtager sig at råde over et så alsidigt sortiment, at  

 enhver form for rottetilhold skal kunne bekæmpes, også i resistensområderne.
 . . . . . . . . vil i resistensområderne anvende alternative  

 bekæmpelsesmidler efter aftale med miljøministeriets konsulent i rottesager.
2.2. Personale . . . . . . . . forpligter sig til at lade bekæmpelsen udføre af  

 kvalificeret arbejdskraft. . . . . . . . . underviser med omhu medarbejderne  

 med hensyn til præparaternes virkemåde.
Der oplæres i korrekt omgang med og  

 udlægning af midlerne, herunder at enhver giftudlægning skal meddeles ejer,  

 lejer eller bruger af ejendommen.
. . . . . . . . skal give medarbejderne fornøden viden om rottearterne og  

 deres biologi, adfærd og vaner m.m.
Formålet er, at de med rimelig sikkerhed  

 skal kunne vurdere, om en ejendom har rotter eller ej, samt hvilke metoder  

 der skal tages i brug og i hvilket omfang.
 . . . . . . . . påtager sig på kvalificeret måde (dog ikke med  

 kloakfjernsyn eller lignende avanceret udstyr) at spore og påvise defekter i  

 kloak- og afløbssystemerne og skal ligeledes være indstillet på at yde  

 vejledning til grundejer og entreprenør i forbindelse med  

 reparationsarbejdet.
2.3. Kontrolbøger . . . . . . . . leverer vederlagsfrit kontrolbøger, som føres af firmaets  

 medarbejdere.
De skal vise alle besøgte ejendommes rottemæssige tilstand på  

 besøgstidspunktet.
Om bøgers føring henvises til reglerne på disses omslag.  

 De skal til enhver tid være tilgængelige for kommunens tilsynsførende og  

 kontrollerende myndighed.
2.4. Besøgskort . . . . . . . . leverer vederlagsfrit besøgskort, som firmaets  

 medarbejdere afleverer, hvis de i forbindelse med sin besøgsrunde ikke  

 træffer nogen hjemme, se bilag . . . . . . . .
2.5. Anmeldelser Firmaet er forpligtet til så vidt muligt omgående og senest 8 dage efter  

 modtagen anmeldelse om forekomst af rotter at iværksætte undersøgelse og  

 foretage bekæmpelse, indtil ejendommen m.v. er rottefri.
2.6. Påbud Såfremt en ejendoms manglende renholdelse og rottesikring efter firmaets  

 medarbejders opfattelse nødvendiggør et påbud i henhold til miljøministeriets  

 vejledninger om sikring og vedligeholdelse til bekæmpelse af rotter,  

 tilkalder han assistance fra . . . . . . . . . til besigtigelse.
Anser . . .  

 . . . . . . det ligeledes for påkrævet, gives påbudet skriftligt med kopi til  

 kommunens tilsynsførende myndighed.
Efterkommes det givne påbud ikke inden  

 for den fastsatte frist, indberettes det til kommunens tilsynsførende  

 myndighed, der herefter giver de nødvendige påbud og sørger for, at de  

 efterkommes.
 Påbud skal indføres i vedkommende ejendoms blad i udlægningsbogen.
3.0. Diverse bestemmelser 3.1. Indberetning . . . . . . . . sender senest hvert års . . . . . . . . . til kommunens  

 tilsynsførende myndighed de oplysninger, som er relevante for kommunens  

 indberetning til miljøministeriet.
3.2. Ansvarsforsikring . . . . . . . . forpligter sig til at holde sine medarbejdere forsikret  

 mod uheld, som forårsages af disse eller . . . . . . . .'s ledelse ved  

 uforsigtig udførelse af arbejdet og/ eller uforsigtig omgang med  

 bekæmpelsesmidler.
4.0. Økonomisk grundlag 4.1. Kontraktens løbetid m.v.
 Fra . . . . . . . . . til . . . . . . . .
 Derefter løber kontrakten videre for 1 år ad gangen, med mindre den af en  

 af parterne opsiges med 3 måneders varsel til en . . . . . . . .
4.2. Betaling Årskontraktsummen, der er baseret på pristallet for . . . . . . . . . (. .  

 . . . . . . . .), er aftalt til kr. . . . . . . . . . ekskl. moms.
 Betaling erlægges månedsvis bagud efter faktura fra . . . . . . . .
 Hvor nødvendige bekæmpelsesforanstaltninger medfører uforudsete  

 omkostninger, skal særaftale om betaling træffes.
4.3. Reguleringer Pristalsregulering af kontraktsummen finder sted hvert års 1. april og 1.  

 oktober.
Beregningen sker på basis af ændringer i reguleringspristallet for  

 henholdsvis januar og juli, første gang for månedsraten for . . . . . . . .
 Regulering for stigning eller fald i antal ejendomme sker pr. hvert års 1.  

 januar på grundlag af ejendomsantal, oplyst af kommunalforvaltningen  

 (ejendomsbeskatningens statistik), og efter følgende basistakster:
 Disse basistakster pristalsreguleres en gang om året på grundlag af  

 oktober-pristallet forud for reguleringstidspunktet.
4.4. Specielt vedrørende landzone I landzonen er følgende parcelhuskvarterer efter aftale med  

 miljøministeriets konsulent i rottesager fritaget for generel  

 besøgsforpligtelse:
 1.
 2.
 o.s.v.
4.5. Specielt vedrørende byzone I byzonen foretages kontrol med . . . . . . . . . besøg i følgende  

 kvarterer:
 1.
 2.
 o.s.v.
 4.6. Specielt vedrørende kloakrottebekæmpelse . . . . . . . . . . . . . .  

 . .
4.7. Særlige aftaler f.eks. om Information af samtlige husstande om beboernes rettigheder og forpligtelser i henhold  

 til rotteloven.
 Kommune . . . . . . . .
 underskrift . . . . . .
 dato . . . . . . . .
 underskrift . . . . . . .
