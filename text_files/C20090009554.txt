Bilag 1 Skrivelse med meddelelse om brevstemmemodtagere i udlandet ved kommunal- og regionalvalget den 17. november 2009, om havanlæg på dansk område m.v.
1. Permanent og ad hoc udpegede brevstemmemodtagere i udlandet Indenrigs- og Socialministeriets vejledning nr. 70 af 21. august 2009 om afholdelse af kommunal- og regionalvalg tirsdag den 17. november 2009 indeholder i afsnit 8.6.1. oversigter over permanent udpegede brevstemmemodtagere på Færøerne og i Grønland.
Der er ikke ændringer i forhold til disse oversigter over permanente brevstemmemodtagere.
Forsvarsministeriet har oplyst, at der ikke er foretaget brevstemmeafgivning ved chefen for Slædepatruljen Sirius.
 Der vedlægges en fortegnelse af 11. november 2009 over de personer, der faktisk har fungeret som stemmemodtagere i udlandet ved kommunal- og regionalvalget den 17. november 2009.
 Udover de permanente stemmemodtagere i udlandet, der er udpeget gennem Forsvarsministeriet, har Indenrigs- og Socialministeriet gennem Udenrigsministeriet udpeget følgende brevstemmemodtagere ved kommunal- og regionalvalget den 17. november 2009:
Guinea-Bissau Andreas Andersen, forsker ved Seruminstituttets forskningsprojekt, Bandim Health Project i Guinea-Bissau.
 Brevstemmemodtager ved kommunal- og regionalvalget den 17. november 2009 for vælgere med valgret til kommunal- og regionalvalget, der opholder sig i Guinea-Bissau.
Kuwait Peter Hallberg, general manager i Arla Food i Kuwait.
 Brevstemmemodtager ved kommunal- og regionalvalget den 17. november 2009 for vælgere med valgret til kommunal- og regionalvalget, der opholder sig i Kuwait.
Malawi Tore Overhaug, attaché ved den norske ambassade i Malawi.
 Brevstemmemodtager ved kommunal- og regionalvalget den 17. november 2009 for vælgere med valgret til kommunal- og regionalvalget, der opholder sig i Malawi.
Qatar Lars Mogensen, Head of Department i Cowi A/S i Qatar.
 Brevstemmemodtager ved kommunal- og regionalvalget den 17. november 2009 for vælgere med valgret til kommunal- og regionalvalget, der opholder sig i Qatar.
 Indenrigs- og Socialministeriet skal anmode kommunalbestyrelsen om, at valgstyrerne gøres bekendt med ovenstående med henblik på valgstyrenes kontrol og gennemgang af de modtagne brevstemmer.
2. Havanlæg på dansk område Brevstemmeafgivning på danske havanlæg på dansk område, jf. § 64, stk. 3, i den kommunale og regionale valglov (lovbekendtgørelse nr. 144 af 24. februar 2009) omfatter havanlæggene på Dan Feltet, Halfdan feltet, Gorm Feltet og Horns Rev 2, felterne Tyra Øst og Tyra Vest, Harald Feltet og Skjold Feltet samt felterne Siri og Syd Arne.
 Indenrigs- og Socialministeriet skal anmode kommunalbestyrelsen om, at valgstyrerne ligeledes gøres bekendt med ovenstående med henblik på valgstyrenes kontrol og gennemgang af de modtagne brevstemmer.
3. Telefonisk kontakt til Indenrigs- og Socialministeriet den 16. november 2009 og de følgende dage Såfremt der i forbindelse med kontrollen og gennemgangen af de modtagne brevstemmer måtte opstå spørgsmål, kan Indenrigs- og Socialministeriets valgmedarbejdere kontaktes på ministeriets hovednummer 33 92 93 00 i tidsrummet kl. 8.30  16.00. Undertegnede kan endvidere kontaktes indtil kl. 20 på tlf.nr. 33 92 92 66.
 Indenrigs- og Socialministeriets valgmedarbejdere besvarer på valgdagen den 17. november 2009 spørgsmål om de kommunale og regionale valg på ministeriets hovednummer 33 92 93 00 i tidsrummet kl. 8.30  16.00. Undertegnede kan endvidere kontaktes indtil kl. 20 på tlf. 33 92 92 66. Efter kl. 20 kan undertegnede træffes på mobilnr. 25 16 12 06.
 På fintællingsdagen den 18. november 2009 fra kl. 8.30 og indtil kl. 16.00 kan Indenrigs- og Socialministeriet kontaktes på sit almindelige telefonnummer 33 92 93 00. Indtil kl. 20.00 kan undertegnede træffes på tlf.nr. 33 92 92 66.
