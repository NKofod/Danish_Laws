Rådighed, ikke søgt stillinger nok Ankenævnet har behandlet advokat xx klage på møde den 5. februar 2008.
Nævnet traf denne A F G Ø R E L S E Xxx har ikke mistet retten til dagpenge fra den 9. juli 2008.
 Xxx skulle have haft en frist til at bevise sin rådighed den 9. juli 2008.
 Ankenævnet ændrer således Arbejdsdirektoratets afgørelse af den 28. august 2008.
B E G R U N D E L S E Ankenævnet har lagt til grund, at  xxx blev ledig den 2. maj 2008,  hun ved brev af 15. maj 2008 blev vejledt om rådighedsforpligtelsen, herunder at hun skulle søge 4 job om ugen for at være sikker på sin ret til dagpenge, at hun skulle have bredde i jobsøgningen, at hun ikke kunne isolere jobsøgningen til drømmejobbet, samt at jobsøgningen skulle være realistisk i forhold til hendes muligheder for at komme i arbejde hurtigt, der hvor hun bor,  hun på CV- og vejledningsmøde den 3. juni 2008 var blevet vejledt om kravene til jobsøgning,  hun på grund af rygproblemer ikke ville kunne søge hårdt fysisk arbejde,  hun fra 1999 til 2004 arbejdede som driftsleder, i 2004 som logistikassistent, fra 2004 til 2006 arbejdede som purchaser og fra 2006 til 2008 arbejdede hun som produktionsplanlægger,  hun ved samtale i a-kassen den 9. juli 2008 oplyste, at hun havde søgt 7 stillinger siden den 2. maj 2008, og  De oplyser, at xxx har søgt samtlige realistiske og seriøse job, hvortil hun var kvalificeret og kunne komme i betragtning, og søgt uden for sit fagområde.
 Nævnet har endvidere lagt til grund, at Arbejdsdirektoratet den 28. august 2008 traf afgørelse om, at xxx ikke havde ret til dagpenge fra den 9. juli 2008.
Et ledigt medlem kan kun få dagpenge, hvis medlemmet står til rådighed for arbejdsmarkedet.
Heri ligger bl.a. betingelsen om, at et medlem skal være aktivt arbejdssøgende.
Et medlem skal søge rimeligt arbejde på fuld sædvanlig arbejdstid.
Rimeligt arbejde omfatter alt arbejde, som medlemmet kan varetage, evt. efter et kortere uddannelsesforløb.
 Hvor meget arbejde et medlem skal søge afgøres efter en konkret vurdering.
 Opstår der tvivl om medlemmets rådighed for arbejdsmarkedet, skal a-kassen undersøge og vurdere dette nærmere.
Hvis a-kassen ved undersøgelsen utvivlsomt finder, at medlemmet ikke står til rådighed, kan a-kassen træffe afgørelse om, at medlemmet skal opfylde et arbejdskrav for igen at kunne få ret til dagpenge.
Det vil for et fuldtidsforsikret medlem betyde, at pågældende først kan få dagpenge igen, når hun har haft mere end 300 timers arbejde i en periode på 10 uger.
 Hvis a-kassen omvendt finder, at medlemmet står til rådighed, men der er tvivl om medlemmets fortsatte tilknytning til arbejdsmarkedet, kan a-kassen give medlemmet en frist til at vise sin arbejdssøgning.
 Ankenævnet finder, at a-kassen  ud fra sagens samlede oplysninger - ikke den 9. juli 2008 skulle have stoppet dagpengene, men have givet xxx en frist til at bevise sin arbejdssøgning.
 Ankenævnet har herved bl.a. lagt vægt på, at der var tale om en meget kort ledighedsperiode, at xxx siden 1999 har været på forskellige arbejdspladser, at hun ikke kan tåle hårdt fysisk arbejde, og at de job hun havde søgt var relevante job på fuld tid, som hun kunne bestride, ligesom hun havde søgt geografisk bredt.
 Ankenævnet finder således, at uanset at xxx, på baggrund af vejledningen fra a-kassen i brev af 15. maj 2008 om at søge 4 stillinger om ugen, alene søgte 7 stillinger i perioden indtil 9. juli 2008 ikke grundlag for at anse hende for ikke at stå til rådighed den 9. juli 2008.
R E G L E R Ankenævnet henviser til  §§ 62, stk. 1 og stk. 2, nr. 5 og 65, stk. 1 - 4 i lov om arbejdsløshedsforsikring mv., jf. lovbekendtgørelse nr. 994 af 8. august 2007,  §§ 3, 8, 10, stk. 1, § 24, stk. 1, § 28, stk. 1 og § 29, stk. 1, 2 og 4 i Arbejdsdirektoratets bekendtgørelse nr. 179 af 19. februar 2007 om rådighed, og  § 1, § 2, stk. 1 nr. 3 og § 3, stk. 1 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Xxxxx Regler Lov om arbejdsløshedsforsikring mv., jf. lovbekendtgørelse nr. 994 af 8. august 2007 . . . . . . . . . . . .
§ 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler, 4) kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og 5) giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
 . . .
 . . . . . . . . . . . .
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63 a.
 Stk. 3. Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 . . .
 . . . . . . . . . .
Arbejdsdirektoratets bekendtgørelse nr. 179 af 19. februar 2007 om rådighed . . . . . . . . . . . .
 § 3. Et ledigt medlem kan kun få dagpenge, hvis medlemmet står til rådighed for arbejdsmarkedet.
 . . . . . . . . . . . .
§ 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
§ 9. Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler.
Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.
 Stk. 2. Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.
 Stk. 3. Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.
 Stk. 4. Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.
 § 10. Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.
 § 11. . . . .
 Stk. 2. A-kassen kan ud fra en konkret rådighedsvurdering, jf. § 24, træffe afgørelse om, at medlemmet skal opfylde et arbejdskrav, jf. § 29, for igen at kunne få dagpenge.
 . . . . . . . .
 § 24. A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.
 Stk. 2. A-kassen skal notere alle oplysninger, der kan have betydning for medlemmets ret til dagpenge, herunder underretninger fra jobcenteret og oplysninger, som medlemmet selv giver.
 Stk. 3. Bliver a-kassen bekendt med forhold, der gør det sandsynligt, at medlemmet ikke står til rådighed for arbejdsmarkedet, skal a-kassen standse udbetalingen af dagpenge til medlemmet, så længe a-kassen undersøger forholdet.
 § 25. A-kassen skal, senest hver gang medlemmet har haft 3 måneders sammenlagt ledighed, vurdere medlemmets rådighed ved et personligt fremmøde, jf. dog stk. 4.
Stk. 2. Under samtalen skal a-kassen som minimum sikre sig, at 1) medlemmet har gjort en indsats for at komme ud af ledigheden ved at søge arbejde på fuld tid som fuldtids- eller deltidsforsikret, herunder at medlemmet har søgt et tilstrækkeligt antal job og været realistisk i sin jobsøgning, 2) medlemmet har søgt konkrete job efter pålæg af jobcenteret, a-kassen eller anden aktør, 3) medlemmet har overholdt sin jobplan, 4) medlemmet har deltaget i kurser, tilbud og aktiviteter, som medlemmet er pålagt, eller som øger mulighederne for at få arbejde, 5) medlemmet har fulgt a-kassens tidligere pålæg eller vejledning, 6) medlemmets oplysninger i CV'et til enhver tid er korrekte og fyldestgørende, 7) medlemmet ikke har helbredsmæssige problemer, som forhindrer medlemmet i at overtage arbejde på fuld tid som fuldtids- eller deltidsforsikret, og 8) der ikke er andre faktiske eller retlige forhold, som forhindrer medlemmet i at overtage arbejde på fuld tid som fuldtids- eller deltidsforsikret.
Stk. 3. Hvis et medlem arbejder på nedsat tid med supplerende dagpenge og har kvalifikationer inden for et område, hvor der er mangel på arbejdskraft, skal a-kassen ved rådighedsvurderingen give medlemmet en frist på højst 4 uger til at dokumentere, at medlemmet søger arbejde på fuld tid som fuldtids- eller deltidsforsikret inden for dette område.
A-kassen skal herefter vurdere medlemmets rådighed, jf. § 28, stk. 2.
 Stk. 4. En ny 3-måneders-periode, jf. stk. 1, begynder fra det tidspunkt, hvor medlemmet har haft dokumenteret beskæftigelse i det omfang, der er nævnt i § 53, stk. 2 eller 6, i lov om arbejdsløshedsforsikring m.v.
 § 28. Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.
Stk. 2. Efter fristens udløb skal a-kassen vurdere medlemmets rådighed for arbejdsmarkedet.
A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet.
Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.
 § 29. Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.
Stk. 2. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.
Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.
 . . .
 Stk. 4. Et medlem kan igen få dagpenge, hvis medlemmet i mindst 26 uger uafbrudt har drevet ustøttet selvstændig virksomhed i væsentligt omfang.
 . . . . . . . . . .
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
§ 2. Når et medlem bliver ledigt, skal a-kassen informere medlemmet om rådighedsforpligtelsen.
A-kassen skal herunder informere om, at et medlem for at stå til rådighed for arbejdsmarkedet skal 1) registrere sig hos staten i jobcenteret fra 1. ledige dag, 2) oprette et relevant og fyldestgørende CV i Jobnet inden 1 måned, 3) være aktivt arbejdssøgende fra 1. ledige dag, herunder når medlemmet deltager i tilbud, 4) kunne formidles rimeligt arbejde med dags varsel fra 1. ledige dag, 5) opretholde kontakten og møde til samtaler hos staten i jobcenteret, a-kassen og anden aktør gennem hele ledighedsforløbet, 6) deltage i tilbud efter lov om en aktiv beskæftigelsesindsats.
 . . .
§ 3. Når et medlem bliver ledigt, skal a-kassen informere om, hvilke konsekvenser det har for retten til dagpenge ikke at stå til rådighed for arbejdsmarkedet.
A-kassen skal herudover informere om selvforskyldt ledighed og de sanktioner, der knytter sig hertil.
 . . .
 . . . . . . . . . . . .
