Klage  

 over afslag på aktindsigt i afdød brors sygehusjournal Nævnet oplyste, at helbredsoplysninger vedrørende  

 afdøde patienter som udgangspunkt er omfattet af sundhedspersonens  

 tavshedspligt i forbindelse med videregivelse af oplysningerne til afdødes  

 pårørende i henhold til lov om patienters retsstilling.
Det fremgår dog af  

 lov  

 om patienters retsstilling § 28, stk. 1, at en sundhedsperson kan videregive  

 oplysninger om en afdød patients sygdomsforløb, dødsårsag og dødsmåde til  

 afdødes nærmeste pårørende, såfremt det ikke må antages at stride mod afdødes  

 ønske og hensynet til afdøde eller andre private interesser ikke taler  

 afgørende herimod.
Bestemmelsen er ikke en egentlig aktindsigtsbestemmelse,  

 men  

 alene en bestemmelse, der giver sundhedspersoner ret til at videregive visse  

 helbredsoplysninger, som ellers ville være omfattet af sundhedspersonens  

 tavshedspligt om en patients død.
Nævnet lagde vægt på, at det fremgår af  

 Sundhedsministeriets vejledning nr. 155 af 14. september 1998 om aktindsigt  

 m.v. i helbredsoplysninger, at eftersom personkredsen for de efterladte, der  

 efter § 28, stk. 1 i lov om patienters retsstilling kan modtage oplysninger  

 om  

 afdøde, ikke er præcist angivet, beror det på et skøn ud fra den konkrete  

 situation, hvilke personer der i hvert enkelt tilfælde må anses for nærmeste  

 pårørende.
Ved nærmeste pårørende forstås først og fremmest patientens  

 samlevende ægtefælle eller samlever, slægtninge i lige linie, og alt efter de  

 konkrete forhold, søskende.
 Nævnet lagde derudover vægt på, at klageren ikke havde  

 kendskab til sin brors sygdomsforløb før dennes død, og at klager først  

 efterfølgende har fået kendskab til, at broderen var blevet opereret for en  

 kræftlidelse.  

 Den afdøde patient havde således efter at have fået kendskab til sin  

 alvorlige  

 helbredstilstand ikke på eget initiativ taget kontakt til sin bror og  

 informeret ham om sin sygdom.
 Nævnet lagde også vægt på, at den afdøde patients  

 ægtefælle og søn havde været de eneste, som lægerne sammen med afdøde havde  

 drøftet sygdommens karakter, den videre behandling og  

 overlevelses-mulighederne.
 Der blev endelig lagt vægt på, at nævnet havde  

 gennemgået den afdøde patients sygehusjournal, og at der ikke forelå  

 dokumentation, der gjorde det utvivlsomt, at klageren måtte anses for at høre  

 til personkredsen af afdødes nærmest fortrolige.
