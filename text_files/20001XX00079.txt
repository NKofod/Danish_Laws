Skriftlig fremsættelse (1. november  

 2000) Økonomiministeren (Marianne Jelved):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 værdipapirhandel m.v.1, lov om banker og sparekasser m.v.,  

 realkreditloven, lov om fondsmæglerselskaber, lov om  

 investeringsforeninger og specialforeninger, lov om forsikringsvirksomhed,  

 lov om forsikringsmæglervirksomhed samt lov om sparevirksomheder og  

 udstedere af forudbetalte betalingskort. (Adgang til en fondsbørs og  

 en værdipapircentral, misbrug af intern viden og kursmanipulation m.v.,  

 ledelsens adgang til at sidde i koncernvirksomheder og bidrag til  

 Finantilsynet.).
(Lovforslag nr.
L 75).
Den finansielle sektor i Danmark står over for en  

 række udfordringer bl.a. som følge af øget samarbejde  

 på tværs af landegrænserne.
Dette medfører bl.a. et  

 voksende behov for mere ensartede regler.
Værdipapirhandelslovens regler om insiderhandel har  

 vist sig ikke længere at være tidssvarende og  

 hensigtsmæssige, idet de nugældende regler indebærer, at  

  en person der foretager insiderhandel i Danmark eller EU kan straffes, mens  

 den samme handling ikke er strafbar, hvis den foretages i et tredjeland  

 f.eks.
USA.
Det foreslås derfor at stramme reglerne om insiderhandel og  

 kursmanipulation, således at danske  

 værdipapirhandlere/investorer, der udøver insiderhandel og  

 kursmanipulation med aktier optaget til notering på børser i  

 tredjelande udenfor EU og EØS-samarbejdet, kan straffes herfor i  

 Danmark.
 For at styrke tilsynet med institutionelle investorer samt  

 virksomheder fra tredjelande foreslås det, at en dansk  

 værdipapircentral eller fondsbørs skal have tilladelse fra  

 Finanstilsynet i forbindelse med indgåelse af tilslutningsaftale med  

 ansøgerne fra tredjelande eller optagelse af medlemmer fra tredjelande  

 (fjernmedlemsskaber).
Tidligere er der givet sikringsret, dvs. bl.a. fortrinsret  

 i forbindelse med konkurs, i forbindelse med afvikling af  

 værdipapirhandler.
Idet der internationalt stilles større krav  

 til betalingssystemerne foreslås det også at give adgang til at  

 anvende sikringsret i forbindelse med afvikling i betalingssystemer.  

 Deltagernes mulighed for at styre risici og likviditet forbedres herved,  

 samtidig med at den risiko, der er forbundet med systemerne reduceres.
Den øgede internationale aktivitet - og ikke mindst  

 det nordiske finansielle samarbejde - medfører behov for tilpasninger  

 af ledelsesreglerne, således at danske institutter kan deltage på  

 lige fod med andre nordiske finansielle institutter.
Det foreslås  

 derfor, at gøre ledelsesreglerne mere fleksible ved at give  

 bestyrelsen i et institut kompetence til at tillade instituttets  

 direktør at deltage i den daglige ledelse af andre koncernforbundne  

 virksomheder.
Den eksisterende sondring mellem, om hovedaktiviteten i det  

 finansielle institut er långivning eller investering opretholdes.
Dette  

 indebærer, at direktører i kreditinstitutter ikke kan være  

 direktører i forsikringsselskaber og omvendt.
 Det foreslås endelig, at bestemmelserne i de  

 finansielle love om bidrag til Finanstilsynet harmoniseres.
 Med disse bemærkninger og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
