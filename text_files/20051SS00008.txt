Beretning afgivet af Tilsynet i henhold til grundlovens § 71  

 den 29. september 2006 Beretning om tilsynets  

 virksomhed i folketingsåret 2005-06 1. Indledning 2. Konkrete sager 3. Henvendelser og spørgsmål til ministre og andre 3.1. Unges klager over en tvangsforanstaltning 3.2. Psykiatriske patienters ret til udgang 3.3. Tvangsfjernelse af asylansøgeres børn 4. Opfølgning på årsberetninger fra de lokale psykiatriske  

 patientklagenævn for 2005 4.1. Særlig opfølgning på udvalgte årsberetninger fra de lokale  

 psykiatriske patientklagenævn for 2004 5. Besøg på psykiatriske afdelinger m.v.
5.1. Besøg på 5 psykiatriske afdelinger i de 5 kommende  

 regioner 6. Opfølgning på tidligere besøg på psykiatriske  

 afdelinger m.v.
7. Besøg på institutioner for tvangsanbragte børn 7.1. Helsingør Lokalcenters ungeafdeling på Antonius Hus 7.2. Solhaven 8. Studierejse 9. Møder 9.1. Møde med Folketingets Ombudsmand 9.2. Møde med andre folketingsudvalg 10. Deltagelse i konferencer m.v.
11. Information om tilsynets arbejde § 71-tilsynets virksomhed 1. Det retlige grundlag § 71-tilsynet er udtrykkeligt nævnt i grundloven.
 Grundlovens § 71, stk. 6 og 7, har følgende ordlyd:
»Stk. 6. Uden for strafferetsplejen skal lovligheden af en  

 frihedsberøvelse, der ikke er besluttet af en dømmende myndighed, og som ikke  

 har hjemmel i lovgivningen om udlændinge, på begæring af den, der er berøvet  

 sin frihed, eller den, der handler på hans vegne, forelægges de almindelige  

 domstole  

 eller anden dømmende myndighed til prøvelse.
Nærmere regler herom fastsættes  

 ved lov.
Stk. 7. Behandlingen af de i stk. 6 nævnte personer undergives  

 et af Folketinget valgt tilsyn, hvortil de pågældende skal have adgang til at  

 rette henvendelse.« Bestemmelserne er baggrunden for, at man taler om Tilsynet i  

 henhold til grundlovens § 71 eller i daglig tale § 71-tilsynet.
 § 71-tilsynet består af 9 medlemmer.
2. Opgaver Med hensyn til sine opgaver adskiller § 71-tilsynet sig fra  

 Folketingets øvrige udvalg.
På sine møder behandler tilsynet en række  

 generelle  

 og konkrete sager.
Derimod bliver lov- og beslutningsforslag ikke henvist til  

 behandling i tilsynet.
Tilsynet modtager et meget stort antal henvendelser fra og om  

 enkeltpersoner, som administrativt er berøvet deres frihed.
En del af disse  

 henvendelser vedrører spørgsmål, som ligger uden for tilsynets kompetence,  

 herunder spørgsmål om lovligheden af selve frihedsberøvelsen.
Andre sager  

 finder  

 tilsynet det mest hensigtsmæssigt at henvise eller videresende til de  

 administrative klage- eller tilsynsmyndigheder på det pågældende retsområde.  

 Tilbage er et antal sager vedrørende selve behandlingen under  

 frihedsberøvelsen.
Tilsynet behandler disse sager, som bl.a. giver anledning  

 til besøg på psykiatriske afdelinger.
§ 71-tilsynet besøger som nævnt bl.a. psykiatriske afdelinger.  

 Besøgene, der kan være enten anmeldte eller uanmeldte, er et meget væsentligt  

 element i tilsynsvirksomheden.
Som led i de almindelige bestræbelser på at  

 følge med i, hvad der sker i amter og kommuner på tilsynets områder, kan  

 tilsynet også besøge væresteder, skoler m.v.
Ud over sine ordinære møder holder § 71-tilsynet også møder med  

 foreninger m.v.
Foreningerne kan bl.a. være med til at belyse, hvad der, set  

 fra henholdsvis patienternes, de ældres, de pårørendes og personalets  

 synsvinkel, giver anledning til problemer på tilsynets områder.
 § 71-tilsynet deltager desuden i konferencer m.v., som angår  

 emner inden for tilsynets sagsområder.
 De generelle og konkrete sager giver sammen med besøgene,  

 møderne og konferencerne bl.a. anledning til, at tilsynet retter henvendelse  

 til og stiller spørgsmål til ministre og andre.
3. Udtalelser § 71-tilsynet kommer med sin vurdering af forhold, der vedrører  

 behandlingen af administrativt frihedsberøvede.
F.eks. kan tilsynet udtale  

 kritik og komme med anbefalinger og henstillinger.
Typisk sker det enten i  

 forbindelse med behandlingen af en konkret sag eller på baggrund af besøg på  

 en  

 institution, hvor der er administrativt frihedsberøvede personer.
 § 71-tilsynet kan derimod ikke træffe afgørelser i konkrete  

 sager, behandle en klage eller tage stilling til, om en beslutning om  

 administrativ frihedsberøvelse er rigtig eller forkert.
4. Sammenfatning § 71-tilsynet er nedsat i henhold til grundloven for at føre  

 tilsyn med behandlingen af de personer, som administrativt er berøvet deres  

 frihed.
 § 71-tilsynet bestræber sig i hele sin virksomhed på at føre  

 dette tilsyn på en sådan måde, at behandlingen  i vid forstand   

 af de  

 administrativt frihedsberøvede personer til stadighed forbedres på såvel det  

 konkrete som på det generelle plan.
1. Indledning Tilsynet har i løbet af folketingsåret 2005-06 holdt 8 møder.
 Tilsynets arbejde har i år været præget af, at forslaget om en  

 revision af psykiatriloven blev behandlet i Folketinget.
I den forbindelse tog tilsynet på en tur rundt i de kommende fem  

 regioner.
Målet var at besøge en psykiatrisk afdeling i hver region for at  

 drøfte forslaget til en revision af psykiatriloven med både personale og  

 patienter.
Resultatet kan ses i beretningen.
 Tilsynet har derfor ikke på vanlig vis været på tilsynsbesøg på  

 de psykiatriske afdelinger i år.
Efter debatten om psykiatriloven besluttede tilsynet endvidere  

 at se nærmere på andre behandlingsmetoder inden for psykiatrien.
Tilsynet tog  

 derfor i begyndelsen af september måned til Lapland for at høre nærmere om  

 Open  

 Dialogue in Psychosis.
 Tilsynet har i år været på sit første egentlige tilsynsbesøg på  

 en institution for tvangsanbragte børn  Helsingør Lokalcenter.
I foråret var der endvidere særlig fokus på forholdene for  

 asylbørn på asylcentre, herunder også de asylbørn, der er tvangsfjernet fra  

 forældre, der opholder sig på et asylcenter.
Tilsynet mente i den  

 forbindelse,  

 at der var behov for en afklaring af tilsynets kompetence over for asylbørn,  

 der er tvangsfjernet fra forældrene.
På baggrund af svar fra socialministeren  

 har tilsynet konkluderet, at disse børn også er omfattet af tilsynets  

 forpligtelser.
Tilsynets indsats på dette område drøftes i det kommende  

 folketingsår.
Tilsynet har bl.a. holdt møde med Folketingets Ombudsmand og  

 deltaget i mødet om anvendelsen af ambulant tvang, som Folketingets  

 Sundhedsudvalg holdt med brugere, pårørende og behandlere inden for  

 psykiatrien.
Tilsynet har endvidere haft lejlighed til at deltage i  

 konferencer  

 m.v.
 De generelle og konkrete sager, der løbende har været i tilsynet,  

 har sammen med besøgene, møderne og konferencerne givet anledning til, at  

 tilsynet har rettet henvendelse og stillet spørgsmål til bl.a. indenrigs- og  

 sundhedsministeren, justitsministeren og forskellige amtskommuner og  

 kommuner.
2. Konkrete sager Tilsynet har i løbet af folketingsåret modtaget henvendelser fra  

 og om enkeltpersoner, der administrativt er berøvet deres frihed.
En del af  

 disse henvendelser vedrørte spørgsmål, som ligger uden for tilsynets  

 kompetence, herunder spørgsmål om lovligheden af selve frihedsberøvelsen.  

 Andre  

 sager har tilsynet fundet det mest hensigtsmæssigt at henvise eller  

 videresende  

 til de administrative klage- eller tilsynsmyndigheder på det pågældende  

 retsområde.
Tilbage er et antal sager vedrørende selve behandlingen under  

 frihedsberøvelsen.
Tilsynet har behandlet disse sager.
3. Henvendelser og spørgsmål til ministre og  

 andre 3.1.  

  

 Tilsynet har  

 bl.a. stillet følgende spørgsmål om unges klager over  

 tvangsforanstaltninger til indenrigs- og  

 sundhedsministeren:
»Ministeren bedes redegøre for reglerne, når en ung mellem 15 og  

 17 år ønsker at klage over en tvangsforanstaltning under en indlæggelse på en  

 ungdomspsykiatrisk afdeling og forældrene modsætter sig.
Hvad er endvidere  

 patientrådgiverens rolle i den situation, hvor den unge ønsker at klage, men  

 forældrene siger nej? Hvordan forholder det sig, hvis barnet er under 15  

 år?«,  

 jf. spm. 2.
 Indenrigs- og sundhedsministeren har i den forbindelse svaret:
»Jeg kan oplyse, at psykiatriloven også gælder for mindreårige.  

 Når der er truffet beslutning om anvendelse af tvang over for børn og unge,  

 fordi de opfylder lovens betingelser, så finder psykiatriloven anvendelse.  

 Det  

 vil sige, at disse personer nyder samme beskyttelse som alle andre patienter  

 i  

 den situation, herunder f.eks. bistand fra en patientrådgiver i forbindelse  

 med  

 iværksættelse af klagesager.
I den forbindelse fremgår det af psykiatrilovens  

 §  

 35, at sygehusmyndigheden efter anmodning fra patienten eller  

 patientrådgiveren  

 skal indbringe klager over tvangsanvendelse for det lokale psykiatriske  

 patientklagenævn.«, jf. svar på spm. 2.
 3.2  

  

 Tilsynet har  

 endvidere stillet følgende spørgsmål om psykiatriske patienters ret til  

 udgang  

 til indenrigs- og sundhedsministeren:
 »Er det i overensstemmelse med regler og praksis, at en tvangstilbageholdt  

 psykiatrisk patient, der har en times udgang om dagen, kan få frataget denne  

 udgang, fordi patienten f.eks. ikke vil tage medicin?«, jf. spm. 4.
 Indenrigs- og  

 sundhedsministeren har i den forbindelse svaret:
»Jeg mener ikke, der er et entydigt svar på dette spørgsmål, som  

 derfor må bero på en konkret vurdering.
Hvis det handler om, at den ene times  

 udgang om dagen bliver frataget patienten som et element af straf, er det  

 ulovligt.«, jf. svar på spm. 4.
 3.3.  

  

 Tilsynet har  

 endvidere anmodet socialministeren om at vurdere tilsynets kompetence i sager  

 om tvangsfjernelse af asylansøgeres børn., jf. spm. 12.
 Socialministeren har i den forbindelse svaret:
»Asylansøgere hører  

 under udlændingemyndighedernes område.
Den generelle tilsynsforpligtelse i  

 lov  

 om social service §§ 6 og 33 omfatter dog alle børn, der opholder sig i  

 kommunen uanset baggrunden for opholdet.
 Som beskrevet hører asylbørn under udlændingemyndighedernes  

 ansvar, og det er som udgangspunkt deres hjælpeforanstaltninger og deres  

 lovgivning,  

 der finder anvendelse.  

 Principperne  

 og foranstaltningerne i lov om social service udgør et supplerende grundlag  

 for  

 hjælp, som udlændingemyndighederne og kommunerne anvender i forhold til børn  

 med behov for særlig støtte.
I praksis betyder dette, at reglerne om særlig støtte i lov om  

 social service finder anvendelse på samme vis som for andre børn med behov  

 for  

 særlig støtte, også i forhold til anbringelser uden for hjemmet.
Det betyder  

 bl.a., at den anbringende kommune fører tilsyn under anbringelsen, det  

 almindelige  

 klagesystem finder anvendelse, og at børnene som udgangspunkt modtager de  

 samme  

 ydelser som andre anbragte børn.
 Udlændingestyrelsen afholder udgifterne til de konkrete  

 hjælpeforanstaltninger, og omfanget af hjælp reguleres dermed af  

 udlændingeloven.  

 Udlændingestyrelsen lægger sig i praksis normalt op ad kommunernes  

 vurdering vedrørende behovet for hjælp.
Kommunen skal i samarbejde med udlændingemyndighederne sørge  

 for, at der er samvær med forældrene.
Forældrene vil normalt kunne forlade  

 asylcentrene.
Alternativt vil samvær kunne finde sted på asylcentrene.
I forbindelse med anbringelsen skal kommunen sikre, at børnene  

 fortsat er i stand til at tale med deres forældre på et fælles sprog.
Dette  

 kan  

 tilgodeses på flere forskellige måder, bl.a. via hyppigt samvær med  

 forældrene,  

 anbringelse sammen med søskende, anbringelse hos en familie, der taler  

 barnets  

 modersmål, ved at tilbyde en støtteperson med samme etniske baggrund el.lign.  

 Derudover er det muligt at tilbyde modersmålsundervisning, i det omfang det  

 skønnes nødvendigt.
Det vil i givet fald være Udlændingestyrelsen, som  

 betaler  

 for denne modersmålsundervisning.«, jf. svar på spm. 4.
4. Opfølgning på årsberetninger fra de lokale  

 psykiatriske patientklagenævn for 2005 Det følger af lov om frihedsberøvelse og anden tvang i  

 psykiatrien § 39, stk. 1, at de lokale psykiatriske patientklagenævn hvert år  

 skal offentliggøre en beretning om deres virksomhed.
Det følger samtidig af  

 forarbejderne til den seneste ændring af loven, at det forudsættes, at bl.a.  

 §  

 71-tilsynet bliver gjort bekendt med årsberetningerne.
Tilsynet har igen i år drøftet årsberetningerne.
Det har givet  

 anledning til, at tilsynet den 8. september 2006 skrev følgende til samtlige  

 lokale psykiatriske patientklagenævn:
 »Folketingets § 71-tilsyn har på sine to seneste møder drøftet  

 de lokale psykiatriske patientklagenævns årsberetninger.
§ 71-tilsynet ser årsberetningerne som en vigtig og meget  

 brugbar information for tilsynet i arbejdet på psykiatriområdet.
Tilsynet har  

 i  

 den forbindelse bemærket, at der er en del variationer i  

 omgørelsesprocenterne  

 i de enkelte årsberetninger.
I den forbindelse vil tilsynet gerne høre, om  

 der  

 hos de enkelte nævn er en særlig procedure, der følger op på større  

 variationer  

 i omgørelsesprocenten og hvilke kriterier, der i den forbindelse lægges til  

 grund for, at en sådan procedure sættes i gang.« Opfølgningen vil fremgå af tilsynets næste beretning.
 Brevet er omdelt på alm. del  bilag 204.
4.1  

  

 Særlig opfølgning  

 på udvalgte årsberetninger fra de lokale psykiatriske patientklagenævn for  

 2004 Som nævnt i tilsynets årsberetning for folketingsåret 2004-05 så  

 tilsynet på problemstillinger vedrørende fremmødeprocenten for  

 patientrådgivere  

 ved enkelte af nævnene.
Frederiksborg Statsamt har i sin redegørelse til tilsynet af 17.  

 marts 2006 bl.a. oplyst, »at patientrådgivernes mødedeltagelse er væsentligt  

 forbedret i 2006, idet der i 17 ud af 22 afholdte møder har deltaget en  

 patientrådgiver i første del af 2006.« Redegørelsen er omdelt på alm. del  bilag 100.
 Århus Statsamt har på tilsvarende vis i sin redegørelse til  

 tilsynet af 7. april 2006 oplyst, at fremmødeprocenten for patientrådgivere i  

 møder ved patientklagenævnet vedrørende sager fra Silkeborg psykiatriske  

 afdeling i 2005 blev på 83 pct. i forhold til 20 pct. i 2004.
 Redegørelsen er omdelt på alm. del  bilag 105.
 § 71-tilsynet har taget begge redegørelser til efterretning.
 5. Besøg på psykiatriske afdelinger m.v.
5.1.  

  

 Besøg på 5  

 psykiatriske afdelinger i de 5 kommende regioner I forbindelse med, at regeringen i november 2005 sendte  

 forslaget om en revision af psykiatriloven i høring besluttede tilsynet, der  

 også har en del af partiernes psykiatriordførere som medlemmer, at tage en  

 tur  

 rundt på landets psykiatriske afdelinger for især at drøfte det nye tiltag at  

 indføre tvungen opfølgning med såvel personale som patienter på afdelingerne.
 Tvungen opfølgning vil i  

 den forbindelse sige, at det skal, når bestemte kriterier er opfyldt, være  

 muligt at bringe en psykiatrisk patient, der er udskrevet, men i medicinsk  

 behandling, ind på den psykiatriske afdeling med tvang for at give medicinen  

 med  

 tvang for bl.a. at undgå risikoen for tilbagefald for patienten.
 Tilsynet besøgte den 13. januar 2006 Rigshospitalets  

 Psykiatriske Klinik, Psykiatrisk Center Midt, Oringe og Psykiatrisk Afdeling  

 P  

 Universitetsafdelingen Odense og fik her et indblik i personalets holdninger  

 til det fremlagte psykiatrilovforslag og fik endvidere lejlighed til at tale  

 med patienterne.
 Den 26. februar 2006 besøgte tilsynet endvidere Psykiatrisk  

 Hospital Århus og Aalborg Psykiatriske Sygehus Afdeling Syd og drøftede samme  

 problemstillinger.
 Referaterne fra besøgene kan læses på § 71-tilsynet alm. del  bilag  

 94 og 135.
 6. Opfølgning på tidligere besøg på  

 psykiatriske afdelinger m.v.
 Det er tilsynets praksis, at der et års tid efter et  

 tilsynsbesøg følges op på den rapport, som besøget mundede ud i, med  

 forskellige spørgsmål til den ansvarlige myndighed.
Således har tilsynet fulgt op på sit uanmeldte tilsynsbesøg på  

 Frederiksberg Hospitals Psykiatriske Afdeling den 1. april 2005. Tilsynet  

 havde  

 her spurgt om frivilligt indlagte patienters mulighed for at komme på og gå  

 fra  

 en lukket psykiatrisk afdeling.
H:S svarede 29. september 2005. Opfølgningen  

 gav ikke anledning til bemærkninger fra tilsynets side.
 Redegørelsen kan læses på alm. del  bilag 6.
7. Besøg på institutioner for tvangsanbragte  

 børn 7.1  

  

 Helsingør  

 Lokalcenters ungeafdeling på Antonius Hus Den 20. juni 2006  

 aflagde § 71-tilsynet et anmeldt tilsynsbesøg på Helsingør Lokalcenters  

 ungeafdeling  

 i Antonius Hus.
Formålet med besøget var at se på forholdene for  

 tvangsanbragte  

 børn på lokalcenteret.
Under besøget foretog  

 tilsynet en rundgang på centeret, herunder udearealerne.
Der var  

 efterfølgende  

 møde med ledelsen på centeret.  

 Tilsynet konkluderede  

 efter besøget:
 »Efter tilsynets  

 opfattelse er de fysiske rammer og forholdene i øvrigt på lokalcenteret meget  

 gode  

 og tidssvarende.
I den forbindelse finder  

 tilsynet det især særdeles positivt,   

 	  

 at der også via  

 rammerne vises respekt for børnenes/de unges privatliv, hvor børnene/de unge  

 selv bestemmer indretningen af deres værelser, og værelset respekteres som  

 den  

 enkeltes private enhed, hvor der ikke er adgang uden tilladelse fra  

 barnet/den  

 unge,   

 	  

 at rammerne fremstår  

 så hjemlige, som det er muligt, med et køkkenalrum pyntet med børnenes  

 tegninger og billeder på væggene i afsnittet, hvor børnene og de unge bor, af  

 børnene/de unge med minder fra ferie og fødselsdage.
 Tilsynet finder det  

 endvidere positivt med den frie adgang til såvel internet og telefon,  

 herunder  

 brugen af egen mobiltelefon.
Tilsynet finder, at den  

 indsats over for børnene, som afspejles i de ovenfor beskrevne aktiviteter og  

 måden, hvorpå de bliver gennemført, er særdeles positive.
Efter tilsynets  

 opfattelse skaber det en tillidsfuld og tryg atmosfære omkring børnene og de  

 unge, der er anbragt på lokalcenteret.
 Tilsynet finder det  

 endvidere positivt, at lokalcenteret lægger så stor vægt på at opnå et godt  

 samarbejde  

 med forældrene til de anbragte børn og unge.
 Tilsynet finder det  

 positivt, at det, hvis der er brug for det, er muligt for forældre og  

 barn/den  

 unge at være sammen et neutralt sted på kommunens samværsafdeling.
 Til Helsingør Kommunes  

 bemærkninger om terrænfrihed skal tilsynet blot understrege, at tilsynet  

 under  

 besøget havde en klar opfattelse af, at børnene/de unge kunne færdes frit  

 også  

 uden for lokalcenterets område i det omfang deres alder og modenhed nu engang  

 gjorde det muligt.
 Tilsynet finder det positivt, at kommunen lægger afgørende vægt  

 på, at de anbragte børn/unge bevarer kontakten med en så stor del af deres  

 netværk, som det er muligt under selve anbringelsen.
Tilsynet finder det vigtigt, at såvel forældre som de unge, der  

 er tvangsanbragt, orienteres om deres rettigheder og klagemuligheder såvel i  

 forbindelse med anbringelsen som under selve anbringelsen.« Hele rapporten kan læses  

 på alm. del  bilag 186.
7.2.  

  

 Solhaven § 71-tilsynet havde  

 planlagt et besøg på institutionen Solhaven i Farsø den 21. september 2006.  

 Besøget blev udskudt.
8. Studierejse Den 5. og 6. september  

 2006 tog § 71-tilsynet på studietur til Lapland i Finland for at høre nærmere  

 om åben dialog i en psykose, som de på den psykiatriske afdeling i Keropudas  

 i Vestlapland  

 har udviklet gennem de sidste 20 år.
Referatet fra studieturen vil blive  

 godkendt i den kommende samling og vil blive omtalt i tilsynets næste  

 årsberetning Men efter besøget kunne  

 tilsynet allerede konkludere, at et  

 mønstersystem kunne bestå i:
  

 	  

 at enhver med en  

 psykose i løbet af 24 timer kan komme i behandling,   

 	  

 at familie og netværk  

 involveres mest muligt i behandlingen, selvfølgelig med den syges billigelse,   

 	  

 at behandlerne er de  

 samme, uanset om patienten er hjemme eller indlagt,   

 	  

 at alle former for  

 tvang begrænses mest muligt til fordel for omsorg og samtale,   

 	  

 at alle behandlere  

 forpligtes til eksplicit at forklare, hvad de gør, og hvorfor der f.eks.  

 gives  

 en bestemt medicin eller bruges tvang,   

 	  

 at behandlerteamet i  

 forhold til psykisk syge udvides med flere faggrupper, herunder psykologer,  

 og   

 	  

 at personalet løbende  

 uddannes, således at alle efterhånden får suppleret deres kvalifikationer med  

 en terapeutuddannelse.
9. Møder 9.1  

  

 Folketingets  

 Ombudsmand Tilsynet holdt den 23. november 2005 møde med Folketingets  

 Ombudsmand.
På mødet drøftede tilsynet og Folketingets Ombudsmand  

 erfaringerne fra Folketingets Ombudsmands inspektioner af psykiatriske  

 afdelinger i relation til den forestående revision af psykiatriloven.
Der var  

 endvidere en gensidig orientering om Folketingets Ombudsmands og tilsynets  

 arbejde i det kommende år.
9.2  

  

 Møder med andre  

 Folketingsudvalg Tilsynet deltog den 25. januar 2006 i Folketingets  

 Sundhedsudvalgs møde med brugere, pårørende og behandlere om anvendelsen af  

 ambulant tvang inden for psykiatrien.
Den 8. februar 2006 deltog tilsynet i  

 Folketingets Retsudvalgs møde med Institut for Menneskerettigheder om  

 instituttets Statusrapport 2005 om Menneskeret i Danmark.
 10. Deltagelse i konferencer m.v.
 Tilsynet blev inviteret til Amtsrådsforeningens konference om  

 tvang i psykiatrien  hvordan går det ?  resultaterne af  

 gennembrudsprojektet  

 den 12. januar 2006. Tilsynet blev endvidere inviteret til  

 Amtsrådsforeningens  

 konference den 28. marts 2006 om psykiatrisk forskning  status og  

 fremtid.
11. Information om tilsynets arbejde I det forløbne folketingsår har tilsynet vanen tro udsendt en  

 folder om årets arbejde i tilsynet med henblik på at udbrede kendskabet til  

 hele sin virksomhed til en bredere kreds af offentlige myndigheder, personale  

 og  ikke mindst  patienter.
 Målet er, at folderen skal medvirke til en positiv udvikling,  

 således at administrativt frihedsberøvede personer, hvor de end befinder sig,  

 bliver tilbudt nogle forhold, som samfundet kan være bekendt.
Folderen blev oprindelig udsendt til ca. 350 forskellige  

 myndigheder, organisationer, foreninger m.v.
Efterfølgende er folderen  

 udsendt  

 enten efter anmodning eller i forbindelse med besvarelse af henvendelser.
 Den særlige pjece om tilsynet, der nærmere beskriver tilsynets  

 opgaver efter grundloven, udsendes enten efter anmodning fra f.eks.  

 psykiatriske  

 afdelinger eller uddannelsessteder eller i forbindelse med besvarelse af  

 henvendelser.
 Tilsynets offentlige dokumenter kan endvidere findes på  

 Folketingets hjemmeside  

  

 www.folketinget.dk  

.
