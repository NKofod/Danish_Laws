Resumé  



  

 En journalist klagede over et afslag på aktindsigt i en skoleinspektørs  

 fratrædelsesaftale.
Begrundelsen for afslaget var at kommunen ikke mente  

 skoleinspektøren var omfattet af chefbegrebet i offentlighedslovens § 2, stk.  

 3, 2. pkt.
 Såvel Indenrigsministeriet som Justitsministeriet havde udtalt at  

 de var mest tilbøjelige til at mene at skoleinspektøren var omfattet af  

 bestemmelsen.
Ombudsmanden udtalte at den pågældendes stilling, både i  

 henseende til ledelsesbeføjelser, lønforhold og placering i det  

 administrative  

 hierarki, kunne sidestilles med de stillinger som efter lovens forarbejder  

 var  

 omfattet af chefbegrebet.
Det var klart ombudsmandens opfattelse at  

 stillingen  

 som skoleinspektør måtte betragtes som omfattet af chefbegrebet. (J.nr.  

 2001-0052-801).
Aktindsigt i skoleinspektørs personalesag.
Chefbegrebet En journalist, A, klagede  

 over at X Kommune havde afslået at give aktindsigt i en fratrædelsesaftale  

 for  

 en skoleinspektør.
 Det fremgik af sagen at A i  

 brev af 30. september 1998 anmodede X Kommune om aktindsigt i sagen  

 vedrørende  

 uansøgt afsked af skoleinspektør B.
 Kommunen afslog i brev af 30.  

 september 1998 anmodningen under henvisning til at skoleinspektøren ikke var  

 omfattet af chefbegrebet i offentlighedslovens § 2, stk. 3.
A klagede til Tilsynsrådet  

 for Nordjyllands Amt som i sin udtalelse af 23. april 1999 anførte at meget  

 talte for at B var omfattet af offentlighedslovens chefbegreb.
Tilsynsrådet  

 kunne dog ikke fastslå at kommunen havde handlet klart ulovligt, og foretog  

 sig  

 derfor ikke mere i sagen.
 Kommunen fastholdt afslaget i  

 brev af 29. april 1999.
A indbragte herefter sagen  

 for Indenrigsministeriet som bad Justitsministeriet om en udtalelse.
Af  

 Justitsministeriets udtalelse af 15. oktober 1999 fremgår bl.a. følgende:
 3. Som det fremgår af pkt. 1  

 ovenfor, indeholder offentlighedsloven ikke nogen definition af chefbegrebet  

 i  

 lovens § 2, stk. 3, 2. pkt.
 I forarbejderne til loven er  

 det bl.a. anført, at chefbegrebet  for så vidt angår ansatte i den  

 almindelige  

 statslige og kommunale forvaltning  omfatter kontorchefer og derover.  

 Derimod  

 vil f.eks. fuldmægtige og kontorpersonale ikke være omfattet.
Det anføres videre i  

 forarbejderne til loven, at det ikke er muligt at gøre udtømmende op med  

 indholdet af chefbegrebet, og at der i andre tilfælde end dem, der  

 udtrykkeligt  

 er nævnt, må lægges vægt på, om der er tale om ansatte i stillinger, som i  

 henseende til bl.a. ledelsesbeføjelser, lønforhold og stilling i det  

 administrative hierarki m.v. kan sidestilles med de nævnte eksempler.
For så  

 vidt angår spørgsmålet om lønforhold anføres det, at der, som lønforholdene  

 er  

 i dag, normalt vil være tale om ansatte i lønramme 36 eller derover eller på  

 tilsvarende niveau.
I forarbejderne til loven er  

 der ikke taget stilling til, om en skoleinspektør vil være omfattet af  

 chefbegrebet i lovens § 2, stk. 3, 2. pkt.
Spørgsmålet ses heller ikke  

 behandlet i den forvaltningsretlige litteratur.
Spørgsmålet kan derfor give  

 anledning til en vis tvivl.
 Ved vurderingen af, om den  

 her omhandlede stilling som skoleinspektør må anses for en  

 chefstilling efter  

 offentlighedslovens § 2, stk. 3, 2. pkt., må der efter Justitsministeriets  

 opfattelse for det første lægges vægt på, at der til den pågældende stilling  

   

 som til alle andre stillinger som skoleinspektør  efter folkeskoleloven  

 er  

 knyttet en række ledelsesbeføjelser.
Det fremgår således af  

 folkeskolelovens § 45, stk. 1, at skoleinspektøren har den administrative og  

 pædagogiske ledelse af skolen og er ansvarlig for skolens virksomhed over for  

 skolebestyrelsen og kommunalbestyrelsen.
Endvidere leder og fordeler  

 skoleinspektøren arbejdet mellem skolens ansatte, ligesom inspektøren træffer  

 alle konkrete afgørelser vedrørende skolens elever, jf. folkeskolelovens §  

 45,  

 stk. 2. Hertil kommer, at skoleinspektøren udarbejder forslag til  

 skolebestyrelsen vedrørende principper for skolens virksomhed, og forslag til  

 skolens budget inden for de rammer, som kommunalbestyrelsen har fastsat, jf.  

 folkeskolelovens § 45, stk. 3.
Der må endvidere  hvad særligt  

 angår den her omhandlede stilling som skoleinspektør  lægges vægt på,  

 at der  

 var tale om en tjenestemandsstilling på løntrin 49 svarende til lønramme 36,  

 og  

 at den pågældende var inspektør for en forholdsvis stor skole med ca. 470  

 elever og 40 lærere.
På den anførte baggrund er Justitsministeriet mest  

 tilbøjeligt til at mene, at den foreliggende stilling som skoleinspektør må  

 anses som en chefstilling i offentlighedslovens § 2, stk. 3s  

 forstand. Indenrigsministeriet har i  

 sin udtalelse af 21. juni 2000 bl.a. anført følgende:
 Offentlighedslovens § 2 blev  

 ændret ved lov nr. 276 af 13. maj 1998, og Deres adgang til aktindsigt i (X)  

 Kommunes sag om en fratrædelsesaftale vedrørende (B) skal vurderes efter de  

 herefter gældende regler.
 § 2, stk. 2 og 3, i offentlighedsloven  

 (lov nr. 572 af 19. december 1985 som senest ændret ved lov nr. 276 af 13.  

 maj  

 1998), er sålydende:
Stk. 2. Bortset fra  

 bestemmelsen i § 6 gælder loven endvidere ikke for sager om ansættelse eller  

 forfremmelse i det offentliges tjeneste.
Det samme gælder for andre sager om  

 enkeltpersoners ansættelsesforhold i det offentliges tjeneste, jf. dog stk. 3  

 og § 4, stk. 2.
Stk. 3. I sager som nævnt i  

 stk. 2, 2. pkt., gælder loven for oplysninger om den ansattes navn, stilling,  

 uddannelse, arbejdsopgaver, lønmæssige forhold og tjenesterejser.
For så vidt  

 angår ansatte i chefstillinger, gælder loven endvidere for oplysninger om  

 disciplinære reaktioner af advarsel eller derover.
Det gælder dog kun for et  

 tidsrum af to år efter, at den endelige afgørelse herom er truffet. Efter offentlighedslovens §  

 2, stk. 2, 2. pkt., gælder loven som udgangspunkt ikke sager om  

 enkeltpersoners  

 ansættelsesforhold i det offentliges tjeneste.
Loven gælder dog efter § 2,  

 stk.  

 3, for en række nærmere angivne oplysninger i konkrete personalesager,  

 herunder  

 for oplysninger om disciplinære reaktioner af advarsel eller derover for så  

 vidt angår ansatte i chefstillinger i et tidsrum af to år efter,  

 at den  

 endelige afgørelse herom er truffet.
Bestemmelsen i § 2, stk. 3, betyder, at  

 spørgsmålet om aktindsigt for disse oplysningers vedkommende skal afgøres  

 efter  

 lovens almindelige regler.
 På grundlag af (X) Kommunes  

 oplysninger til sagen lægger Indenrigsministeriet ligesom tilsynsrådet til  

 grund, at aftalen om fratrædelse indgået mellem (B), Danmarks Lærerforening  

 og  

 (X) Kommune må anses som en afskedigelse begrundet i disciplinære forhold.  

 Indenrigsministeriet forudsætter på baggrund af de foreliggende oplysninger,  

 at  

 denne afgørelse på tidspunktet for Deres anmodning om aktindsigt ikke var  

 mere  

 end to år gammel.
 Udtrykket ansatte i  

 chefstillinger er ikke nærmere præciseret i ordlyden af  

 offentlighedslovens §  

 2, stk. 3.
 Forarbejder til bestemmelsen  

 samt ordlyden af § 45 i folkeskoleloven er gengivet i Justitsministeriets  

 udtalelse af 15. oktober 1999.
 Justitsministeriet har  

 udtalt, at spørgsmålet om, hvorvidt en skoleinspektør er omfattet af  

 chefbegrebet i offentlighedslovens § 2, stk. 3, kan give anledning til tvivl.  

 Justitsministeriet har endvidere udtalt, at ministeriet er mest tilbøjeligt  

 til  

 at mene, at den foreliggende stilling som skoleinspektør må anses som en  

 chefstilling i offentlighedslovens § 2, stk. 3s forstand.
 Indenrigsministeriet er på  

 denne baggrund mest tilbøjeligt til at mene, at skoleinspektør (B) må anses  

 for  

 omfattet af udtrykket ansatte i chefstillinger i  

 offentlighedslovens § 2,  

 stk. 3, 2. pkt.
 Det er derfor  

 Indenrigsministeriets opfattelse, at Tilsynsrådet for Nordjyllands Amt ikke  

 ved  

 sin udtalelse om, at meget taler for, at (B) var omfattet af  

 offentlighedslovens  

 chefbegreb, har tilsidesat lovgivningen eller har udtrykt en urigtig  

 retsopfattelse.
 § 61, stk. 2, i lov om  

 kommunernes styrelse har følgende ordlyd:
Stk. 2. Undlader  

 kommunalbestyrelsen at udføre en foranstaltning, som den efter lovgivningen  

 har  

 pligt til at udføre, kan tilsynsmyndigheden pålægge de medlemmer af  

 kommunalbestyrelsen, som er ansvarlige for undladelsen, tvangsbøder. Det er såvel i administrativ  

 praksis som i domspraksis antaget, at det er en betingelse for anvendelse af  

 tvangsbøder efter § 61, stk. 2, at der foreligger den fornødne klarhed, dvs.  

 at  

 der ikke må være rimelig tvivl om, at lovgivningen er tilsidesat.
 Der kan henvises til den  

 kommenterede kommunale styrelseslov, 2000, s. 216f., og Hans  

 Gammeltoft-Hansen  

 mfl., Forvaltningsret, 1994, s. 511ff.
På denne baggrund finder  

 Indenrigsministeriet ikke grundlag for at fastslå, at Tilsynsrådet for  

 Nordjyllands Amt har tilsidesat lovgivningen ved at undlade at anvende  

 sanktioner efter § 61, stk. 2, i lov om kommunernes styrelse over for  

 medlemmer  

 af (X) Byråd. Herefter klagede A til mig,  

 og jeg videresendte klagen til kommunen som en anmodning fra A om at kommunen  

 på det nu foreliggende grundlag tog sagen op til fornyet behandling.
I brev af 5. september 2000  

 til A meddelte kommunen at den ikke havde ændret opfattelse.
Kommunen  

 henviste  

 til at det fortsat ikke var påvist at det var ulovligt at nægte aktindsigten.  

 Da det ikke var klart at B var omfattet af chefbegrebet, ønskede kommunen  

 fortsat at beskytte ham.
I anledning af kommunens brev  

 bad jeg kommunen om et møde som blev afholdt den 21. december 2000. I mødet  

 deltog fra kommunen borgmesteren, økonomiudvalget og kommunaldirektøren.
På  

 mødet gav jeg udtryk for min retsopfattelse af sagen.
I brev af 11. januar  

 2001  

 til kommunen fremsendte jeg min opfattelse skriftligt.
I brevet udtalte jeg  

 bl.a. følgende:
 Indenrigsministeriet og  

 Justitsministeriet har i udtalelser af henholdsvis 21. juni 2000 og 15.  

 oktober  

 1999 redegjort for retsgrundlaget.
Det fremgår af forarbejderne  

 til bestemmelsen i offentlighedslovens § 2, stk. 3, 2. punktum, at  

 chefbegrebet  

 omfatter stillinger som kontorchef og derover.
Også andre stillinger kan være  

 omfattet af chefbegrebet hvis de i henseende til bl.a. ledelsesbeføjelser,  

 lønforhold og stilling i det administrative hierarki kan sidestilles med  

 disse  

 stillinger.
Der vil normalt være tale om stillinger i lr. 36 eller derover.
Stillinger som skoleinspektør  

 er ikke nævnt i forarbejderne.
Det må derfor bero på en nærmere vurdering om  

 en  

 stilling som skoleinspektør er omfattet af chefbegrebet.
Efter folkeskoleloven har en  

 skoleinspektør en række ledelsesbeføjelser.
Skoleinspektøren leder og  

 fordeler  

 arbejdet mellem skolens ansatte og træffer alle konkrete afgørelser  

 vedrørende  

 skolens elever.
Skoleinspektøren udarbejder forslag til principper for  

 skolens  

 virksomhed og forslag til skolens budget.
Skoleinspektørens ansvar omfatter  

 den  

 administrative såvel som den pædagogiske ledelse af skolen.
Jeg henviser i  

 øvrigt til Justitsministeriets redegørelse herom.
 Ved bedømmelsen af om der er  

 tale om en chefstilling, må også indgå en vurdering af indholdet i den  

 konkrete  

 stilling.
(B)s stilling var en  

 tjenestemandsstilling på løntrin 49 svarende til lr. 36, og han var inspektør  

 for en skole med ca. 470 elever og 40 lærere.
En meget betydelig del af  

 stillingens indhold har således bestået i at udøve ledelsesbeføjelser.
Det er på denne baggrund min  

 opfattelse at (B)s stilling både i henseende til ledelsesbeføjelser,  

 lønforhold og stilling i det administrative hierarki kunne sidestilles med de  

 i  

 forarbejderne nævnte stillinger som er omfattet af chefbegrebet.
Det er  

 således  

 klart min opfattelse  som jeg redegjorde for under drøftelserne ved  

 mødet den  

 21. december 2000  at (B) i sin stilling som skoleinspektør måtte  

 betragtes  

 som chef i henseende til offentlighedslovens § 2, stk. 3, 2. punktum. Jeg bad kommunen om at  

 underrette mig om hvad kommunen videre foretog sig i sagen.
Kommunen meddelte mig i brev  

 af 6. marts 2001 at der nu var givet aktindsigt i sagen.
Jeg foretog mig  

 herefter ikke mere i sagen.
