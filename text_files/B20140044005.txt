Bekendtgørelse om ændring af bekendtgørelse om tilskud til fælles initiativer inden for fiskeri- og akvakultursektoren § 1 I bekendtgørelse nr. 260 af 24. marts 2010 om tilskud til fælles initiativer inden for fiskeri- og akvakultursektoren, som ændret ved bekendtgørelse nr. 1032 af 30. august 2010, bekendtgørelse nr. 98 af 30. januar 2012 og bekendtgørelse nr. 397 af 7. maj 2012, foretages følgende ændringer:
 1. I bekendtgørelsens indledning ændres »fastsættes efter bemyndigelse« til: »fastsættes«.
 2. Overskriften før § 3 affattes således:
»Kontrol« 3. § 3, stk. 1, ophæves.
 Stk. 2-5 bliver herefter stk. 1-4.
 4. Efter § 4 indsættes før overskriften før § 5:
»§ 4 a.
Uanset § 4, stk. 2, kan der efter den 14. maj 2014 ikke indgives ansøgning om tilsagn om tilskud.« 5. I § 15, stk. 1, nr. 8, ændres »transport og« til: »transport,«.
 6. I § 15, stk. 1, nr. 9, ændres »tilsagnshaver.« til: »tilsagnshaver, og«.
 7. I § 15, stk. 1, indsættes som nr. 10:
»10) udgifter i form af naturalydelser som omhandlet i art. 55 i Rådets forordning (EF) nr. 1198/2006 om Den Europæiske Fiskerifond (EFF).« 8. I § 19 indsættes efter stk. 4 som nyt stykke:
»Stk. 5. Uanset stk. 4 skal anmodning om slutudbetaling senest være modtaget i NaturErhvervstyrelsen den 1. august 2015.« Stk. 5 bliver herefter stk. 6.
§ 2 Bekendtgørelsen træder i kraft den 13. maj 2014.
