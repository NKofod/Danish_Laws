Cirkulæreskrivelse om meddelelse om  

 afkortning af dagpengeperioden for medlemmer, som har fået udbetalt  

 feriedagpenge uden at være indplaceret, og som senere bliver ledigmeldt  

 og anmoder om dagpenge Kommentar m.v.:
 Med "afkortning af dagpengeperioden" menes afkortning af  

 såvel ydelses- som referenceperioden.
 Dagpengeperioden afkortes med en hel uge, uanset hvor  

 mange dage med feriedagpenge, medlemmet måtte have holdt i ugen.
 For et medlem, der udøver selvstændig  

 virksomhed som bibeskæftigelse, afkortes 78-ugers-perioden svarende til  

 afkortningen af dagpengeperioden.
 Meddelelse om afgørelsen:
 Det fremgår af § 11, nr. 2, i direktoratets  

 bekendtgørelse nr. 1170 af 21. december 1995 om  

 beskæftigelseskrav, dagpengeperiode og aktivperiode, at uger, hvor der  

 er udbetalt feriedagpenge, forbruger af ydelsesperioderne, medmindre  

 medlemmet på tidspunktet for afholdelse af ferie med feriedagpenge ikke  

 var indplaceret i en dagpenge- eller aktivperiode, og medlemmet  

 efterfølgende har optjent beskæftigelseskravet.
Som følge heraf kan et medlem, der er i et  

 beskæftigelsesforhold, og som ikke er indplaceret, få udbetalt  

 feriedagpenge, uden at der skal ske indplacering af medlemmet.
Hvis medlemmet  

 efterfølgende bliver ledigmeldt og anmoder om dagpenge, skal perioden  

 med feriedagpenge fratrækkes ydelsesperioden, såfremt  

 perioden med feriedagpenge ligger inden for den periode, hvor  

 beskæftigelseskravet senest er optjent.
I sådanne  

 tilfælde afkortes dagpengeperioden svarende til perioden med  

 feriedagpenge, men medlemmets dagpengeperiode regnes i øvrigt fra den  

 1. dag, som medlemmet får udbetalt dagpenge for.
 Med "afkortning af dagpengeperioden" menes afkortning af  

 såvel ydelses- som referenceperioden.
 Afkortningen af dagpengeperioden sker med hele uger, jf.  

 princippet i bekendtgørelsens § 11.
 Ovenstående illustreres med følgende  

 eksempel:
 Et medlem, der melder sig ledig og anmoder om dagpenge,  

 og som ikke i forvejen er indplaceret, har - inden for den periode, hvor  

 beskæftigelseskravet senest er optjent - holdt ferie med feriedagpenge  

 2 dage i én uge og 3 dage i en anden uge.
 Medlemmet har endvidere holdt 4 dages ferie med  

 feriedagpenge i en uge, der ligger forud for den periode, hvor  

 beskæftigelseskravet senest er optjent.
 Medlemmet skal indplaceres i dagpengeperioden fra 1. dag,  

 hvor medlemmet får udbetalt dagpenge.
 Medlemmets ydelses- og referenceperiode i dagpengeperioden  

 skal forkortes med 2 uger, svarende til den uge, hvor medlemmet fik udbetalt  

 feriedagpenge for 2 dage, og den uge, hvor medlemmet fik udbetalt  

 feriedagpenge for 3 dage.
 Der skal ikke ske afkortning af dagpengeperioden med den  

 uge, hvor medlemmet fik udbetalt feriedagpenge for 4 dage, idet denne uge  

 ligger forud for den periode, der er medgået til opfyldelsen af  

 beskæftigelseskravet.
 For medlemmer, der udøver selvstændig  

 virksomhed som bibeskæftigelse, og som har fået udbetalt  

 feriedagpenge inden for den periode, hvor beskæftigelseskravet senest  

 er optjent, sker der afkortning af 78-ugers-perioden, jf. § 3 i  

 bekendtgørelse nr. 30 af 16. januar 1995 om udøvelse af  

 selvstændig virksomhed som bibeskæftigelse, i samme omfang, som  

 medlemmet får afkortet dagpengeperioden.
 Det er en forudsætning for afkortningen af  

 78-ugers-perioden, at medlemmet udøvede selvstændig virksomhed  

 som bibeskæftigelse på det tidspunkt, hvor feriedagpengene blev  

 udbetalt.
