Bekendtgørelse om ændring af bekendtgørelse om tilskud til fremme af innovation vedrørende forarbejdning i fødevare- og skovbrugssektoren gennem udvikling, demonstration og investeringer § 1 I bekendtgørelse nr. 1080 af 3. september 2007 om tilskud til fremme af innovation vedrørende forarbejdning i fødevare- og skovbrugssektoren gennem udvikling, demonstration og investeringer foretages følgende ændringer:
 1. § 4, stk. 3 , affattes således:
»Stk. 3. Ansøgning kan indgives 1) fra den 2. januar og skal være direktoratet i hænde senest den 30. april, 2) fra den 1. juli og skal være direktoratet i hænde senest den 31. juli, og 3) fra den 1. oktober og skal være direktoratet i hænde senest den 31. oktober.« 2. § 12, nr. 7 , affattes således:
»7) udgifter, som tilsagnshaver har betalt, inden Direktoratet for FødevareErhverv har givet tilladelse til at iværksætte projektet, jf. § 4, stk. 2, dog kan der godkendes udgifter, som er betalt fra den 1. januar 2007, hvis ansøgningen er modtaget i direktoratet senest den 31. oktober 2007, og« § 2 Bekendtgørelsen træder i kraft den 31. december 2007.
