Nævnet giver afslag med den begrundelse, at foreningens  

 formål/programplaner allerede er dækket ind af eksisterende lokalradioer.  

 Udvalget gav nævnet medhold med den begrundelse, at klageren ikke nærmere har  

 præciseret, hvad der ligger i den meget brede formulering, at man vil  

 fremtræde som en dansk nationalsindet radio.
Udvalget fandt under disse  

 omstændigheder ikke tilstrækkelig grundlag for at kritisere det af nævnet  

 udøvede skøn, hvorefter andre radioers programmer findes at ville imødekomme  

 samme behov.
Udvalget vedr.
Lokal Radio og TV har på sine møder den 17. og 31. marts  

 1992 behandlet en klage af 30. december 1991 fra Foreningen Radio Holger,  

 København, over en afgørelse om afslag på ansøgning om sendetilladelse til  

 lokal radiovirksomhed.
Afgørelsen er truffet af Københavns Kommunes  

 Lokalradionævn og meddelt i brev af 4. december 1991.Udvalget vedr.
Lokal  

 Radio og TV har behandlet sagen på grundlag af følgende oplysninger: I brev  

 af 4. december 1991 begrunder nævnet afslaget med, at det ikke vil være  

 muligt med det antal frekvenser, der er til rådighed, at imødekomme samtlige  

 ansøgninger.
Nævnet begrunder endvidere afslaget med, at da det samtidig er  

 nævnets opgave at sikre en samlet programvirksomhed af alsidig karakter, har  

 det fundet, at foreningens formål/programplaner allerede er dækket ind af  

 eksisterende lokalradioer.
I brev af 30. december 1991 klages over  

 afgørelsen.
Klager anfører, at begrænsningen i det totale antal frekvenser  

 kan forklare, hvorfor ikke alle ansøgninger kan imødekommes, men ikke hvorfor  

 netop Radio Holger ikke fik sendetilladelse.
Efter klagers opfattelse er  

 radioens programplaner, der repræsenterer en dansk nationalsindet radio, ikke  

 dækket af eksisterende lokalradioer.
I udtalelse af 31. januar 1992  

 fastholder nævnet afslaget.
Det oplyses, at sendetilladelse til  

 lokalradiovirksomhed i Købehavns Kommune udløber den 31. marts 1992, og at  

 nævnet efter annoncering modtog 53 ansøgninger om sendetilladelse pr. 1.  

 april 1992. Det anføres, at nævnet er af den opfattelse, at det med det antal  

 frekvenser, der er til rådighed, ikke er muligt at imødekommme samtlige  

 ansøgninger, medmindre man beskærer den enkelte ansøgers sendetid så  

 kraftigt, at det ikke vil være muligt for den enkelte radio at profilere sig.  

 Nævnet besluttede herefter at tildele tilladelse til 39 radioer, der efter  

 nævnets skøn tilsammen ville kunne præstere et bredt og varieret  

 radiobillede, der tillige tilgodeser en række forskellige målgrupper.
Det  

 oplyses endvidere, at samtlige eksisterende lokalradioer har fået meddelt  

 sendetilladelse pr. 1. april 1992, og at nævnet i forbindelse med tildeling  

 af sendetilladelse til nye radioer har lagt vægt på programplaner, som ikke i  

 forvejen er repræsenteret i København.
Nævnet anfører endelig, at det ikke  

 har fremgået af det indsendte materiale, at radioen ville lægge særlig vægt  

 på nationalsindet, dansk radio.
I supplerende bemærkninger af 5. februar 1992  

 henviser klager til, at der i ansøgningen er henvist til en tidligere  

 ansøgning samt efterfølgende korrespondance i forbindelse med en anke til  

 Udvalget vedr.
Lokal radio og TV.
I supplerende udtalelse af 26. marts 1992  

 henviser nævnet til, at Radio Holger i sin indsendte programplan til nævnet  

 har oplyst, at man vil udsende indtryk og reportager fra det københavnske  

 forretnings- og kulturliv.
Nævnet vedlægger i den forbindelse en oversigt  

 over samtlige ansøgninger, indsendt til nævnet, hvoraf det fremgår, at en  

 radio dækker forretningslivet og en række radioer dækker kulturlivet.  

 Udvalget vedr.
Lokal Radio og TV skal herefter udtale: Klageren har ikke  

 nærmere præciseret, hvad der ligger i den meget brede formulering, at man vil  

 fremtræde som en dansk nationalsindet radio.
Under disse omstændigheder  

 findes der ikke tilstrækkelig grundlag for at kritisere det af  

 lokalradionævnet udøvede skøn, hvorefter andre radioers programmer findes at  

 ville imødekomme samme behov.
Udvalget træffer herefter følgende afgørelse:  

 Der kan ikke gives klager medhold.
