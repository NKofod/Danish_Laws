 I henhold til § 2 og § 3 a i lov om værnepligtens opfyldelse ved civilt  

 arbejde, jfr. lovbekendtgørelse nr. 427 af 30. september 1980, som ændret ved  

 lov nr. 308 af 4. juni 1986, fastsættes følgende:
§ 1.  Ansøgning om overførelse til civilt arbejde  

 indsendes til værnepligtsstyrelsen.
Ansøgningen skal være indsendt inden 4  

 uger efter modtagelse af indkaldelsesordre til møde ved forsvaret eller  

 civilforsvaret.
Der løber ikke nogen ny 4-ugers frist i tilfælde, hvor den  

 værnepligtige efter ansøgning får ny indkaldelsesordre til at møde på et  

 andet sted og/eller et andet tidspunkt inden udløbet af det kalenderhalvår,  

 hvori han er indkaldt.
 Stk. 2.  En værnepligtig kan kun een gang blive overført  

 til civilt arbejde.
Stk. 3.  Værnepligtsstyrelsen kan behandle en ansøgning,  

 når særlige omstændigheder taler herfor, uanset at fristen i stk. 1 ikke er  

 overholdt, eller uanset ansøgeren allerede een gang har været overført til  

 civilt arbejde.
En ansøgning om overførelse til civilt arbejde skal dog altid  

 afvises, når den er indsendt, medens den værnepligtige er til tjeneste.
§ 2.  I ansøgningen skal der nærmere redegøres for den  

 samvittighedsmæssige begrundelse for, at den værnepligtige ønsker sig  

 fritaget for militærtjeneste.
Ansøgningen skal desuden indeholde oplysning om  

 den værnepligtiges personnummer, fulde navn og adresse og være underskrevet  

 af ham selv.
 § 3.  Værnepligtsstyrelsen afgør, om en ansøgning om  

 overførelse til civilt arbejde kan imødekommes.
Stk. 2.  Kan en ansøgning ikke afgøres på det  

 foreliggende grundlag, pålægger værnepligtsstyrelsen den værnepligtige inden  

 en frist, der skal være på mindst 7 dage, at tilvejebringe de nødvendige  

 oplysninger.
Værnepligtsstyrelsen kan i den forbindelse pålægge ansøgeren at  

 møde personligt for en session, om nødvendigt inden en i overensstemmelse med  

 1. punktum fastsat frist.
 Stk. 3.  Hvis et pålæg i henhold til stk. 2 ikke  

 efterkommes inden for den fastsatte frist, og særlige omstændigheder ikke  

 taler for at forlænge denne, anses ansøgningen for bortfaldet.
§ 4.  De afgørelser, som værnepligtsstyrelsen træffer  

 i henhold til § 3, stk. 2, kan ikke indbringes for anden administrativ  

 myndighed.
Værnepligtsstyrelsens øvrige afgørelser i henhold til denne  

 bekendtgørelse kan indbringes for indenrigsministeriet inden 14 dage efter,  

 at afgørelsen er meddelt den værnepligtige.
 § 5.  De regler, der er fastsat i §§ 1-4, finder  

 tilsvarende anvendelse for så vidt angår ansøgninger om overførelse til  

 sanitetstropperne i henhold til § 10 i lov om værnepligtens opfyldelse ved  

 civilt arbejde.
 § 6.  Bekendtgørelsen træder i kraft den 1. juli 1986.
 Stk. 2.  Samtidig ophæves bekendtgørelse nr. 420 af 19.  

 august 1976 om behandling af ansøgninger om overførelse til civilt arbejde og  

 sanitetstropperne m.v.
