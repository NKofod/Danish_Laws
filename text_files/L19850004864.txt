 I henhold til allerhøjeste resolution af 14. marts 1985 har Danmark  

 ratificeret en i Budapest den 28. april 1977 undertegnet traktat om  

 international anerkendelse af deponering af mikroorganismer i forbindelse med  

 behandling af patentsager.
 Formålet med traktaten er at sikre, at en deponering af en kultur af en  

 mikroorganisme i forbindelse med patentansøgning foretaget ved en  

 international deponeringsmyndighed anerkendes i alle kontraherende stater,  

 hvorved ansøgeren spares for unødige udgifter og dobbelt arbejde, hvis der  

 søges patent i flere lande.
 I medfør af artikel 16, stk. 1, trådte traktaten i kraft den 19. august  

 1980 for følgende fem lande: Amerikas forenede Stater, Bulgarien, Frankrig,  

 Japan og Ungarn.
 Danmarks ratifikationsinstrument deponeredes i medfør af traktatens  

 artikel 15, stk. 2, hos generaldirektøren for Verdensorganisationen for  

 intellektuel ejendomsret (WIPO) den 1. april 1985, hvorefter traktaten trådte  

 i kraft for Danmark den 1. juli 1985.
 For følgende lande trådte traktaten i medfør af artikel 16, stk. 2, i  

 kraft på de vedføjede datoer:
 Desuden trådte Budapest-traktaten i kraft for Den europæiske  

 Patentmyndighed (EPO) den 26. november 1980.
De relevante gennemførelsesforanstaltninger er omhandlet i lov nr. 153 af  

 11. april 1984 om ændring af patentloven samt i bekendtgørelse nr. 177 af 2.  

 maj 1985 angående ansøgning om patent m.v.
De i lov nr. 153 af 11. april 1984  

 indeholdte bestemmelser om deponering af mikroorganismer er trådt i kraft ved  

 bekendtgørelse nr. 176 af 2. maj 1985 om ikrafttræden af visse bestemmelser i  

 lov om ændring af patentloven (deponering af mikroorganismer).
 Yderligere oplysninger om traktaten og gennemførelsesforanstaltningerne  

 fås ved henvendelse til Direktoratet for patent- og varemærkevæsenet,  

 Nyropsgade 45, 1602 København V.
