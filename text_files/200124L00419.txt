Betænkning afgivet af  

 Arbejdsmarkedsudvalget den 17. maj 2002 Betænkning over I.
Forslag til lov om ophævelse af lov  

 om en generel arbejdsmiljøafgift II.
Forslag til lov om ændring af lov om  

 arbejdsmiljøcertifikat til virksomheder og statstilskud til  

 virksomheder med certifikat (Ophævelse af tilskudsordninger m.v.) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 2  

 ændringsforslag til L 147 og 3 ændringsforslag til L 148.  

 Ændringsforslagene til L 147 har, inden de blev stillet, været  

 sendt i høring.
Beskæftigelsesministeren sendte de indkomne  

 høringssvar til udvalget samtidig med ændringsforslagene.
2. Udvalgsarbejdet Lovforslagene blev fremsat den 28. februar 2002 og var til  

 1. behandling den 22. marts 2002. Lovforslagene blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslagene i 2 møder.
Høring Et udkast til de 2 lovforslag blev inden  

 fremsættelsen sendt i høring, jf. alm. del   bilag 63. Den 28.  

 februar 2002 sendte beskæftigelsesministeren de indkomne  

 høringssvar samt et notat herom til udvalget.  

 Beskæftigelsesministeren sendte den 24. april 2002 testpanelets  

 vurdering af L 147 til udvalget.
L 148 er ikke blevet vurderet i et  

 testpanel.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslagene til vedtagelse med de stillede  

 ændringsforslag.
 Et mindretal i udvalget (S, SF, RV og EL)  

 indstiller lovforslagene til forkastelse ved 3. behandling.  

 Mindretallet stemmer imod de stillede ændringsforslag.
Socialdemokratiet, SF og Enhedslisten finder, at  

 virksomhedernes incitamenter til at sikre et sikkert og sundt  

 arbejdsmiljø i væsentlig grad forringes med lovforslagene.  

 Når den generelle arbejdsmiljøafgift og statstilskuddet til  

 virksomheder med certifikat fjernes, er der ikke længere et  

 økonomisk incitament for virksomhederne til at opnå et  

 arbejdsmiljøcertifikat.
For at opnå et  

 arbejdsmiljøcertifikat er det ikke tilstrækkeligt at overholde  

 arbejdsmiljøloven; virksomhederne skal derudover kunne dokumentere, at  

 der arbejdes med sundhedsfremme og med at sikre rummelige arbejdspladser.  

 Når virksomhedernes incitament til at fremme et godt  

 arbejdsmiljø mindskes og dette kombineres med en udskydelse af  

 bedriftssundhedstjenesten og en kraftig beskæring af bemandingen i  

 Arbejdstilsynet, som skal centreres i 4 landsdækkende centre, er det et  

 signal om, at virksomhederne ikke behøver at tage  

 arbejdsmiljøet alvorligt.
 De gode virksomheder har for længst indset, at et  

 godt arbejdsmiljø med tilfredse medarbejdere giver større  

 produktion og lettere adgang til arbejdskraft.
De mindre gode virksomheder, som ikke seriøst  

 arbejder med arbejdsmiljø og forebyggelse, vil med  

 nedskæringerne i bemandingen i Arbejdstilsynet opleve, at de  

 sjældnere modtager besøg fra Arbejdstilsynet.
S, SF og EL  

 frygter, at det alt i alt vil medføre en forringelse af  

 arbejdsmiljøet og et øget antal arbejdsskader på de  

 danske virksomheder.
Når man ser på, hvordan virksomhederne har det  

 med arbejdsmiljøet, kan man dele dem op i tre hovedkategorier:  

 Næsten hver tredje virksomhed har et dårligt arbejdsmiljø  

 og mangler viljen til at ændre det.
Op mod halvdelen af virksomhederne  

 vil gerne, men de har brug for at blive hjulpet i gang.
Kun én ud af  

 fire virksomheder har styr på arbejdsmiljøet.
 Der er brug for rammer, regler og normer! Regeringen og  

 myndighederne har tre vigtige opgaver: De skal sikre en fortsat udvikling af  

 arbejdsmiljøindsatsens regelgrundlag, udføre effektiv og  

 målrettet kontrol med, at loven bliver overholdt, og sikre, at der er  

 et effektivt rådgivningssystem, som kan hjælpe virksomhederne i  

 gang med den forebyggende indsats.
Målet er blandt andet, at myndighederne skal  

 lægge et vedvarende pres på de mange virksomheder, hvor der er  

 alvorlige arbejdsmiljøproblemer, og skabe et minimumsniveau for hele  

 arbejdsmarkedet, så opnåede forbedringer ikke sælges ud i  

 perioder med dårlige konjunkturer.
Udviklingen skal bygge på  

 velfærdsbetragtninger og dokumentation.
Men S, SF og EL ser i øjeblikket en hovedløs  

 deregulering af arbejdsmiljøet, hvor man opskruer sundhedssystemets  

 kapacitet til at behandle skader og sygdomme fra arbejdslivet frem for at  

 forebygge.
Mindretallets vision er det gode arbejdsliv, hvor alle mennesker  

 har et sundt, sikkert og udviklende arbejde.
Regeringen har spillet hårdt ud på  

 arbejdsmiljøområdet og har allerede gennemført og  

 planlagt en række indgreb, der vil skade forebyggelsen af nedslidning  

 og dårligt arbejdsmiljø i det hele taget, ved at stoppe BST-udbygningen, som var planlagt pr. 1. januar  

 2002, stoppe Arbejdstilsynets muligheder for at udstede  

 administrative bøder til virksomheder, der ikke lever op til  

 arbejdsmiljølovens formelle krav, ophæve arbejdsmiljølovens regler om, at  

 der skal vælges sikkerhedsrepræsentanter på arbejdspladser  

 med fem ansatte og derover.
Regeringen planlægger at hæve  

 grænsen til ti ansatte, ophæve loven om Arbejdstilsynets gebyrbelagte  

 tilsyn, ophæve loven om arbejdsmiljøafgiften, ændre på kravene om arbejdspladsvurdering  

 (APV) i år 2003 for virksomheder med under ti ansatte, begrænse Arbejdstilsynets beføjelser ved  

 ikkeerhvervsmæssigt arbejde i private hjem, og lempe arbejdsmiljølovens bestemmelser om  

 hviletid og fridøgn ved hjemmearbejde.
Indgrebene vedrører netop de elementer i de senere  

 års arbejdsmiljøreformer, som bidrager mest til at forbedre  

 arbejdsmiljøet.
De reformer, som blev gennemført på  

 arbejdsmiljøområdet under den forrige regering, og som  

 altså nu er under pres, omfattede initiativer, der skaber økonomiske incitamenter  

 for virksomhederne til at udvikle arbejdsmiljøet og overholde  

 gældende lovgivning og aftaler, og initiativer, der tager sigte på at styrke  

 samarbejdet mellem arbejdsgivere og lønmodtagere om  

 arbejdsmiljøet, især på de mindre arbejdspladser.
En deregulering på arbejdsmiljøområdet  

 bremser de senere års fremskridt på  

 arbejdsmiljøområdet.
Den vil mærkbart forringe indsatsen  

 på de små virksomheder og inden for de erhvervsområder, der  

 har de væsentligste arbejdsmiljøproblemer.
 Det enkelte menneske kan ikke holde til et dårligt  

 arbejdsmiljø, som derfor må bekæmpes med forebyggende  

 initiativer.
Samfundet kan heller ikke holde til det, hverken moralsk  

 eller økonomisk, fordi det øger behovet for behandling og deraf  

 følgende krav om ressourcer til sundhedssektoren.
Det er endnu en  

 grund til, at forebyggelse fortsat er i markant fokus.
 Forebyggelsen vil også have en positiv effekt  

 på andre store samfundsmæssige opgaver, som Danmark står  

 over for, nemlig:
 De menneskelige omkostninger reduceres.
 Problemer med at skaffe kvalificeret arbejdskraft.
 Øget pres på de offentlige udgifter til  

 social- og sundhedsområdet.
 Stigende social ulighed i befolkningens sundhed.
Dårligt arbejdsmiljø koster mange penge  

 omkring 12 mia. kr. om året i offentlige udgifter til social- og  

 sundhedsvæsenet, vurderer Arbejdstilsynet i publikationen »Regningen for arbejdsskadede«.
Hertil kommer virksomhedernes udgifter, som  

 løber op i samme størrelsesorden.
Den politiske debat om fremtidens sundhedssektor har  

 hidtil mest koncentreret sig om at skaffe ressourcer til at afkorte  

 ventelister og foretage omstruktureringer.
Det er ikke nok, da der er et  

 generelt stigende behov for behandling i samfundet.
Man må derfor  

 supplere med en strategi, hvor målet er at reducere presset på  

 sundhedsvæsenet og dermed de offentlige udgifter.
Det kan man  

 gøre ved at styrke forebyggelseselementet i  

 arbejdsmiljøindsatsen.
Af de ca. 60.000 årlige anmeldelser af arbejdsskader  

 er mere end 5.000 meget alvorlige arbejdsulykker og 15.000 arbejdsbetingede  

 lidelser.
Det er især den ergonomiske nedslidning, der kræver  

 hospitalsindlæggelser, og den har de seneste fem år udgjort  

 omkring halvdelen af de arbejdsbetingede lidelser, som anmeldes til  

 Arbejdstilsynet.
Sundheden i Danmark er fordelt socialt skævt.
De  

 ikkefaglærte lønmodtagere har det dårligste helbred, og  

 det hænger sammen med, at det er dem, der udfører de farligste  

 job og udsættes for alvorlige, skadelige belastninger.
I statistikken  

 viser det sig ved en middellevetid, som ligger under gennemsnittet i  

 Europa.
Danskernes middellevetid var i år 2000 74,3 år  

 for mænd og 79,0 år for kvinder.
I forhold til resten af Europa  

 ligger Danmark fortsat i den bageste halvdel, selv om der er blevet rettet en  

 del op på forskellen i løbet af de seneste fem år.
 Derfor er det bydende nødvendigt at fastholde og  

 udbygge den indsats, der blev sat i gang under den forrige regering, og ikke  

 deregulere, som disse lovforslag er et udtryk for, og derfor er S, SF og EL  

 imod og agter at tage en række initiativer for at rette op på  

 disse nedskæringer.
Det Radikale Venstre bemærker, at skatteborgerne  

 hvert år betaler op mod 20 mia. kr. for eftervirkninger af  

 arbejdsulykker.
Det Radikale Venstre ønsker en  

 arbejdsmiljølovgivning, der tager udgangspunkt i et princip om, at  

 virksomhederne skal betale i forhold til risikoen for arbejdsskader.
 Derfor tager Det Radikale Venstre også afstand fra  

 den tilbagerulning på arbejdsmiljøområdet som regeringen  

 står for, og som Det Radikale Venstre finder er helt uforsvarlig.  

 Når lovforslagene alligevel bliver vedtaget, ønsker Det Radikale  

 Venstre fremover at arbejde for en forbedret lovgivning med udgangspunkt i  

 følgende principper, som også var udgangspunkt for partiet i  

 forbindelse med den regulering, der nu fjernes.
 Grundlaget for en arbejdsmiljøafgift skal  

 være en vurdering af virksomhedernes arbejdsmiljø. Men man  

 bør forsøge at skabe et system, hvor virksomhederne deles op i  

 tre grupper:
Alle skal så betale en grundafgift og et  

 tillæg efter konstateret risiko.
Virksomheder med høj risiko  

 bør have et generaleftersyn hvert femte år.
Det vil være  

 hensigtsmæssigt at medinddrage den sundhedsfremmende indsats i  

 vurderingen.
Nu kan det jo meget vel tænkes, at en virksomhed i  

 lavrisikoklassen ikke opfører sig ordentligt og derfor bør  

 belægges med en højere afgift.
Den må så hales frem  

 til vurdering af Arbejdstilsynet, eventuelt efter en klage.
Og omvendt: Hvis  

 en virksomhed i højrisikobranchen hører til de dydige  

 arbejdsmiljømæssigt, vil den individuelle vurdering sikre, at  

 den undgår den høje afgift.
Systemet vil betyde, at man dækker de  

 væsentlige risikoområder med et minimum af administrativ indsats  

 og et maksimum af økonomisk motiveringseffekt.
Det siger sig selv, at  

 systemet skal omfatte både privat og offentlig virksomhed.
 I de kommende år vil udbrændthed, nedslidning  

 og herunder stressende arbejde blive nogle af de vigtige  

 arbejdsmiljøemner.
Samfundet skal undgå, at arbejdsmarkedet  

 har/får en tendens til at overudnytte enkelte og til gengæld lade  

 svage grupper være ubeskæftiget.
Overtid, stress og  

 dobbeltarbejde er nedbrydende og skal bekæmpes.
Hvis man  

 afgiftsbelægger denne udnyttelse af både den enkeltes og  

 samfundets ressourcer, kunne det påvirke den offentlige økonomi,  

 beskæftigelsen og arbejdsmiljøet i gunstig retning.
Det vil være en kundevenlig løsning at samle  

 tilsyn, rådgivning og de lægelige eksperter et sted i hvert amt.  

 Det er de opgaver, som i dag udføres af bedriftssundhedstjenesten,  

 Arbejdstilsynet og de arbejdsmedicinske klinikker.
For at enhederne ikke skal  

 blive for store, kunne man oprette lokalkontorer.
Men det er vigtigt at  

 fastholde, at der kun skulle være tale om bofællesskab.
Tilsyn,  

 vurdering efter et nyt afgiftssystem og kontrol skal varetages af en statslig  

 myndighed og resten   vejledning, administration, uddannelse m.v.  

 administreres af et fælles servicesystem, som styres lokalt af  

 parterne, kommuner og amt.
Et lokalt råd skal fungere som bestyrelse for den  

 partstyrede del og rådgive den statslige del.
Rådet skal  

 repræsentere arbejdsmarkedets parter på stedet og kommunerne og  

 amtskommunen.
På den måde har man skabt en klar adskillelse  

 mellem myndighedsrollen og servicerollen.
Og virksomhederne kan få det  

 hele på én adresse.
Enkelt og ligetil.
Arbejdstilsynet, klagenævnet og  

 Arbejdsmiljørådet skal på det centrale område  

 bevares i deres nuværende funktioner.
Der er imidlertid et stærkt  

 behov for en årlig rapport om arbejdsmiljøets tilstand, som det  

 kendes fra miljøområdet.
Klagenævnet skal tage sig af  

 klager over vurderingerne.
Arbejdsmiljøinstituttet skal genoprettes.  

 Branchearbejdsmiljørådene bør helt overgå til  

 partsregi.
Det betyder, at der ikke skal lovgives om dem.
 Den statslige del af systemet bør betales af  

 statskassen, suppleret med gebyrer for enkeltydelser og afgifter for  

 vurderingerne, i det omfang vurderingerne går virksomhederne imod.
Servicesystemet skal finansieres af afgiftssystemet,  

 suppleret med egenbetaling.
I dag er der i en del brancher tvungent  

 medlemskab af BST, hvad enten man bruger systemet eller ej.
Arbejdstilsynet bør i fremtiden i sine påbud  

 henvise virksomheden til at søge professionel bistand, hvis det  

 skønnes, at den ikke kan løse problemerne selv.
Virksomheden  

 kan derefter gå til servicecentret og få rådgivning, som  

 den så skal betale efter regning, idet prisen dog reduceres som  

 følge af tilskud fra afgiften.
Arbejdsmiljørådets  

 sekretariat, som udvides med de centrale serviceopgaver, skal ligeledes  

 finansieres af afgiftssystemet.
Der skal dog pålægges  

 organisationerne en fast medfinansieringskvote.
Forskningen bør  

 også have tilskud fra afgiften, fordi forskning i arbejdsmiljø  

 er en væsentlig forudsætning for en relevant forebyggende  

 indsats.
 Den model, der bør arbejdes hen imod, bør  

 bestå af tre søjler:
 I en sådan model vil 1) virksomhederne komme til at  

 betale for den service, de får, 2) virksomhederne komme til at betale  

 til service- og uddannelsessystemet alt efter, hvordan deres  

 arbejdsmiljø bedømmes, 3) arbejdsmarkedets organisationer komme  

 til at bidrage mere, 4) staten få en lille gevinst, ved at dele af  

 Arbejdstilsynets virksomhed overflyttes til serviceområdet, 5)  

 forskningen få et løft via et bidrag fra afgiften, 6) langt  

 færre komme til skade og 7) samfundsudgifterne til lidelser og skader  

 derfor falde.
Regler om farlige forhold som stoffer, materialer og  

 maskinbeskyttelse skal der selvfølgelig være klare  

 retningslinjer for.
Men gode ideer om garderobeskabe, dagslys og andre  

 detaljer bør ende i vejledninger og ikke i loven.
På den  

 måde kan man undgå omfattende regelkomplekser, som ingen kan  

 hitte rundt i, og som er uforståelige for mange, når de endelig  

 tror, de har fundet ud af det.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag I.
Forslag til lov om ophævelse af lov om en  

 generel arbejdsmiljøafgift Til § 2 Af	beskæftigelsesministeren, tiltrådt af et  

flertal (V, DF, KF og KRF):
 1) Stk. 1 affattes således:
» [Konsekvensændring] Ny paragraf 2) Efter § 2 indsættes som ny paragraf:
» Beskæftigelsesministeren fastsætter  

 nærmere regler om opgørelsen af den erstatningsbaserede afgift  

 efter § 5, stk. 1, i lov om en generel arbejdsmiljøafgift, for 2001 og  

 2002, og kan i den forbindelse fastsætte, at afgiften opgøres  

 svarende til de acontobeløb, som betales af de afgiftspligtige efter §  

 5, stk. 2, i henholdsvis 2001 og 2002.« [Bemyndigelse til beskæftigelsesministeren vedrørende  

 opgørelse af den erstatningsbaserede afgift for 2001 og 2002] Bemærkninger Til nr. 1 Ændringsforslaget er en konsekvens af  

 ændringsforslag nr. 2.
Til nr. 2 De gældende regler Den erstatningsbaserede afgift på 280 mio. kr.  

 betales af forsikringsselskaber, Arbejdsmarkedets Erhvervssygdomssikring  

 (AES) og selvforsikrede offentlige myndigheder og virksomheder ud fra de  

 pågældendes forholdsmæssige andele af de samlede tilkendte  

 godtgørelser for mén og erstatninger for erhvervsevnetab  

 (arbejdsskadeerstatninger), som vedrører de arbejdsulykker m.v., der  

 er indtruffet i afgiftsåret, og de erhvervssygdomme, som er anmeldt i  

 afgiftsåret, jf. § 5 i afgiftsloven.
Det betyder, at erstatningerne  

 vedrørende afgiftsåret først kan opgøres 5  

 år efter afgiftsårets udløb.
 Derfor opkræves der i afgiftsåret en  

 acontoafgift, som beregnes som hver af de afgiftspligtiges andele af de  

 samlede arbejdsskadeerstatninger, som Arbejdsskadestyrelsen har tilkendt i  

 det kalenderår, der ligger forud for afgiftsåret.
 Som det fremgår af de specielle bemærkninger  

 til lovforslagets § 2, stk. 2, er de nærmere regler herom fastsat i  

 bekendtgørelse nr. 251 af 6. april 2001 om beregning og  

 opkrævning af en arbejdsmiljøafgift på grundlag af  

 godtgørelser for mén og erstatninger for erhvervsevnetab  

 tilkendt af Arbejdsskadestyrelsen.
 Det vil sige, at der i 2001 og 2002 opkræves en  

 acontoafgift, som baseres på arbejdsskadeerstatninger tilkendt af  

 Arbejdsskadestyrelsen i henholdsvis 2000 og 2001. Endelig opgørelse og  

 afregning af afgiften for 2001 og 2002 foretages i henholdsvis 2007 og 2008,  

 hvor Arbejdsskadestyrelsen har opgjort de samlede arbejdsskadeerstatninger,  

 der kan henføres til arbejdsulykker m.v., der er indtruffet, og  

 erhvervssygdomme, der er anmeldt i henholdsvis 2001 og 2002.
Ændringsforslaget Efter forslaget bemyndiges beskæftigelsesministeren  

 til at fastsætte regler om, hvordan den erstatningsbaserede afgift for  

 2001 og 2002 opgøres.
Ministeren kan i den forbindelse bestemme, at  

 afgiften efter § 5, stk. 1, i lov om en generel arbejdsmiljøafgift i  

 2001 og 2002 opgøres svarende til de acontobeløb, som betales  

 af de afgiftspligtige efter § 5, stk. 2, i henholdsvis 2001 og 2002.
 Baggrunden for denne bemyndigelse er, at der herved  

 åbnes mulighed for at imødekomme den kraftige opfordring fra  

 Forsikring & Pension, som er brancheorganisation for  

 forsikringsselskaberne og dermed repræsenterer hovedparten af de  

 afgiftspligtige, og AES, som er afgiftspligtig, om at undgå en  

 efterregulering af den erstatningsbaserede afgift for 2001 og 2002 i  

 henholdsvis 2007 og 2008.
 Bemyndigelsen forudsættes udnyttet således, at  

 ministeren fastsætter, at afgiften efter § 5, stk. 1, i lov om en  

 generel arbejdsmiljøafgift i 2001 og 2002 erstattes af de  

 acontobeløb, som er betalt af de afgiftspligtige efter § 5,  

 stk. 2, i henholdsvis 2001 og 2002, hvis alle afgiftspligtige, der har  

 betalt acontoafgift for 2001 og 2002, inden den 1. april 2003 skriftligt har  

 meddelt Beskæftigelsesministeriet, at de bindende og uden forbehold kan  

 tilslutte sig en sådan ordning for 2001og 2002.
 Forslaget om at bemyndige ministeren til at  

 fastsætte, at den erstatningsbaserede afgift opgøres svarende  

 til de betalte acontoafgiftsbeløb, tager udgangspunkt i § 4 i  

 bekendtgørelse nr. 251 af 6. april 2001 om beregning og  

 opkrævning af en arbejdsmiljøafgift på grundlag af  

 godtgørelser for mén og erstatninger for erhvervsevnetab  

 tilkendt af Arbejdsskadestyrelsen.
 Denne bestemmelse fastsætter, hvordan acontoafgiften  

 opgøres og beregnes:
 Arbejdsskadestyrelsen opgør hvert afgiftsår de  

 forholdsmæssige andele for hver af de afgiftspligtige af de samlede  

 godtgørelser for mén og erstatninger for erhvervsevnetab, som  

 Arbejdsskadestyrelsen har tilkendt efter lov om sikring mod følger af  

 arbejdsskade i det kalenderår, der ligger forud for afgiftsåret.
På grundlag af Arbejdsskadestyrelsens opgørelse beregner  

 og opkræver Arbejdstilsynet en acontoafgift for afgiftsåret.
Det  

 vil sige, at Arbejdstilsynet beregner og opkræver hver af de  

 afgiftspligtiges forholdsmæssige andele af de 280 mio. kr.
Af Arbejdsskadestyrelsens opgørelse fremgår  

 tillige nogle få negative procenter, bl.a. på grund af  

 Arbejdsskadestyrelsens afgørelser om nedsættelse eller bortfald  

 af reservehensættelser.
Disse negative procenter neutraliseres ved  

 Arbejdstilsynets beregning af fordelingen af afgiften på i alt 280 mio.  

 kr. med den konsekvens, at det acontobeløb, som de enkelte  

 afgiftspligtige skal betale, reduceres marginalt i forhold til  

 Arbejdsskadestyrelsens opgørelse.
 Hvis der ikke er tilslutning fra samtlige afgiftspligtige  

 til en sådan ordning, hvor de i 2001 og 2002 betalte acontobeløb  

 erstatter afgiften efter § 5, stk. 1, fastsætter ministeren, at den  

 endelige opgørelse af den erstatningsbaserede afgift for 2001 og 2002  

 sker efter de regler, der fremgår af § 5, stk. 1,   med den deraf  

 følgende efterregulering i 2007 og 2008.
 En afskaffelse af efterreguleringen i 2007 og 2008 vil  

 betyde, at man ændrer den indbyrdes fordeling mellem de afgiftspligtige  

 af den samlede afgift på 280 mio. kr. for henholdsvis 2001 og 2002. Det  

 indebærer, at nogle af de afgiftspligtige kommer til at betale mere,  

 end de skulle efter den endelige fordeling i 2007 og 2008, mens andre kommer  

 til at betale mindre.
Kredsen af afgiftspligtige er meget begrænset, idet  

 den kun omfatter forsikringsselskaber, der tegner arbejdsskadeforsikring, AES  

 samt selvforsikrede offentlige institutioner og virksomheder.
I afgiftslovens  

 § 7, stk. 3, er der fastsat en bestemmelse om, hvordan AES skal søge  

 dækning for sin del af afgiften.
Det er dog stadig AES, der er  

 afgiftspligtig, og derfor må det være tilstrækkeligt at  

 søge AES  tilslutning til den beskrevne ordning.
1) Økonomiske og administrative konsekvenser Det er ikke muligt at vurdere de økonomiske  

 konsekvenser for de enkelte afgiftspligtige, hverken de offentlige eller de  

 private, af, at acontoafgiften erstatter den endelige afgift.
Det er  

 således ikke muligt at forudsige, hvilke godtgørelser og  

 erstatninger der udløses af de arbejdsulykker m.v., der sker i 2001 og  

 2002, og erhvervssygdomme, der anmeldes i 2001 og 2002, og dermed hvordan  

 afgiften på de 280 mio. kr. vil fordele sig på de  

 afgiftspligtige, hvis man opretholder reguleringsordningen.
 Hvis aconcoafgiften erstatter den endelige afgift, vil det  

 indebære en omfordeling mellem de afgiftspligtige og derfor som  

 udgangspunkt være udgiftsneutralt for staten.
 Staten vil imidlertid lide et mindre tab, hvis  

 acontoafgiften erstatter den endelige afgift, hvilket har baggrund i  

 følgende:
En del af afgiften for 2001 vedrører  

 institutioner, som ikke er afgiftspligtige.
Det skyldes, at acontoafgiften  

 baseres på erstatninger, som er tilkendt i 2000. Nogle af disse  

 erstatninger kan henføres til institutioner, som inden  

 afgiftsårets indtræden har ændret status fra at være  

 selvforsikrede til at være forsikrede i et forsikringsselskab.
De  

 pågældende institutioner falder herefter ikke længere ind  

 under kredsen af afgiftspligtige.
De acontoafgiftsbeløb, som svarer  

 til de erstatninger, som kan henføres til de pågældende  

 institutioner, er derfor ikke opkrævet i 2001. Der er for 2001 tale om  

 et beløb på 3-4 mio. kr., svarende til ca. 0,8 pct. af den  

 samlede afgift på 280 mio. kr.
Hvis reguleringsordningen opretholdes,  

 vil forholdet således være det, at staten lægger pengene  

 ud, indtil de kan fordeles blandt de øvrige afgiftspligtige i  

 forbindelse med den endelige opgørelse og fordeling i 2007.
 Det samme forhold vurderes at gøre sig  

 gældende i 2002.
2) Miljømæssige konsekvenser Ændringsforslaget har ingen  

 miljømæssige konsekvenser.
3) Forholdet til EU-retten Ændringsforslaget indeholder ikke EU-retlige  

 aspekter.
4) Høringer Ændringsforslaget har været drøftet med  

 Justitsministeriet og Finansministeriet.
Endvidere har man hørt  

 Forsikring & Pension og Arbejdsmarkedets Erhvervssygdomssikring.
II.
Forslag til lov om ændring af lov om  

 arbejdsmiljøcertifikat til virksomheder og om statstilskud til  

 virksomheder med certifikat (Ophævelse af tilskudsordning m.v.) Af	beskæftigelsesministeren,  

tiltrådt af et flertal (V, DF, KF og KRF):
Til § 2 1) Stk. 2 affattes således:
» [Konsekvensændring af ændringsforslag nr.  

 2] 2) Stk. 3 affattes således:
» [Forlængelse af frist for udstedelse af certifikat  

 som grundlag for tilskud] 3) I stk. 4 ændres »1.  

 marts 2003« til: »1. september 2003«.
[Konsekvensændring af ændringsforslag nr.  

 2] Bemærkninger Til nr. 1-3 Det fremgår af det fremsatte lovforslag, at  

 virksomhederne kun kan få tilskud efter §§ 9 og 10 i certifikats- og  

 tilskudsloven på grundlag af certifikat udstedt inden udgangen af 2002,  

 og at virksomheder, der får et arbejdsmiljøcertifikat i 2003  

 eller senere, ikke kan få tilskud.
Det har imidlertid vist sig, at akkrediteringen af de  

 virksomheder, der skal udstede certifikater som grundlag for udbetaling af  

 tilskud, er blevet forsinket.
Det skyldes bl.a., at der har været en  

 vis usikkerhed om certifikatordningens fremtid.
De organer, der skal udstede  

 certifikater, kan således have haft svært ved at beslutte,  

 hvordan de skulle forholde sig.
 Derfor kan det blive vanskeligt for de virksomheder, som  

 har ønsket og forventet at få et certifikat (og dermed mulighed  

 for tilskud) inden udgangen af 2002, at få opfyldt disse forventninger.  

 Derfor foreslås det, at man forlænger fristen for, hvornår  

 en virksomhed skal have fået certifikat for at få tilskud, til  

 den 30. juni 2003.
Ændringsforslag nr. 2 betyder, at virksomheder, som  

 har fået et arbejdsmiljøcertifikat inden den 1. juli 2003, kan  

 få tilskud, der modsvarer den afgift, de har betalt i 2001 og 2002, jf.  

 § 9, jf. § 26, stk. 2-5, i lov om arbejdsmiljøcertifikat til  

 virksomheder og om statstilskud til virksomheder med certifikat.
Endvidere  

 kan virksomheder, der får udstedt et certifikat inden den 1. juli 2003,  

 få et tilskud til hel eller delvis dækning af udgiften ved at  

 få certifikat, jf. § 10 i samme lov.
Som en konsekvens heraf foreslås det samtidig, at de hidtidige regler også finder anvendelse ved  

 ansøgning om tilskud til dækning af omkostningerne ved at  

 få et certifikat, der er udstedt inden den 1. juli 2003  

 (ændringsforslag nr. 1), og at fristen for, hvornår en virksomhed skal have  

 indgivet ansøgning om tilskud, forlænges til den 1. september  

 2003 (ændringsforslag nr. 3).
1) Økonomiske og administrative konsekvenser Ændringsforslag nr. 2 forventes ikke at have  

 økonomiske eller administrative konsekvenser for det offentlige eller  

 for erhvervslivet.
 Dette skal ses i lyset af, at ændringsforslag nr. 2  

 alene har til formål at åbne mulighed for, at de virksomheder,  

 som måtte forventes at få certifikat og dermed tilskud inden  

 udgangen af 2002, hvis udstedelsen af certifikater var blevet iværksat  

 som oprindelig forudsat, kan få tilskud trods forsinkelsen i  

 certifikatsprocessen.
2) Miljømæssige konsekvenser Ændringsforslag nr. 2 har ingen  

 miljømæssige konsekvenser.
3) Forholdet til EU-retten Ændringsforslag nr. 2 indeholder ikke EU-retlige  

 aspekter.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 147 og L  

 148 Bilagsnr.
