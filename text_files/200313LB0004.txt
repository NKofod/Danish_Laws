Vedtaget af Folketinget ved  

 3. behandling den 11. december 2003 Forslag til Lov  

 om ændring af lov om børnetilskud og forskudsvis udbetaling af børnebidrag (Ændring af  

 flerbørnstilskuddet) § 1 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 765 af 11. september 2002, som ændret  

 ved § 4 i lov nr. 1065 af 17. december 2002 og § 3 i lov nr. 398 af  

 28. maj 2003, foretages følgende ændringer:
 1.  


  

 § 10 a, stk. 1,  

  

 affattes således:
»Til børn fra en flerbørnsfødsel, der har samme bopæl,  

 udbetales til hvert barn ud over det første et beløb på 5.436 kr. årligt,  

 indtil børnene fylder 7 år (flerbørnstilskud).  

 « 2.  


  

 § 25 a, stk. 2,  

  

 affattes således:
»Stk. 2.  

  

 De beregnede tilskud afrundes, for så vidt angår  

 tilskud efter §§ 2, 3, 10 a og 10 c, til det nærmeste med 4 delelige  

 beløb  

 i kroner, for så vidt angår de i § 4 nævnte særlige børnetilskud og  

 tillægget efter § 4, stk. 5, til det nærmeste med 12 delelige beløb i  

 kroner og, for så vidt angår de i § 10 b og § 15, stk. 1, nævnte  

 ydelser, til det nærmeste beløb i kroner.  

 « § 2 Stk. 1.  

  

 Loven  

 træder i kraft den 1. januar 2004.
 Stk. 2.  

  

 Såfremt  

 betingelserne herfor i øvrigt er opfyldt, udbetales til det første barn i  

 2004  

 et tilskud på ¾, i 2005 ½ og i 2006 ¼ af det i lov om børnetilskud og  

 forskudsvis udbetaling af børnebidrag § 10 a, stk. 1, nævnte beløb.  

 Tilsvarende gælder for børn fra flerbørnsfødsler, der før 1. januar 2004  

 modtog  

 flerbørnstilskud, selv om flere børn fra samme fødsel ikke havde samme bopæl.
