Bekendtgørelse  

 om hvilke fysiske og juridiske personer der kan udføre tjenesteydelser i  

 forbindelse med værdipapirhandel på erhvervsmæssigt grundlag uden tilladelse  

 efter lov om finansiel virksomhed  

1) I medfør af § 9, stk. 9, i lov om finansiel  

 virksomhed, jf. lovbekendtgørelse nr. 686 af 25. juni 2004, fastsættes:
 § 1.  

  

 Tjenesteydelser i forbindelse med  

 værdipapirhandel på erhvervsmæssigt grundlag (investeringsservice) kan  

 udføres  

 uden tilladelse efter lov om finansiel virksomhed af følgende:
 1)  

 	  

 Forsikringsselskaber omfattet af lov om  

 finansiel virksomhed.
 2)  

 	  

 Virksomheder, der udelukkende yder investeringsservice  

 til deres modervirksomhed, deres dattervirksomhed eller et af deres  

 modervirksomheds  

 andre dattervirksomheder.
 3)  

 	  

 Personer, der yder investeringsservice, hvis  

 denne service ydes lejlighedsvis i forbindelse med erhvervsmæssig virksomhed,  

 og denne virksomhed er omfattet af lovbestemmelser eller en fagetisk kodeks  

 for  

 det pågældende erhverv, som ikke udelukker, at der kan ydes service af denne  

 art.
 4)  

 	  

 Virksomheder, hvis investeringsservice  

 udelukkende består i forvaltning af en ordning for medarbejderdeltagelse.
 5)  

 	  

 Virksomheder, der yder investeringsservice i  

 form af såvel de i nr. 2) som de i nr. 4) nævnte tjenesteydelser.
 6)  

 	  

 Danmarks Nationalbank og Økonomistyrelsen.
 7)  

 	  

 Institutter for kollektiv investering, hvad  

 enten de er samordnet på fællesskabsplan eller ej, samt direktører eller  

 investeringsforvaltningsselskaber for sådanne institutter.
 8)  

 	  

 Personer, hvis hovederhverv består i at handle  

 med råvarer indbyrdes, eller med producenter eller erhvervsmæssige brugere af  

 de pågældende varer, og som kun yder investeringsservice til disse  

 handelspartnere og kun i det omfang, det er nødvendigt for deres  

 hovederhverv.
9)  

 	  

 Virksomheder, hvis investeringsservice  

 udelukkende består i at handle for egen regning på et marked for finansielle  

 futures eller optioner, eller som handler på vegne af eller opgiver priser  

 til  

 andre medlemmer af samme marked, og som garanteres af et clearingmedlem af  

 dette marked.
Ansvaret for opfyldelsen af de kontrakter, som indgås af en  

 sådan  

 virksomhed, påhviler et clearingmedlem af samme marked.
 10)  

 	  

 Sammenslutninger oprettet af danske  

 pensionskasser alene med det formål at forvalte de deltagende pensionskassers  

 midler.
11)  

 	  

 Virksomheder, hvis hovederhverv er handel med  

 eller produktion af elektricitet.
Disse virksomheder kan tilbyde  

 investeringsservice i form af el-derivater til el-forbrugere, der i det  

 seneste  

 kalenderår har haft et forbrug af elektricitet på 10 GWh eller derover, samt  

 til andre virksomheder, hvis hovederhverv er handel med eller produktion af  

 elektricitet.
12)  

 	  

 Virksomheder, hvis  

 hovederhverv er handel med eller produktion af olie.
Disse virksomheder kan  

 tilbyde investeringsservice i form af olie-derivater til brugere af olie, der  

 i  

 det seneste kalenderår har haft et forbrug af olie på 1200 metriske tons  

 eller  

 derover samt til andre virksomheder, hvis hovederhverv er handel med eller  

 produktion  

 af olie.
 13)  

 	  

 Forvaltningsinstitutter,  

 der er godkendt af Justitsministeriet til at forvalte midler, der hidrører  

 fra  

 personer under værgemål, ikke-erhvervsdrivende fonde eller båndlagte  

 kapitaler.
 § 2.  

  

 Bekendtgørelsen træder i kraft den 1. oktober  

 2004. Samtidig ophæves bekendtgørelse nr. 976 af 3. december 2003 om hvilke  

 fysiske og juridiske personer der kan udføre tjenesteydelser i forbindelse  

 med  

 værdipapirhandel på erhvervsmæssigt grundlag uden tilladelse efter lov om  

 finansiel virksomhed.
