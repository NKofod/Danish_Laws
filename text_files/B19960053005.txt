 I henhold til § 33 a, stk. 2, § 35, stk. 1, 2 og 4, § 68, stk. 1, § 83 og  

 § 118, stk. 5, i færdselsloven, jf. lovbekendtgørelse nr. 735 af 24. august  

 1992, som senest ændret ved lov nr. 1123 af 20. december 1995 fastsættes:
Bestemmelser for alle køretøjer § 1.  Bekendtgørelsen omfatter:
 § 2.  Køretøjer omfattet af § 1 skal være således  

 indrettet og holdes i en sådan stand, at de kan benyttes uden fare og ulempe  

 for andre samt uden skade for vejene.
 § 3.  Køretøjer omfattet af § 1 skal være således  

 indrettet, at føreren kan betjene køretøjets forskellige apparater, uden at  

 hans opmærksomhed bortledes fra den øvrige trafik.
 § 4.  Køretøjer omfattet af § 1 skal være således  

 indrettet, at der ikke udvikles unødig røg og støj.
Traktorer § 5.  En traktor skal være således indrettet, at Stk. 2.  Traktorens udragende dele må ikke frembyde  

 unødig fare for andre trafikanter og skal udformes således, at de er tydeligt  

 synlige uden for lygtetændingstiden.
Arbejdsredskaber, der er monteret på  

 traktoren, anses som udragende dele.
 § 6.  En traktor skal være forsynet med:
Stk. 2.  En registrerings- eller godkendelsespligtig  

 traktor skal være forsynet med dæk på samtlige hjul.
Anden traktor kan have  

 anden elastik hjulbeklædning, bælter med tilsvarende egenskaber eller glatte  

 valser.
Stk. 3.  En traktor skal være forsynet med et udvendigt  

 førerspejl på venstre side.
Endvidere skal en traktor være forsynet med  

 udvendigt førerspejl på højre side, når påmonteret arbejdsredskab eller  

 tilkoblet påhængskøretøj hindrer førerens direkte udsyn bagud.
Førerspejle  

 skal være indstillet således, at føreren har det fornødne udsyn bagud.
§ 7.  Forruden skal være af hærdet eller lamineret  

 glas.
Andre ruder kan desuden være af splintsikkert plastmateriale.
For en  

 traktor, der er registreret, godkendt eller taget i brug inden den 1. april  

 1975, kan forruden dog være af splintsikkert plastmateriale, ligesom der ikke  

 stilles særlige krav til andre ruder.
 Stk. 2.  Til renholdelse af forruden skal der være  

 rudevisker.
 § 8.  En traktor skal være forsynet med lygter og  

 reflekser efter følgende regler:
 Stk. 2.  En registreringspligtig traktor skal være  

 forsynet med to bagudrettede stoplygter med en væsentlig større lysstyrke end  

 baglygterne samt have mindst en hvid nummerpladelygte, der kan belyse den  

 bageste nummerplade således, at denne er læselig i mindst 20 meters afstand.
Stk. 3.  En traktor skal være forsynet med afmærkning af  

 langsomtkørende køretøj, medmindre den indgår i vogntog.
Afmærkningen skal  

 bestå af en rød fluorescerende ligesidet trekant med spidsen opad med en rød  

 reflekterende kant.
Afmærkningen skal anbringes bag på traktoren og kan være  

 aftagelig.
 Stk. 4.  En traktor skal være forsynet med el-stik til  

 påhængskøretøjers lygter.
 Stk. 5.  Lygter og reflekser, der indgår i et par, skal  

 være ens og anbragt symmetrisk.
 § 9.  En traktors positionslygter, baglygter,  

 havariblink og nummerpladelygte(r) skal kunne holdes tændt, uanset at motoren  

 er standset.
 Stk. 2.  En traktors positionslygter, baglygter og  

 nummerpladelygte(r) må ikke kunne slukkes, når nær- eller fjernlyslygter  

 eller tågeforlygter er tændt.
 § 10.  En traktor kan være forsynet med lygter og  

 reflekser efter følgende regler:
 § 11.  Arbejdsredskaber og udragende udstyr, f.eks.  

 tvillingedæk, på en traktor skal være afmærket med følgende lygter og  

 reflekser:
Lygterne skal være synlige i mindst 300 meters afstand uden at blænde og  

 skal angive bredden af arbejdsredskabet m.v.
Lygterne kan være anbragt på  

 traktoren.
 Reflekserne skal være anbragt på arbejdsredskabet m.v. så nær den yderste  

 kant som praktisk muligt og være godkendte og mærkede.
Stk. 2.  En traktor skal være afmærket med en eller  

 flere gule afmærkningslygter, når der er påmonteret arbejdsredskaber og  

 udragende udstyr, der efter stk. 1 skal være afmærket med lygter eller  

 reflekser.
Afmærkningslygterne skal opfylde reglerne i § 10, nr. 12.
Stk. 3.  Såfremt arbejdsredskab eller udragende udstyr  

 dækker traktorens påbudte lygter og reflekser, skal arbejdsredskabet eller  

 det udragende udstyr være forsynet med tilsvarende lygter og reflekser,  

 eventuelt anbragt på en lygtebom.
Ekstra nærlyslygter skal være anbragt på  

 traktoren i henhold til § 10, nr. 1.
 § 12.  Passagerer må kun medbringes på en traktor i et  

 lukket førerhus.
Motorredskaber § 13.  Et motorredskab skal være således indrettet, at § 14.  Et motorredskab skal være forsynet med:
 Stk. 2.  Et motorredskab skal være forsynet med dæk,  

 anden elastisk hjulbeklædning, bælter med tilsvarende egenskaber eller have  

 glatte valser.
Stk. 3.  Et motorredskab skal være forsynet med et  

 udvendigt førerspejl på venstre side.
Endvidere skal et motorredskab være  

 forsynet med udvendigt førerspejl på højre side, når motorredskabets  

 konstruktion eller påmonteret arbejdsredskab eller tilkoblet påhængskøretøj  

 hindrer førerens direkte udsyn bagud.
Førerspejle skal være indstillet  

 således, at føreren har det fornødne udsyn bagud.
Et motorredskab, der er  

 bestemt til at føres af en gående, skal ikke være forsynet med førerspejl.
Stk. 4.  Et motorredskab, der er forsynet med ruder i  

 førerhuset, skal have forrude af hærdet eller lamineret glas.
Andre ruder kan  

 desuden være af splintsikkert plastmateriale.
Bestemmelsen gælder ikke for et  

 motorredskab, der er registreret eller taget i brug inden den 1. maj 1977.
 Stk. 5.  Til renholdelse af forruden skal der være  

 rudevisker.
 Stk. 6.  Et motorredskab, der benyttes som trækkraft for  

 påhængskøretøj, skal være forsynet med tilkoblingsanordning.
Stk. 7.  Et registreringspligtigt motorredskab skal være  

 forsynet med angivelse af fabrikat, type og stelnummer.
Bestemmelsen gælder  

 ikke for et motorredskab, der er registreret eller taget i brug inden den 1.  

 juli 1956.
 § 15.  Et motorredskab skal være forsynet med lygter  

 og reflekser efter reglerne for traktor i §§ 8 og 9. Bestemmelsen gælder ikke  

 for et motorredskab, der er bestemt til at føres af en gående, jf. § 16, stk.  

 2.
 Stk. 2.  Arbejdsredskaber og udragende udstyr på  

 motorredskab skal være forsynet med lygter og reflekser efter reglerne i §  

 11.
 Stk. 3.  Et motorredskab skal være forsynet med gule  

 sidereflekser på hver side, såfremt køretøjets længde overstiger 6 m.  

 Reflekserne skal være godkendte og mærkede.
Stk. 4.  Et registreringspligtigt motorredskab skal være  

 forsynet med gule sidemarkeringslygter på hver side, såfremt køretøjets  

 længde overstiger 6 m.
Bestemmelsen gælder ikke for et motorredskab, der er  

 registreret inden den 1. april 1995.
 Stk. 5.  Et motorredskab kan være forsynet med lygter og  

 reflekser efter reglerne i § 10.
 § 16.  Et motorredskab, der er bestemt til at føres af  

 en gående, skal være således indrettet, at det automatisk bringes til  

 standsning, såfremt føreren slipper håndtaget.
Stk. 2.  Motorredskabet skal i lygtetændingstiden være  

 forsynet med en fremadrettet, hvid eller gullig lygte foran og en  

 bagudrettet, rød lygte bagpå.
Begge lygter skal være placeret i køretøjets  

 venstre side og være tydeligt synlig i mindst 300 meters afstand uden at  

 blænde.
Påhængsvogne til traktor og motorredskab § 17.  En påhængsvogn skal være således indrettet, at  

 udragende dele ikke frembyder fare for andre trafikanter.
 § 18.  En påhængsvogn skal være forsynet med:
Stk. 2.  En registreringspligtig påhængsvogn skal være  

 forsynet med angivelse af fabrikat, type og stelnummer.
Bestemmelsen gælder  

 ikke for en påhængsvogn, der er registreret inden den 1. juli 1956.
 Stk. 3.  En påhængsvogn efter registrerings- eller  

 godkendelsespligtig traktor skal være forsynet med dæk på samtlige hjul.  

 Anden påhængsvogn kan være forsynet med anden elastisk hjulbeklædning, bælter  

 med tilsvarende egenskaber eller glatte valser.
 § 19.  En påhængsvogn skal være forsynet med lygter og  

 reflekser efter følgende regler:
 Stk. 2.  En registreringspligtig påhængsvogn skal have  

 mindst en hvid nummerpladelygte, der kan belyse nummerpladen, således at den  

 er læselig i mindst 20 meters afstand.
 Stk. 3.  Lygter og reflekser, der indgår i et par, skal  

 være ens og anbragt symmetrisk.
Stk. 4.  En ikke-registreringspligtig påhængsvogn, der  

 er taget i brug den 1. oktober 1996, kan i stedet for fastmonterede lygter  

 forsynes med lygtebom med tilsvarende lygter.
Lygtebom skal kun anvendes på  

 en påhængsvogn, der indgår som den bageste påhængsvogn i vogntog.
 Stk. 5.  En påhængsvogn, der er bagest i vogntog, skal  

 være forsynet med afmærkning af langsomtkørende køretøj, jf. § 8, stk. 3.
 Stk. 6.  En påhængsvogn skal være forsynet med el-stik,  

 så lygterne på påhængsvognen bliver tilsluttet de tilsvarende lygter  

 henholdsvis stoplygtekontakten på det trækkende køretøj.
 § 20.  En påhængsvogn til traktor og motorredskab kan  

 være forsynet med lygter og reflekser efter følgende regler:
Ikke-registreringspligtige påhængsredskaber § 21.  For et ikke-registreringspligtigt  

 påhængsredskab gælder bestemmelserne for ikke-registreringspligtig  

 påhængsvogn i kapitel 4, bortset fra § 18, stk. 1, nr. 3, om afskærmning  

 bagtil mod underkøring (bagkofanger).
Andre bestemmelser § 22.  Kørsel som led i opbygning eller reparation af  

 et køretøj og med nyt køretøj mellem skib, bane og forretningslokale kan ske  

 uden iagttagelse af følgende regler:
 § 23.  Er en traktor eller et motorreskab, hvis længde  

 og bredde ikke overstiger henholdsvis 6 m og 2 m, i lygtetændingstiden  

 parkeret langs vejens kant i tættere bebygget område, behøver kun  

 parkeringslygter mod vejens midte at været tændt, medmindre køretøjet er  

 tilkoblet andet køretøj.
Stk. 2.  Frakoblet påhængskøretøj til traktor eller  

 motorredskab skal, når det i lygtetændingstiden er standset eller parkeret på  

 vej, være afmærket med mindst to bagudrettede, røde lygter og to  

 fremadrettede, hvide lygter.
Lygterne skal opfylde kravene til henholdsvis  

 baglygter og positionslygter.
 Stk. 3.  Den i stk. 1 og 2 nævnte afmærkning kræves  

 ikke, hvis vejen er så godt oplyst, at køretøjet tydeligt kan iagttages på  

 tilstrækkelig lang afstand, eller såfremt det er standset eller parkeret på  

 parkeringsplads eller andet afmærket område for parkering.
 § 24.  På traktor, motorredskab, påhængsvogn til  

 traktor og motorredskab samt på påhængsredskab må pigdæk kun anvendes i  

 perioden 1. oktober-30. april, og kun for så vidt alle hjul på samme aksel er  

 forsynet hermed.
Detailforskrifter § 25.  Detailforskrifter for køretøjers indretning og  

 udstyr fastsættes i overensstemmelse med ovenstående bestemmelser i en  

 særskilt bekendtgørelse, der ved kgl. anordning er undtaget fra kundgørelse i  

 Lovtidende.
Bekendtgørelsen kan købes i boghandelen og ligger til gennemsyn  

 hos Statens Bilinspektion.
EF-direktiver om køretøjer § 26.  Et køretøj og udstyr til køretøjer kan ikke  

 nægtes godkendt under henvisning til, at det ikke opfylder danske  

 bestemmelser om køretøjets indretning og udstyr, såfremt køretøjet  

 henholdsvis udstyret er godkendt i henhold til et EF-direktiv med modsvarende  

 bestemmelser.
 Stk. 2.  I bekendtgørelse om detailforskrifter for  

 køretøjers indretning og udstyr er der fastsat krav om godkendelse i henhold  

 til EF-direktiver eller ECE-regulativer af køretøjers indretning og udstyr.
 Stk. 3.  I bekendtgørelse om registrering af  

 motorkøretøjer m.v. er der desuden fastsat bestemmelser om  

 EF-typegodkendelse.
Dispensationer § 27.  Færdselsstyrelsen kan, når særlige forhold gør  

 sig gældende, dispensere fra bestemmelserne i kapitel 2 til og med kapitel 7  

 i denne bekendtgørelse.
Straf og ikrafttræden § 28.  Overtrædelser af §§ 2-9, §§ 10-14, § 15, stk.  

 1-4, §§ 16-18, § 19, stk. 1-3 og stk. 5-6, § 21, § 23, stk. 2, og § 24  

 straffes med bøde.
Det samme gælder overtrædelse af yderligere krav, som  

 fastsættes i bekendtgørelse om detailforskrifter for køretøjers indretning og  

 udstyr.
 § 29.  Bekendtgørelsen træder i kraft den 1. oktober  

 1996, jf. dog stk. 2.
 Stk. 2.  § 18, stk. 1, nr. 2, om bremser træder dog  

 først i kraft:
 Stk. 3.  Den 1. oktober 1996 ophæves kapitel 3, 4 og 8  

 og § 39, § 43 a, stk. 1, 2. pkt., og § 43 b i Justitsministeriets  

 bekendtgørelse nr. 154 af 20. april 1977 om køretøjers indretning og udstyr  

 m.v. som ændret ved bekendtgørelse nr. 75 af 5. marts 1979, bekendtgørelse  

 nr. 34 af 28. januar 1986 samt bekendtgørelse nr. 656 af 26. september 1991.
Trafikministeriet, den 29. maj 1996 Jan Trøjborg / Vibeke R. von Stemann (* 1) Bekendtgørelsen indeholder bestemmelser som er notificeret  

 Kommissionen ifølge Rådets direktiv 83/189/EØF.
