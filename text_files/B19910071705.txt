(Beredskabsmeddelelser) I medfør af § 6, stk. 5, og § 15 k, stk. 4, i lov om radio- og  

 fjernsynsvirksomhed, jf. lovbekendtgørelse nr. 339 af 22. maj 1990,  

 fastsættes:
 § 1.  Danmarks Radio og TV 2 er forpligtet til at  

 udsende beredskabsmeddelelser for  

 Indenrigsministeriet/Civilforsvarsstyrelsen, Miljøministeriet/Miljøstyrelsen,  

 Forsvarsministeriet/Forsvarskommandoen,  

 Justitsministeriet/Rigspolitichefen/politimestrene og politidirektøren i  

 København samt Udenrigsministeriet/Udenrigsministeriets Pressesekretariat.
 Stk. 2.  Ved en beredskabsmeddelelse forstås i denne  

 bekendtgørelse en meddelelse af beredskabsmæssig betydning, der angår en akut  

 situation af livstruende karakter for et større antal mennesker.
 § 2.  Aftale om fremgangsmåden for udsendelse af  

 beredskabsmeddelelser skal indgås mellem Danmarks Radio og TV 2 og de i § 1,  

 stk. 1, nævnte myndigheder.
§ 3.  I tilfælde af krise eller krig kan en myndighed,  

 der ikke er omfattet af § 1, stk. 1, og som ønsker en beredskabsmeddelelse  

 udsendt, rette henvendelse til een af de i § 1, stk. 1, nævnte myndigheder  

 med henblik på bekræftelse af, at vedkommende myndighed er berettiget til at  

 få udsendt beredskabsmeddelelser.
Bekræftelse kan meddeles generelt eller i  

 forbindelse med en enkeltstående beredskabsmeddelelse.
Generelle bekræftelser  

 af andre end de i § 1, nævnte myndigheders ret til at få udsendt  

 beredskabsmeddelelser meddeles straks til Danmarks Radio og TV 2.
 Stk. 2.  Den i medfør af § 2 aftalte fremgangsmåde for  

 udsendelse af beredskabsmeddelelser finder tilsvarende anvendelse på  

 udsendelsen af beredskabsmeddelelser efter stk. 1.
 § 4.  Den myndighed, der ønsker en  

 beredskabsmeddelelse viderebragt i Danmarks Radio og TV 2, er ansvarlig for  

 beredskabsmeddelelsens indhold.
Stk. 2.  Beredskabsmeddelelser skal gengives ordret og  

 så hurtigt som muligt.
De indledes og afsluttes med en angivelse af, at der  

 er tale om en beredskabsmeddelelse fra vedkommende myndighed.
 § 5.  Udsendelse af beredskabsmeddelelser på de mest  

 anvendte fremmedsprog kan finde sted efter nærmere aftale med Danmarks Radio  

 og TV 2. Vedkommende myndighed afholder de særlige udgifter, der er forbundet  

 med udsendelse af en sådan beredskabsmeddelelse.
 § 6.  Udsendelse af beredskabsmeddelelser kan ske  

 såvel efter forudgående sirenealarmering ved civilforsvarets foranstaltning,  

 som uden forudgående alarmering.
 § 7.  Bekendtgørelsen træder i kraft den 15. november  

 1991.
 Stk. 2.  Den mellem Civilforsvarsstyrelsen og Danmarks  

 Radio indgåede aftale om alarmering af 20. maj 1985, der er tiltrådt af TV 2,  

 er gældende indtil aftale efter § 2 er indgået.
