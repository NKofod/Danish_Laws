Nr BTB 81 Betænkning over Forslag til folketingsbeslutning om forbud mod transport  

 af farligt gods gennem tunnelen under Storebælt   

 Nr B 81 1996-97, 1. samling Afgivet af Trafikudvalget Afgivet: 19970320 Udvalget har behandlet beslutningsforslaget i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget en skriftlig henvendelse fra Det Stående  

 Udvalg for Brand og Redning.
 En artikel fra bladet Navigatør, marts 1997, er optrykt som bilag til  

 betænkningen.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) beslutningsforslaget til  

forkastelse.
 Et mindretal (Socialistisk Folkepartis og Enhedslistens medlemmer  

 af udvalget) indstiller beslutningsforslaget til vedtagelse uændret.
Mindretallet er tilhænger af togtunnelen under Storebælt, fordi den  

 forhåbentlig vil foranledige, at flere vil vælge at tage toget frem for  

 bilen.
Derfor skal beslutningsforslaget i stedet for ses som et forslag til  

 at minimere risikoen for en ulykke i tunnelen mest muligt.
En eventuel eksplosion af farligt gods vil betyde, at togtunnelen ikke vil  

 være brugbar i lang tid, måske endda i årevis.
Dette vil være et meget  

 voldsomt anslag mod den kollektive trafik mellem landsdelene.
Ejeren af Eurotunnelen under den engelske kanal har forbudt transport af  

 farligt gods.
Selv om længden af Storebæltstunnelen og Eurotunnelen ikke er  

 den samme, så er konsekvenserne de samme: tunnelerne er ikke brugbare i lang  

 tid efter en eventuel eksplosion eller brand.
Tunneler er sårbare som  

 trafikårer.
 Flere og flere peger også på faren ved at lade farligt gods transportere  

 gennem togtunnelen; her skal blot nævnes Forbrugerrådet, Beredskabsstyrelsen,  

 Nyborgs borgmester og en del teknikere med viden om farligt gods.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Bilag Artikel fra bladet Navigatør, marts 1997 Det siger de kloge:
Vanvid at sende farligt gods i tunnelen undere Store Bælt (Klip fra SiD's Fagbladet nr. 6/1997. Se også Frits' Klumme: »Ud af  

 røret«).
 Beredskabschefen for den 50 km lange Eurotunnel mellem England og  

 Frankrig, Michel Rouaix til B.T. 5. februar:
- Farligt gods igennem en tunnel som den I har bygget under Storebælt, er  

 det mest sindssyge, jeg nogensinde har hørt.
Hvem har dog truffet en så  

 tosset beslutning? Kemiker ved Danmarks Farcaceutiske Højskole, Erling Sonnich Thomsen:
- Det er vanvid.
Der skal ikke transporteres farligt gods i den tunnel.  

 Vælger man det alligevel, må fornuftige mennesker sætte sig og lave en  

 positivliste over de enkelte stoffer.
Hvad der godt må komme med, og på  

 hvilke betingelser.
Alt andet skal med færger.
 Korpschef i Beredskabsstyrelsen, Knud Bork Kristoffersen:
- Vores opgave er at redde menneskeliv, og vi havde helst set, at begge  

 tunnelrør var fri for mennesker, når fareklasse 2-stoffer skulle under  

 Storebælt.
Det er simpelthen for store kræfter, der frigøres under en ulykke.  

 Men sådan blev det ikke.
 Korsørs beredskabschef, Leif Søndergaard:
- Vi ønskede, at tunnelen skulle være fri for mennesker under transport af  

 farligt gods.
Det kunne man have indrettet driften efter, men man har villet  

 det anderledes ud fra nogle trafikpolitiske overvejelser.
 Miljøkonsulent i SiD og formand for Sikkerhedsudvalget for Brand og  

 Redning, Carsten Borg:
- DSB bør bevare et færgeleje på begge sider af Storebælt, samt spor.
Så  

 har man mulighed for at forbyde beslutningen om farligt gods i tunnelen.  

 Eller man kan benytte færger, såfremt tunnelen bliver uheldsramt i længere  

 tid.
 Overbrandmester Finn Olsen til Radioavisen lørdag 8. februar:
- Det bedste havde været, at man fortsat sejler farligt gods over  

 Storebælt.
Men DSB sætter åbenbart hensynet til konkurrence over sikkerheden  

 for redningspersonale og passagerer.
