Kørsel i tjenestebil - chaufførreglen Spørgsmål.
Vil en ansat ved  

 Vestre landsret eller ved Østre Landsret blive beskattet efter ligningslovens  

 §  

 16, stk.4, som følge af kørsel i tjenestebil mellem arbejdspladsen og den  

 ansattes sædvanlige bopæl i forbindelse med tjenesterejser, hvor den ansatte  

 er  

 pålagt at transportere de øvrige deltagere og således, at bilen hjemtages  

 arbejdsdagen før tjenesterejsens påbegyndelse og afleveres arbejdsdagen efter  

 tjenesterejsens afslutning? Svar Nej.
Beskrivelse af de  

 faktiske forhold Såvel Vestre  

 Landsret som Østre landsret har en række tjenestebiler, der anvendes til  

 kørsel  

 af landsretternes personale - dommere såvel som kontorfunktionærer - i  

 forbindelse med afholdelse af retsmøder på landsretternes tingsteder uden for  

 hovedtingstederne i henholdsvis Viborg og København.
Det drejer sig for  

 Vestre  

 Landsrets vedkommende om Aalborg, Århus, Esbjerg, Kolding og Sønderborg og  

 for  

 Østre landsrets vedkommende om Holbæk, Slagelse, Næstved, Rønne, Nykøbing  

 Falster, Odense og Svendborg.
De nugældende  

 regler i ligningslovens § 16 for beskatning af fri bil og fastlæggelsen af  

 erhvervsmæssig kørsel i Ligningslovens § 9 B blev indført i forbindelse med  

 den  

 skattereform, der trådte i kraft 1. januar 1994.  Gældende praksis for  

 tjenesterejser i Domstolsstyrelsen har siden været, at ansatte, der skal  

 fungere  

 som chauffør under rejsen, på dagen for tjenesterejsens begyndelse tager fra  

 sin sædvanlige bopæl og ind til den respektive landsret, afhenter  

 tjenestebilen  

 for derefter at afhente de øvrige deltagere på tjenesterejsen.
Tilsvarende  

 sættes de øvrige deltagere af.
Tjenestebilen afleveres ved tjenesterejsens  

 afslutning ved den respektive landsret, hvorefter den ansatte tager hjem til  

 sin sædvanlige bopæl.
Foruden de øvrige deltagere på tjenesterejsen  

 transporteres tillige sagsakter, juridisk litteratur m.v., der er en  

 forudsætning for at kunne gennemføre retsmøderne.
 Den beskrevne  

 praksis er en konsekvens af, at benyttelse af tjenestebilen mellem sædvanlig  

 arbejdsplads  

 og sædvanlig bopæl muligt ville udløse beskatning efter ligningslovens § 16,  

 stk. 4.
 Den beskrevne  

 ordning medfører i vid udstrækning overarbejde for den ansatte, der skal  

 fungere  

 som chauffør, idet arbejdet med afhentning og aflevering af tjenestebilen  

 nødvendigvis må ske udenfor normal arbejdstid - meget tidligt om morgenen og  

 tilsvarende sent om aftenen - af hensyn til tilrettelæggelsen og afviklingen  

 af  

 retsmøderne på de respektive tingsteder.
Ud fra tidsmæssige  

 og økonomiske hensyn - og ikke mindst hensynet til de ansattes  

 fritid/privatliv  

 - påtænker landsretterne at genindføre den indtil 1993 praktiserede ordning,  

 hvorefter den ansatte, der næste arbejdsdag skal benytte en tjenestebil til  

 en  

 tjenesterejse, kan tage den pågældende, med sagsakter m.v. lastede  

 tjenestebil  

 med hjem til bopælen, og således starte tjenesterejsen - med afhentning af de  

 øvrige deltagere - direkte fra hjemmet.
Tilsvarende er det tanken, at den  

 ansatte efter tjenesterejsens afslutning - efter afsætning af de øvrige  

 deltagere - kører tjenestebilen hjem til sin sædvanlige bopæl for derefter  

 næste arbejdsdag at aflevere tjenestebilen i landsretten.
Den tidsrøvende  

 transport fra chaufførens bopæl til og fra landsretten undgås således.
 De ansatte vil i  

 forbindelse med benyttelsen af landsrettens tjenestebiler skulle skrive under  

 på en erklæring af følgende ordlyd:
 "Jeg  

 erklærer, at den af mig benyttede tjenestebil tilhørende Vestre/Østre  

 Landsret  

 alene må benyttes til kørsel mellem landsretten og min bopæl i forbindelse  

 med  

 tjenesterejser, hvor jeg er pålagt at transportere de øvrige deltagere og  

 således, at bilen hjemtages arbejdsdagen før tjenesterejsens påbegyndelse og  

 afleveres arbejdsdagen efter tjenesterejsens afslutning.
 Jeg udfærdiger i  

 den forbindelse et kørselsregnskab, der angiver navn og deltagere, kørslens  

 formål, dato for kørslen, kørslens mål og eventuelle delmål, samt  

 kilometertællerens udvisende før og efter kørslen.
 Kørselsregnskabet  

 og kilometertællerens udvisende vil blive kontrolleret af landsretten.
Handlinger i strid  

 med denne erklæring betragtes som en væsentlig misligholdelse af mit  

 ansættelsesforhold  

 og vil medføre, at landsretten foretager indberetning til  

 skattemyndighederne." Landsretten  

 foretager yderligere kontrol af, at udgifterne til brændstof til bilen svarer  

 til omfanget af den kørsel, der fremgår af  

 kørselsregnskabet.
De fleste af  

 landsretternes tjenesterejser starter en mandag, hvorfor bilen vil blive kørt  

 til den ansattes hjem om fredagen.
De fleste tjenesterejser slutter om  

 torsdagen.
Vestre Landsret,  

 der har 15. afdelinger, forhåndsbooker for et år ad gangen ca. 11 rejser pr.  

 afdeling.
Forhåndsbookingen er nødvendig på grund af dommernes travle  

 kalendere.
Det gennemførte antal rejser kan variere i forhold til antallet af  

 sager, der bliver berammet til domsforhandling.
Dette sker løbende året  

 igennem.
Der deltager  

 typisk 3 dommere og 1-2 kontorfunktionærer pr. rejse.
Rejserne er stort set  

 altid forbundet med overnatning.
I enkelte tilfælde kan det forekomme, at en  

 af  

 de rejsende kører selv, eller kører frem og tilbage hver dag.
Vestre Landsret  

 har 5 biler, der deles mellem afdelingerne; 2 stk.
Volvo V70  

 stationcars, 2 stk.
VW minibus med 6 sæder og 1 stk.
VW minibus med 7  

 sæder og 1 stk.
Renault Kangoo.
Østre Landsret,  

 der har 24 afdelinger, forhåndsbooker af samme grund som  

 ovenfor for  

 et år ad gangen 5-6 rejser pr. afdeling.
Det gennemførte antal er dog  

 noget højere, idet en større del af rejserne bookes i årets løb.
Det samlede  

 antal rejser svarer til op imod 3 i gennemsnit pr. uge.
Antallet af  

 rejser varierer i forhold til antallet af berammede domsforhandlinger.
 Mht. deltagere mv.  

 henvises der til det ovenfor anførte om Vestre Landsret.
Østre Landsret har  

 også 5 biler, der deles mellem afdelingerne; 3 stk.
Chrysler Grand Voyager  

 med  

 7 sæder, 2 stk.
Volvo V70 stationcars.
 Det er  

 Domstolsstyrelsens opfattelse, at de ansatte, der får stillet tjenestebilen  

 til  

 rådighed på de beskrevne vilkår, ikke skal beskattes af værdi af fri bil  

 efter  

 ligningslovens § 16, stk. 4. Domstolsstyrelsen henviser til Ligningsrådets  

 afgørelse af 10. december 2002,  

  

 SKM2003.13.LR  

, (Tidsskrift  

 for Skatter og Afgifter nr. 114).
 Domstolsstyrelsen  

 finder, at det forhold, at det er nødvendigt at tage bilen med hjem om  

 fredagen  

 før en tjenesterejses påbegyndelse om mandagen, ikke bør kunne føre til et  

 andet resultat, idet tjenestebilerne efter indholdet af erklæringen alene må  

 anvendes erhvervsmæssigt - bortset fra transporten hjem arbejde før en  

 tjenesterejse og transporten til landsretten arbejdsdagen efter en  

 tjenesterejse.  

 At tjenestebilen henstår parkeret hos den ansatte weekenden over resulterer  

 ikke i, at den anvendes "mere privat", end hvis der blot var tale  

 om  

 henståen en enkel aften/nat.
Styrelsens  

 indstilling og begrundelse Efter  

 ligningslovens § 16, stk. 4 beskattes værdi af en bil der stilles til  

 rådighed af arbejdsgiveren for den skattepligtiges private benyttelse.
 Det er således den  

 blotte rådighed over bilen til privat benyttelse, der udløser beskatning,  

 hvilket  

 fremgår af Ligningsvejledningen 2004-3, afsnit  

  

 A.B.1.9.2  

.
 I  

 ligningslovens § 9 B er erhvervsmæssig befordring fastlagt som:
 Al anden  

 befordring er privat befordring.
 Kørsel i  

 firmabilen mellem bopæl og arbejdsplads udover 60 arbejdsdage inden for de  

 forudgående 24 måneder er derfor som udgangspunkt privat, og udløser  

 beskatning  

 efter ligningslovens § 16, stk. 4.
Det gælder dog  

 ikke i tilfælde, hvor den såkaldte chaufførregel finder anvendelse.
Reglen  

 indebærer, at den medarbejder, fx i en entreprenørvirksomhed, der som  

 chauffør  

 i en mandskabsvogn dagligt kører sine kolleger fra en midlertidig  

 arbejdsplads  

 og hjem, ikke stilles dårligere end sine kolleger, der jo ikke bliver  

 beskattet  

 af den fri transport.
Det var oprindeligt et krav, at den pågældende  

 udelukkende eller overvejende var beskæftiget som chauffør, men  

 Landsskatteretten  

 har lempet denne praksis.
Det er nu tilstrækkeligt, at den pågældende dagligt  

 fungerer som chauffør ved at befordre personer mellem opsamlingssteder  

 beliggende mellem vedkommendes hjem og arbejdsplads og omvendt, jf.  

 TSS-cirkulære  

  

 2002-14  

.
Endelig har  

 Ligningsrådet i den ovenfor omtalte bindende forhåndsbesked  

  

 SKM2003.13.LR  

  

 godkendt, at  

 medarbejdere, der undtagelsesvis kører mellem arbejdsgiverens adresse og den  

 sædvanlige bopæl, ikke skal beskattes af denne kørsel, når bilen udelukkende  

 skal anvendes erhvervsmæssigt den efterfølgende dag, og den ansatte i øvrigt  

 er  

 afskåret fra at anvende bilen privat.
Ligningsrådet fandt endvidere, at  

 medarbejderne heller ikke skulle beskattes, når de under tilsvarende  

 betingelser og efter at have anvendt bilen udelukkende erhvervsmæssigt kører  

 hjem i bilen om aftenen, og den efterfølgende dag kører direkte fra bopælen  

 til  

 arbejdspladsen.
 Det er Told- og  

 Skattestyrelsens opfattelse, at medarbejdere, der anvender en tjenestebil i  

 forbindelse med den beskrevne tjenstlige kørsel for landsretterne, ikke skal  

 beskattes af værdi af fri bil.
 Styrelsen har  

 herved lagt til grund, at den enkelte medarbejder fungerer som chauffør, og  

 at  

 der gennem et kilometer regnskab føres omhyggelig kontrol med den faktiske  

 anvendelse af tjenestebilen, der udover den lejlighedsvise kørsel mellem hjem  

 og arbejdsgiverens adresse i forbindelse med tjenstlig kørsel, i øvrigt ikke  

 må  

 anvendes privat.
Det er efter  

 styrelsens opfattelse uden betydning for afgørelsen, at tjenestebilen henstår  

 på medarbejderen adresse i weekenden i forbindelse med tjenstlig kørsel  

 mandag  

 morgen, da medarbejderen er afskåret fra at anvende bilen til private formål  

 og  

 arbejdsgiveren holder kontrol hermed.
Styrelsen kan i den forbindelse henvise  

 til Ligningsvejledningen Almindelig del 2004-3  

  

 A.B.1.9.2  

. "Konstateres  

 det, at den ansatte kører privat i firmabilen - trods aftale med  

 arbejdsgiveren  

 om det modsatte - beskattes den ansatte, som om bilen var til rådighed for  

 privat kørsel det pågældende år." Styrelsen  

 indstiller at svare, at de ansatte ved landsretterne ikke vil blive beskattet  

 af værdi af fri bil efter ligningslovens § 16, stk.4, som følge af kørsel  

 mellem hjem og arbejdsgiverens adresse i forbindelse med den beskrevne  

 tjenstlige kørsel.
 Ligningsrådet  

  

 tiltræder indstillingen.
