 I medfør af § 7, stk. 5, nr. 3, i lov om landbrugsejendomme, jf.  

 lovbekendtgørelse nr. 504 af 17. juli 1989, med de ændringer, der følger af  

 lov nr. 436 af 1. juni 1994 om ændring af lov om landbrugsejendomme og lov om  

 miljøbeskyttelse, og efter bemyndigelse fastsættes:
 § 1.  Ved udarbejdelse af sædskifte- og gødningsplaner  

 samt gødningsregnskaber i henhold til bekendtgørelse om grønne marker,  

 sædskifte- og gødningsplaner samt gødningsregnskaber i jordbruget skal  

 behovet for tilførsel af kvælstof til de enkelte afgrøder fastlægges i  

 overensstemmelse med normerne i bilag 1, kolonne 3.
 Stk. 2.  Normtal for tilførsel af kvælstof skal  

 korrigeres for afvigelse fra normtal for udbytte i overensstemmelse med bilag  

 1, kolonne 2 og 4.
 Stk. 3.  Det fastlagte behov for tilførsel af kvælstof  

 til korn og forårssåede afgrøder skal endvidere korrigeres i henhold til  

 bilag 2 efter det geografisk afvigende kvælstofbehov.
Stk. 4.  Det fastlagte behov for tilførsel af kvælstof  

 kan endvidere korrigeres under hensyntagen til andre individuelle forhold end  

 udbytteniveau.
Korrektion i opadgående retning kræver en begrundet erklæring  

 fra en landøkonomisk planteavlskonsulent eller en konsulent, der er godkendt  

 hertil af Plantedirektoratet.
Stk. 5.  Det fastlagte behov for tilførsel af kvælstof  

 skal endvidere korrigeres for eftervirkningen af den husdyrgødning, der er  

 tilført bedriftens arealer tidligere år.
Eftervirkningen skal beregnes som et  

 fradrag i det for bedriften fastlagte kvælstofbehov svarende til 10 pct. af  

 det samlede kvælstofindhold i den husdyrgødning, der er tilført bedriftens  

 arealer i foregående planperiode.
Har en del af arealet intet kvælstofbehov,  

 nedsættes det beregnede fradrag forholdsvis efter dette areals størrelse.  

 Plantedirektoratet kan efter ansøgning godkende, at fradraget for  

 eftervirkningen opgøres på anden måde, hvis der har været væsentlige  

 driftsmæssige ændringer.
 Stk. 6.  Det fastlagte behov for tilførsel af kvælstof  

 skal endvidere korrigeres i henhold til de årlige kvælstofprognoser.  

 Korrektionsfaktorerne fastsættes af Plantedirektoratet efter indstilling fra  

 Landbrugets Rådgivningscenter.
Stk. 7.  For andre afgrøder end nævnt i bilag 1  

 fastlægges behovet for tilførsel af kvælstof på grundlag af vejledende  

 normer, korrigeret for eventuel afvigelse i udbytte.
Hvis sådanne ikke  

 findes, fastlægges behovet ud fra god landmandspraksis.
Det fastlagte behov  

 skal endvidere korrigeres efter bestemmelserne i stk. 3, 5 og 6.
 § 2.  Ved udarbejdelsen af de planer og  

 gødningsregnskaber, der er nævnt i § 1, stk. 1, skal mængden af  

 husdyrgødning, der er til rådighed for bedriften, og indholdet af kvælstof  

 beregnes i overensstemmelse med bilag 3.
 Stk. 2.  Fremgår husdyrarten og staldtypen ikke af bilag  

 3, skal den samlede mængde husdyrgødning og indholdet af kvælstof beregnes ud  

 fra god landmandspraksis.
Stk. 3.  Uanset stk. 1 og 2 kan indholdet af kvælstof  

 (total kvælstof) bestemmes ved analyse af repræsentative prøver foretaget på  

 et laboratorium, der er autoriseret af Plantedirektoratet i medfør af  

 bekendtgørelse om autorisation af kemiske laboratorier.
Analyse skal  

 foretages mindst en gang årligt.
 Stk. 4.  Mængden af husdyrgødning skal opgøres som den  

 mængde, der produceres i den periode, den i stk. 3 nævnte analyse gælder for,  

 med tillæg af vaskevand, ensilagesaft o.lign., der tilføres anlægget i samme  

 periode.
 § 3.  Bekendtgørelsen træder i kraft den 1. august  

 1994.
 Stk. 2.  Samtidig ophæves bekendtgørelse nr. 655 af 13.  

 august 1993 om behov for tilførsel af kvælstof og indhold af kvælstof i  

 husdyrgødning.
Plantedirektoratet, den 12. juli 1994 Mogens Nagel Larsen / Kirsten Jacobsen Bilag 1 Kvælstofnorm for 1994/95 i kg pr. ha (Totalmængder for planperioden) Modificeret fra rapport nr. 28 fra Statens Jordbrugsøkonomiske Institut.  

 Dog ikke ved får og mink.
Forenklet og med forbehold kan der foretages  

 følgende omregninger (gælder også for 1), 2) og 3)). Ved et givet system ved  

 kvæg hhv. svin er gødningsproduktionen omtrent ens pr. 1000 FE omsat.
Ved  

 f.eks. 1500 FE/årsopdræt bliver det 1500/5000 = 0,30, d.v.s.  

 gødningsproduktionen pr. årsopdræt er på ca. 30% af det anførte pr. årsko.
 Jersey: Produktionen er på 90 % af produktionen fra RDM og SDM.
 Kødkvæg med opdræt og kalve er omtrent som ved RDM og SDM uden  

 opdræt.
 Opdræt: Produktionen pr. årsdyr er på 30% af produktionen fra køer, (20%)  

 ved jersey).
 1 årsso = 365 gylte- og sofoderdage, hvor gyltene regnes med fra 1.  

 løbning.
 Kilde: Håndbog for plantedyrkning, 1994 (udgivet af Landbrugets  

 Informationskontor og Landskontoret for Planteavl).
