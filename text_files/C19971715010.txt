Til politiet og Statens Bilinspektion Den 11. juni 1997 træder en ændring af bekendtgørelse nr. 562 af 24. juni  

 1992 om køretøjers største bredde, længde, højde, vægt og akseltryk i kraft.  

 Ændringsbekendtgørelsen er trykt på bagsiden.
 13,7 meter busser.
Ændringen medfører, at der fra den 11. juni 1997 må køres med 13,7 meter  

 lange busser.
Busserne skal opfylde nogle særlige krav til vendecirkel og  

 bagendeudsving.
Dette kontrolleres af Færdselsstyrelsen ved typegodkendelse  

 af køretøjerne.
 Ved anvendelse af en sådan bus til lokal eller regional rutekørsel jf.  

 buslovens bestemmelser herom, kræves forudgående tilladelse fra  

 vejbestyrelsen.
 Skikasser.
 Samtidig ændres reglerne for skikasser således, at busser med en længde på  

 indtil 12,0 meter fremover kan forsynes med en skikasse, såfremt skikassen  

 højst rager 90 cm bagud fra bussens karrosseri og er mindst 10 cm smallere  

 end bussen i hver side.
 Ændringen medfører, at ikke kun turistbusser er omfattet samt, at  

 skikassen ved den skarpest mulige svingning kan beskrive en større bue end  

 karrosseriets bageste hjørne.
 Færdselsstyrelsens cirkulæreskrivelse af 4. november 1996 om turistbusser  

 med skikasser ophæves ved bekendtgørelsens ikrafttræden.
