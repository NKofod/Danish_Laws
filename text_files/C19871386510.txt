 Til samtlige eksportautoriserede slagterier og overdyrlægerne ved disse.
 I fortsættelse af skrivelse af 30. oktober 1987 vedrørende betaling for  

 assistance ved kødkontrollen, afregnet pr. time, meddeles følgende, idet  

 bemærkes, at kl. 1 i pkt. 5 i Landbrugsministeriets skrivelse af 29. oktober  

 1987 skal være kl. 17.
 Indledningsvis skal det påpeges, at omhandlede assistance fra 1. januar  

 1988 er regningsarbejde (momspligtig ydelse), for hvilket betalingen er til  

 endelig og fuld afgørelse.
 Dette indebærer, at de i et ansættelsesforhold med løn følgende ydelser  

 som feriegodtgørelse, ATP-bidrag og syge-dagpenge bortfalder.
 Ved administrationen af de nye bestemmelser skal særligt iagttages  

 følgende:
 Dette indebærer blandt andet følgende:
Tilrettelæggelse af ferie såvel hovedferie som restferie skal ske så  

 betids, at eventuel afløsning kan ske som varslet assistance.
Det er derfor  

 nødvendigt, at ferielovens ferievarslingsregler i størst muligt omfang  

 iagttages.
 Deltagelse i kurser og møder samt afspadsering og lignende tjenestefrihed  

 skal ligeledes ske så eventuel afløsning kan ske som varslet assistance.
 Ved sygdomsfravær skal den pågældende medarbejder så nøjagtigt som muligt  

 holde overdyrlægen underrettet om sygdommens forventede varighed, således at  

 rekvirering og specielt afmelding af assistance kan ske med det fornødne  

 varsel.
 Opmærksomheden skal her særligt henledes på, at assistance, som er  

 varslet, skal honoreres, medmindre den er aflyst senest den forudgående  

 fredag kl. 17.00.
Assistancen betales pr. påbegyndt time, og der ydes ikke tid til  

 omklædning og vask.
Spisepauser på 30 minutter og derover indgår ikke i  

 arbejdstiden.
 Aftale kan indgås for en eller flere af ugens dage, men kun af  

 momsregistrerede dyrlægepraksis/dyrlæger, jfr. nedenfor.
For hele kødkontrollens område kan der maximalt blive tale om 100  

 een-dagsaftaler i alt.
Aftalerne skal indgås, hvor nyttevirkningen er størst.
 Det vil derfor være påkrævet, at overdyrlægen realistisk vurderer behovet,  

 herunder også økonomien, hvorved bemærkes, at forskellen mellem varslet og  

 uvarslet assistance er 89,70 kr. pr. time og det gennemsnitlige  

 rådighedstillæg pr. time (een dag om ugen (8 t) i 52 uger) er 53,36 kr.  

 Hertil kommer naturligvis, at overdyrlægen skal vurdere, hvorledes  

 forpligtigelsen til at yde assistance på bestemte tidspunkter bedst kan  

 udnyttes.
 Det skal her understreges, at der på dyrlægepraksis/dyrlæge, som er  

 tilsagt med varsel for et tidsrum, der omfatter rådighedsforpligtelsen, ikke  

 kan trækkes yderligere, eksempelvis i en akut opstået situation som ved  

 sygdom.
 Rådighedsbeløbet betales månedligt forud med 1/12 pr. måned.
 Det skal bemærkes, at aftalen om tilkaldeforpligtelse kan opsiges med 3  

 måneders varsel fra begge sider.
Der vedlægges aftaleformular (K.K. 2583-1987), som udfærdiges i 3  

 eksemplarer.
Originalen indsendes til Veterinærdirektoratets  

 administrationsafdeling, dyrlægepraksis/dyrlæge beholder 1. kopi og  

 overdyrlægen 2. kopi.
Veterinærdirektoratets administrationsafdeling  

 underretter pågældende kødkontroldistrikt ved kopi af aftalen.
 De indgåede aftaler nummereres i Veterinærdirektoratets  

 administrationsafdeling.
 Formularen, der består af 1 original og 1 kopi, kan samtidig anvendes som  

 bekræftelse af den varslede assistance over for dyrlægepraksis/dyrlæge  

 således:
 Når varsling er foretaget (telefonisk eller på anden måde), det være sig  

 for kortere eller længere tid, udfylder overdyrlægen rubrikkerne i  

 formularens venstre side f.eks.:
»1988« »uge« 1 »Varsling foretaget« 29/12-87 »Antal timer« 8 ud for enkelt dage/ugen/flere uger.
 »Mødetid« 7.00 ud for relevante dage/ugen/flere uger.
 Husk nøjagtigt mødetidspunkt skal meddeles dyrlægepraksis/dyrlæge.
 Overdyrlægen anfører dato og underskriver i højre margen, hvorpå kopien  

 som bekræftelse om det aftalte umiddelbart efter sendes til  

 dyrlægepraksis/dyrlæge.
 Originalen anvendes af overdyrlægen til føring af regnskab med den  

 faktiske assistance.
 Tillæg (20% eller 50%) opføres i antal, der dækker antal af timer med  

 forhøjet timesats.
 Når regning fremkommer fra dyrlægepraksis/dyrlæge, jfr. nedenfor, kan  

 regningens antal timer og tillæg afstemmes med overdyrlægens og danne  

 grundlag for godkendelse af regningen.
 Bemærk, at der ved varslet assistance kan være tale om enten 20%»s  

 tillæg - ved assistance udover det rekvirerede tidsrum tillagt 1 time eller  

 udover 9 timer - eller 50% - ved assistance i tidsrummet kl. 17.00 til kl.  

 6.00 samt på lørdage, søn- og helligdage; men der kan ikke ydes både  

 20%»s og 50%»s-tillæg.
 Et eksempel:
 Rekvireret assistance med fornødent varsel: 8 timer, mødetid kl. 7.00.  

 Faktisk tid 7.00 - 18.00.
 Der betales 8 t + 1 t = 9 timer a 225,00 kr., 1 time (16.00-17.00) a  

 225,00 kr. + 20% (45,00 kr.) og 1 time (17.00-18.00) a 225,00 kr. + 50%  

 (112,50 kr.) alle beløb excl. moms.
 Ved uvarslet assistance kan der kun blive tale om 50%»s-tillæg,  

 nemlig når assistancen finder sted i tidsrummet kl. 17.00 til 6.00 samt på  

 lørdage og søn- og helligdage, jfr. regningsformularen, sats II.
 7. Da ordningen skal tages op til revision efter 1.  

 januar 1989 skal Veterinærdirektoratet anmode om til sin tid at modtage de  

 indhøstede erfaringer ved administrationen af ordningen.
 P.V.V.
K.
Hermansen /J.Sørensen VETERINÆRDIREKTORATET J.nr.
K.K. 2583-1987 Aftale nr.:
(Udfyldes af VD) Aftale om rådighedsforpligtelse for tilkald til assistance ved kødkontrol.
Mellem Veterinærdirektoratets afdeling for kødkontrol og  

 dyrlægepraksis/dyrlæge i tidsrummet kl. 6.00 - 17.00, alle årets uger.
§ 2 Assistance kan rekvireres uden den i pkt. 5 i Landbrugsministeriets  

 skrivelse af 29. oktober 1987 nævnte frist og honorereres som varslet  

 assistance, når den ligger indenfor den aftalte tilkaldeforpligtelse.
§ 3 Den i § 1 omtalte rådighedsforpligtelse betales med kr. 22.200,00 excl.  

 moms pr. aftalt ugedag, i alt: Kr. ............ excl. moms.
 Rådighedsbeløbet betales månedligt forud med 1/12 pr. måned.
 Rådighedsbeløbet forhøjes pr. 1. oktober 1988 med 2,5 %.
§ 4 Dyrlægepraksis/dyrlæge garanterer Veterinærdirektoratet opfyldelsen af den  

 påtagne rådighedsforpligtelse og ifalder i tilfælde af misligholdelse af  

 aftalen en bod.
 Om der foreligger misligholdelse af aftalen afgøres med bindende virkning  

 for parterne af en voldgift, der består af 3 personer, som fastsætter  

 størrelsen af boden under hensyntagen til graden af misligholdelsen.
Veterinærdirektoratet og dyrlægepraksis/dyrlægen udnævner hver en  

 voldgiftsmand.
Landsrettens præsident i den landsretskreds, hvori slagteriet  

 er beliggende, udpeger en opmand.
I tilfælde af uenighed mellem  

 voldgiftsmændene træffer opmanden bindende afgørelse i sagen.
§ 5 Aftalen har virkning fra ................. og kan af parterne opsiges med  

 3 måneders varsel til den 1. i en måned.
 Den........................  

 ..........................................................  

 ..........................................................
 Aftalens originaleksemplar indsendes til Veterinærdirektoratets  

 administrationsafdeling, Frederiksgade 21, 1265 København K.
