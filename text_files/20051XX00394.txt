Skriftlig fremsættelse (5. april 2006) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om folkehøjskole, efterskoler, husholdningsskoler og  

 håndarbejdsskoler  

 (frie kostskoler) (Ændret hovedsigte og kompetencegivende undervisning m.v.) (Lovforslag nr.
L 221).
 Lovforslaget er led i opfølgningen på Højskoleudvalgets rapport  

 (december 2004).
 De frie kostskolers hovedsigte ændres fra folkelig oplysning  

 til livsoplysning, folkelig oplysning og demokratisk dannelse.
En elev på et kursus på en folkehøjskole, husholdningsskoler  

 eller håndarbejdsskole kan som en del af sit kursus vælge at følge  

 prøveforberedende eller kompetencegivende undervisning efter anden  

 lovgivning.  

 Der tænkes i første række på erhvervsuddannelser, social- og  

 sundhedsuddannelser, forberedende voksenundervisning, almen voksenuddannelse,  

 Htx, hhx, stx og hf, korte og mellemlange uddannelser.
Andre uddannelser,  

 herunder uddannelser under andre ministerier, kan indgå i ordningen.
Undervisning efter anden lovgivning kan højst udgøre 15 timer  

 pr. uge.
Den undervisning, højskolen selv skal gennemføre, skal mindst udgøre  

 15 timer pr. uge, hvoraf mindst 11 timer skal være af bred almen karakter.
Elever, der følger kompetencegivende undervisning udløser  

 tilskud på såvel højskolen som på uddannelsesinstitutionen.
På højskolen  

 udløses tilskud med en reduceret beløb for de timer, eleven følger  

 kompetencegivende undervisning.
 Endelig bortfalder undervisningsministerens adgang til at  

 fravige kravet om, at en skole hvert skoleår skal have mindst 24 årselever  

 eller 24 årselever som gennemsnit af dette og de foregående to skoleår.
 Det foreslås, at loven træder i kraft den 1. august 2006.
Lovforslagets fremsættelse har beroet på regeringens  

 overvejelser, der først er afsluttet den 31. marts 2006. Det har derfor ikke  

 været muligt at fremsætte lovforslaget inden den 1. april 2006. Af samme  

 grund  

 har høringen over forslaget ikke kunnet iværksættes inden fremsættelsen.
Af  

 hensyn til skolernes planlægning af aktiviteterne i skoleåret, der starter  

 den  

 1. august 2006, ses lovforslaget gerne færdigbehandlet i denne  

 folketingssamling.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
