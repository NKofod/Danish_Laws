Skrivelse vedrørende bevilling af hjælpemidler  tilskud til  

 undervisningsmaterialer, arbejdsredskaber og mindre arbejdspladsindretninger Ifølge lov om en aktiv beskæftigelsesindsats, jf. lov nr.  

 419 af 10. juni 2003, kan der bevilges hjælpemidler både til ledige, der  

 deltager i tilbud i henhold til loven og til beskæftigede.
 De nærmere betingelser for at yde tilskud til hjælpemidler  

 (undervisningsmaterialer, arbejdsredskaber og mindre  

 arbejdspladsindretninger)  

 fremgår af lov om en aktiv beskæftigelsesindsats (§§ 76-77 og § 100) og  

 bekendtgørelse om en aktiv beskæftigelsesindsats (§§ 126-128 og § 160).
 Lov om en aktiv beskæftigelsesindsats træder i kraft den 1.  

 juli 2003, og samtidig bortfalder forudsætningerne for handicappuljen efter  

 lov  

 om kompensation til handicappede i erhverv m.v.
 Kompetencen til bevilling af hjælpemidler er delt mellem AF  

 og kommunerne, hvor udgangspunktet er, at den myndighed, der tager sig af  

 beskæftigelsesindsatsen også har kompetencen til bevilling af hjælpemidler.
AF bevilger hjælpemidler til ledige dagpengemodtagere samt  

 til nyuddannede personer med handicap, der er medlemmer af en  

 arbejdsløshedskasse.
Kommunerne bevilger hjælpemidler til personer, der  

 modtager kontant- eller starthjælp, revalidender, sygedagpengemodtagere og  

 personer, som ansættes i løntilskudsjob samt nyuddannede personer med  

 handicap,  

 der ikke er medlemmer af en arbejdsløshedskasse.
 For personer i beskæftigelse er kompetencen fordelt mellem  

 AF og kommunerne, således at AF har ansvaret for at bevilge hjælpemidler til  

 personer, der er medlemmer af en arbejdsløshedskasse, og kommunen har  

 ansvaret  

 for personer, der ikke er medlemmer af en arbejdsløshedskasse.
