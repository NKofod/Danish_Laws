§ 1.  Ved Lov nr. 82 af 12.marts 1970, som ændret ved  

 lov nr. 138 af 26.april 1972, er fastsat regler om pensionering af civilt personel m.v. i forsvaret.
Loven vedlægges.
§ 2.  For timelønnede arbejdere regnes 301  

 pensionsberettigende dage for 1 år ved opgørelsen af den pensionsberettigende  

 tjeneste.
Ved uafbrudt ansættelse kan 1 års ansættelse dog højst regnes for 1  

 år.
 Stk. 2.  For timelønnede arbejdere medregnes som  

 pensionsberettigende dage bl.a.:
 Stk. 3.  Med hensyn til afsked på grund af svagelighed  

 af timelønnede arbejdere, der ikke er tilskadekommen i tjenesten eller hvis  

 erhvervsevne ikke er nedsat til 1/3, eller ikke har været ansat i 10 år,  

 gælder følgende regler:
Når den pågældende har været sygemeldt i 180 arbejdsdage i løbet af 12 på  

 hinanden følgende måneder, bør der normalt finde afskedigelse sted.
Såfremt  

 der fremlægges en lægeattest, der giver håb om snarlig helbredelse, kan  

 institutioner m.fl. tillade, at afskedigelsen udskydes indtil senest 1 år  

 efter sygemeldingen.
Bortset herfra kan udskydelse af afskedigelsen kun ske i  

 særlige tilfælde efter derom i hvert enkelt tilfælde til Forsvarsministeriet  

 fremsendt ansøgning bilagt lægeattest indeholdende oplysning om sygdommens  

 art samt om udsigterne til helbredelse.
§ 3.  Der skal ved de myndigheder, institutioner m.v.,  

 der beskæftiger civile funktionærer, håndværkere og arbejdere, for hver af de  

 ansatte foretages notering af den under ansættelse ved  

 myndigheden/institutionen opnåede pensionsgivende tid.
Ved afskedigelse af de  

 pågældende udleveres der disse en afgangsseddel, hvoraf fremgår navn,  

 personnummer, den i ansættelsesperioden opnåede pensionsgivende tid, samt  

 afgangsårsagen (f.eks. »eget ønske«, »arbejdsmangel«,  

 »værkstedsuorden«).
§ 4.  Civile funktionærer, håndværkere og arbejdere  

 afskediges fra udgangen af den måned, hvori de fylder 70 år eller opnår den  

 aldersgrænse på 60 år og derover, som er fastsat ved aftale med vedkommende  

 forhandlingsberettigede organisation.
Indstilling om fastsættelse af særlig  

 aldersgrænse for grupper af ansatte forelægges Forsvarsministeriet.
§ 5.  Civile funktionærer, håndværkere og arbejdere,  

 der er omfattet af civilarbejderloven, er berettiget til afsked på grund af  

 alder efter det fyldte 60. år.
Afskediges en ansat efter ansøgning på grund  

 af alder efter sit fyldte 60. år, men inden han fylder 67 år,  

 eller inden han opnår den lavere aldersgrænse, ved hvilken han senest  

 skulle have været afskediget, nedsættes egenpensionen med følgende procent  

 for hvert af de år, herunder dele af år, der står tilbage:
 - ved en pensionsalder på 35 år og derover: 1 pct. pr.år.
 - ved en pensionsalder på 30-35 år: 2 pct. pr.år.
 - ved en pensionsalder under 30 år: 3 pct. pr.år.
 § 6.  Forinden en af civilarbejderloven omfattet  

 person, der er tilskadekommen i tjenesten, eller for hvem erhvervsevnen er  

 nedsat til 1/3, eller som har været ansat i mindst 10 år i  

 pensionsberettigende stilling, afskediges på grund af svagelighed  

 eller på grund af tjenesteforseelse m.v., vil sagen forinden  

 afskedigelsen være at forelægge Forsvarsministeriet.
Ønskes den pågældende afskediget uansøgt på grund af svagelighed eller på  

 grund af tjenesteforseelse m.v., skal der gives såvel vedkommende  

 organisation som den pågældende selv adgang til at udtale sig.
Eventuelt  

 afgivne erklæringer vedlægges skrivelsen til Forsvarsministeriet.
 § 7.  For ansatte, der omfattes af civilarbejderloven,  

 og som ikke aflønnes med en løn, der svarer til den for en  

 tjenestemandsstilling fastsatte, foretages der i overensstemmelse med  

 forudsætningerne for lovens vedtagelse en af Forsvarsministeriet efter  

 stedfunden forhandling med de berørte organisationer fastsat lønafkortning.  

 Lønafkortningen finder sted fra det tidspunkt, hvor de pågældende har opnået  

 ret til opsat pension (d.v.s. normalt efter 3 års ansættelse efter det 25.  

 år). Oplysning om størrelsen af og ikrafttrædelsestidspunktet for  

 lønafkortningen samt om de pensionslønrammer, der vil blive fastsat for de  

 pågældende vil blive optaget i Kundgørelse for Forsvaret A.
 Opgivelserne i lønstatistikrapporterne skal indeholde det fulde beløb uden  

 lønafkortning.
 § 8.  Kundgørelse for Forsvaret B.13-1970 ophæves.
 P.M.V.
 E.B.
A.
Anholm Bilag Lov om pensionering af civilt personel m.v. i forsvaret.
