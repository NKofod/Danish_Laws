A REGELUDSTEDELSE 1. Bekendtgørelser.
a.
På områder, hvor der er bemyndigelse i arbejdsløshedsforsikringsloven,  

 fastsætter direktoratet bindende forskrifter i bekendtgørelser.
b.
Ved ændringer/præciseringer vil der blive udsendt enten  

 ændringsbekendtgørelse eller ny bekendtgørelse.
 2. Vejledninger til bekendtgørelser (A-vejledninger).
a.
På alle områder, hvor der er behov for det, vil der blive udarbejdet en  

 vejledning til bekendtgørelsen med fortolkningsbidrag til bekendtgørelsens  

 bestemmelser.
b.
Ved ændringsbekendtgørelser eller ændret fortolkning/praksis, der  

 vedrører en bestående vejledning, vil der blive udsendt nummererede tillæg  

 (bilag) til den gældende vejledning.
Tilsvarende gælder, hvis der er behov  

 for supplerende oplysninger til en vejledning.
 Bliver der tale om et større antal nummererede tillæg (bilag) til en  

 vejledning, sker der en sammenskrivning til en ny vejledning.
 3. Vejledninger i øvrigt (B-vejledninger) .
a.
På områder, hvor der ikke er bemyndigelse til at udsende  

 bekendtgørelser, vil vejledende retningslinier blive udsendt til kasserne i  

 form af vejledninger, der benævnes B-vejledninger for at kunne holde dem  

 adskilte fra bekendtgørelsesvejledninger (A-vejledninger). Der vil således  

 ikke fremover blive udsendt cirkulærer.
b.
B-vejledninger vil også blive anvendt i tilfælde, hvor det skønnes  

 hensigtsmæssigt at udsende vejledende retningslinier om forhold, der berører  

 flere bekendtgørelsesområder, f.eks. om følgerne af en generel  

 arbejdstidsnedsættelse.
c.
Endelig vil B-vejledninger blive udsendt som orientering om  

 lovændringer.
4. DfA-meddelelser (praksis). DfA-meddelelser udsendes  

 om principielle afgørelser i direktoratet og ankenævnet.
I tilfælde, hvor en  

 afgørelse med det samme anses for at ændre eller supplere gældende  

 fortolkning/praksis- således som denne er formuleret i bekendtgørelser,  

 A-vejledninger eller B-vejledninger - udsendes DfA-meddelelser som en hurtig  

 information til kasserne.
Meddelelsen følges snarest op af en ændring i  

 bekendtgørelse og/eller vejledning.
I en del tilfælde vil først en række  

 DfA-meddelelser om samme spørgsmål give grundlag for at ændre en  

 bekendtgørelse eller en vejledning.
Enkelte DfA-meddelelser vil kunne være så  

 specielle, at de ikke egner sig til indsættelse i bekendtgørelse eller  

 vejledning.
DfA-meddelelser ophæves ved udsendelse af DfA-meddelelse herom.
II INFORMATION 1. Rundskrivelser . Rundskrivelser vil blive udsendt i  

 tilfælde, hvor der er tale om orienterende meddelelser til  

 arbejdsløshedskasserne, f.eks. ved foreløbige orienteringer om  

 regelændringer, der senere vil blive udsendt til regelsamlingen.  

 Rundskrivelser vil endvidere - som hidtil - blive anvendt i tilfælde, hvor  

 der ønskes oplysninger fra alle kasser samt i forbindelse med tilsynet.
 2. Paraply-pjecer'. Direktoratet vil fortsætte med at  

 udsende populært udformede, informative pjecer - de såkaldte paraply-pjecer -  

 om de mere generelle regler i systemet.
