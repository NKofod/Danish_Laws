 1. Almindeligt.
 1.1 Denne BL omfatter privat og forretningsmæssig flyvning efter  

 instrumentflyvereglerne med dansk registrerede eenmotorede luftfartøjer samt  

 sådanne flermotorede luftfartøjer, som ikke har en generel tilladelse til  

 flyvning efter instrumentflyveregler.
 1.2 Til privat og forretningsmæssig flyvning henregnes i denne BL alle  

 former for flyvning, som ikke udøves erhvervsmæssigt, og for hvilke der ikke  

 er udfærdiget særlige bestemmelser i form af ministerielle bekendtgørelser  

 eller »Bestemmelser for Civil Luftfart«.
 2. Besætning.
 2.1 Luftfartøjet skal bemandes i overensstemmelse med det i  

 luftdygtighedsbeviset eller den tilhørende flyvehåndbog angivne med hensyn  

 til antal og kategori af tjenstgørende ombord.
 2.2 Fartøjschefen skal mindst være i besiddelse af A-certifikat,  

 instrumentbevis og flyvetelefonist-certifikat.
 3. Luftfartøjet.
 3.1 Almindelige bestemmelser.
 3.1.1 Luftfartøjet skal ved en påtegning i luftdygtighedsbeviset være  

 godkendt til anvendelse efter instrumentflyvereglerne ved privat og  

 forretningsmæssig flyvning.
 3.1.2 For at godkende et luftfartøj i henhold til 3.1.1 må i det mindste  

 følgende betingelser (3.2 - 3.6) være opfyldt:
 3.2 Præstationskrav.
 3.2.1 Luftfartøjets stallingshastighed med anvendelse af landeklapper ved  

 maksimal tilladt fuldvægt må ikke overstige 55 KTS (100 km/t). Herfra dog  

 undtaget flermotorede luftfartøjer (se pkt. 3.2.2).
 3.2.2 Flermotorede luftfartøjer, hvis stallingshastighed i henhold til  

 punkt 3.2.1 ligger over 55 KTS (100 km/t), skal have sådanne egenskaber ved  

 den tilladte fuldvægt, at de med een motor gående på tomgang eller stoppet er  

 i stand til at holde en højde af 1500 fod over højeste hindring inden for en  

 afstand af 10 km fra den planlagte beholdne kurs, når den eller de  

 igangværende motor(er) går på maksimal tilladt varighedsydelse.
 3.3 Instrumenter.
 3.3.1 Udover de i henhold til luftdygtighedsbeviset stillede krav skal  

 luftfartøjet være udstyret med følgende instrumenter:
 3.3.2 Instrumenterne skal være anbragt således, at besætningen kan se dem  

 tydeligt fra den foreskrevne plads med den mindst mulige ændring af den  

 stilling, der normalt indtages, og det synsfelt, man har, når der ses fremad  

 i flyveretningen.
 3.4 Belysningsudstyr.
 3.4.1 Såfremt luftfartøjet anvendes mellem solnedgang og solopgang, skal  

 det være udstyret med:
 3.5 Radioudstyr m.v.
 3.5.1 Luftfartøjet skal være udstyret med mindst een motordrevet generator  

 med tilhørende akkumulator af en sådan kapacitet, at den kan levere den  

 nødvendige spænding og strøm til de for flyvningens gennemførelse nødvendige  

 elektriske anlæg og radioanlæg.
 3.5.2 Til det elektriske anlæg skal forefindes reservesikringer i et  

 antal, der svarer til 25 pct. af hver type og størrelse, som er anvendt, og  

 altid mindst 3 af hver.
 3.5.3 Luftfartøjet skal være udstyret med radiokommunikations- og  

 navigationsudstyr i et sådant omfang, at det er tilstrækkeligt til sikker  

 kommunikation og navigering i de områder, der skal beflyves.
 3.5.4 Det i punkt 3.5.3 nævnte udstyr skal opfylde de i henhold til  

 pågældende lands AIP stillede krav, men skal dog mindst omfatte:
 3.6 Nødudstyr.
 3.6.1 Der skal forefindes en redningsvest eller tilsvarende  

 enkeltmands-redningsanordning til hver person ombord anbragt på et sted, der  

 er let tilgængeligt fra vedkommendes plads.
 4. Kort, håndbøger og andet oplysningsmateriale.
 4.1 Følgende skal forefindes ombord:
 4.1.1 Flyvehåndbog for det pågældende luftfartøj, eller, såfremt en sådan  

 håndbog ikke eksisterer, andre dokumenter, der indeholder de nødvendige  

 præstationsopgivelser.
 4.1.2 Oplysninger vedrørende kommunikations- og navigationshjælpemidler,  

 flyvepladser, flyveregler samt sådanne andre oplysninger, som er nødvendige  

 for på foreskreven måde at kunne beflyve den påtænkte strækning.
 4.1.3 A jour-førte kort, der dækker den planlagte flyvestrækning og en  

 hvilken som helst anden strækning, som det med rimelighed kan forventes vil  

 blive fulgt.
 4.1.4 Ministeriet for offentlige arbejders bekendtgørelse af 22. oktober  

 1951 vedrørende flyveredningstjeneste således, at koder over signaler til  

 brug ved eftersøgning og redning samt oplysninger om andre særlige signaler,  

 som måtte blive publiceret i AIP, haves tilgængelige.
 4.1.5 1 eksemplar af Bestemmelser for Civil Luftfart nr. 5-9 »Privat  

 og forretningsmæssig flyvning efter instrumentflyvereglerne«.
 5. Operationelle bestemmelser.
 5.1 Forberedelse til flyvning.
5.1.1 Inden flyvningen påbegyndes, skal føreren forvisse sig om, at 5.2 Planlæggelse af flyvningen.
 5.2.1 Flyveplan.
 5.2.1.1 Forud for enhver flyvning, som helt eller delvis vil blive udført  

 i kontrolleret luftrum, skal der udarbejdes en ATC-flyveplan, som skal  

 afgives til nærmeste flyvekontrolorgan.
 ATC-flyveplanen udarbejdes efter de af vedkommende lands  

 flyvekontrolmyndighed fastsatte regler.
 5.2.1.2 Udover ATC-flyveplanen, når afgivelse af en sådan er obligatorisk  

 i henhold til punkt 5.2.1.1, skal der udarbejdes en driftsflyveplan, der skal  

 a jour-føres en route og mindst indeholde følgende:
 5.2.1.3 Genpart af driftsflyveplanen skal efterlades i flyvepladsledelsen,  

 hvor en sådan forefindes, eller i modsat fald på et passende sted i  

 afgangsflyvepladsen forud for enhver flyvning, hvor afgivelse af  

 ATC-flyveplan ikke er obligatorisk.
NB.
Udover det i lufttrafikreglerne § 5.3.1 nævnte tilfælde skal der  

 afgives ATC-flyveplan i følgende tilfælde:
 5.2.2 Vejrforhold.
 5.2.2.1 En flyvning må ikke påbegyndes, medmindre de tilgængelige  

 meteorologiske oplysninger angiver, at vejrforholdene på den påtænkte  

 landingsplads ved beregnet ankomsttid vil være lig med eller bedre end de  

 vejrminima, der er fastsat i denne BL's punkt 5.2.4.1. Endvidere må  

 flyvningen ikke påbegyndes, medmindre vejrforholdene på mindst een alternativ  

 landingsplads er lig med de i pkt. 5.2.4.1 nævnte vejrminima + 50 pct.
 5.2.2.2 En flyvning, der påtænkes gennemført under kendte eller forventede  

 overisningsforhold, må ikke påbegyndes, medmindre luftfartøjet er  

 tilstrækkeligt udstyret til flyvning under sådanne forhold.
 5.2.3 Brændstof- og olieforsyning.
 5.2.3.1 En flyvning må ikke påbegyndes, medmindre der under hensyntagen  

 til den vind og de øvrige meteorologiske forhold, som kan forventes at  

 forekomme under flyvning i de højder, der er angivet i driftsflyveplanen, i  

 det mindste medføres brændstof og olie til:
 Flyvning til bestemmelsesstedet og derfra til en alternativ flyveplads,  

 eller flyvning til alternativ flyveplads via et hvilket som helst  

 forudbestemt sted, og derefter i begge tilfælde endnu til 45 minutters  

 flyvning ved normal marchfart.
 5.2.3.2 Når der er udsigt til, at der bliver brug for ekstra brændstof og  

 olie på grund af særlige forhold, såsom forventede trafikale forsinkelser,  

 skal der medføres mere brændstof og olie end foreskrevet i punkt 5.2.3.1.
 5.2.4 Flyvepladsminima.
 5.2.4.1 For luftfartøjer, der jf. punkt 3.2.1 har en stallingshastighed  

 under 55 KTS (100 km/t), gælder, at landing på den påtænkte landingsplads  

 samt alternative pladser ikke må finde sted, medmindre skyhøjden/sigtbarheden  

 er som følger ved anvendelse af de anførte landingshjælpemidler:
ILS: 200 fod/1 km PAR: 200 fod/1 km PPI: 350 fod/1,6 km NDB: hvor pågældende radiofyr er placeret højst 4 NM fra baneenden i  

 indflyvningsretningen og i centerliniens forlængelse, 350 fod/1,6 km NDB: hvor pågældende radiofyr har en anden end ovenfor nævnte placering,  

 450 fod/2 km.
 Såfremt den foreliggende OCL værdi (Obstacle Clearance Limit) for den  

 aktuelle bane med tilhørende landingshjælpemiddel er højere end de anførte  

 værdier, skal OCL-værdien - forhøjet til nærmeste hele 100 fod - benyttes, og  

 værdien for sigtbarhed skal forhøjes med 400 meter for hver 100 fod, som  

 værdien for skyhøjden af hensyn til OCL-værdien må forhøjes over pågældende  

 landingshjælpemiddels absolutte minima.
 5.2.4.2 For påtænkte og alternative landingspladser uden  

 radiolandingshjælpemidler gælder, at luftfartøjet uden ændring af flyvehøjden  

 skal kunne overgå til VFR-kontaktflyvning fra den i driftsflyveplanen anførte  

 laveste sikre flyvehøjde.
 5.2.4.3 For flermotorede luftfartøjer, hvis stallingshastighed, jf. punkt  

 3.2.2 ligger over 55 KTS (100 km/t), vil nærmere aftale være at træffe med  

 luftfartsdirektoratet.
 5.2.4.4 Ved start fra en lufthavn med radio-landingshjælpemidler gælder,  

 at værdierne for skyhøjde og sigtbarhed skal være lig med eller bedre end de  

 værdier, som i henhold til punkt 5.2.4.1 er fastsat for det  

 landingshjælpemiddel, som luftfartøjet kan anvende, hvis det af een eller  

 anden grund må returnere til afgangslufthavnen.
 5.2.4.5 Ved start fra en lufthavn uden radio-landingshjælpemidler skal  

 værdierne for skyhøjde og sigtbarhed være sådanne, at udflyvningen kan ske  

 under overholdelse af VFR-reglerne.
 6. Udførelse af flyvningen.
 6.1 Overgang fra instrumentflyvning til VFR-kontaktflyvning må - bortset  

 fra nedstigning over et radionavigationshjælpemiddel eller et  

 radio-landingshjælpemiddel - kun finde sted, såfremt overgangen sker uden  

 ændring af flyvehøjden fra den i driftsflyveplanen anførte laveste sikre  

 flyvehøjde.
 6.2 Nedstigning og overgang fra instrumentflyvning til VFR-kontaktflyvning  

 over et radio-navigationshjælpemiddel, f.eks. over et radiofyr eller en  

 VOR-station, som ikke indgår i en lufthavns anflyvningssystem, må kun finde  

 sted, såfremt overgangen kan ske i en højde af 1000 fod over højeste hindring  

 inden for en radius af 15 km fra pågældende radio-navigationshjælpemiddel.
 6.2.1 Er der mulighed for at få pålidelige oplysninger om QNH værdien i  

 området omkring det i punkt 6.2 nævnte radio-navigationshjælpemiddel, kan  

 overgangshøjden efter indhentet tilladelse dertil fra luftfartsdirektoratet  

 nedsættes til 500 fod over højeste hindring inden for en radius af 15 km fra  

 pågældende radionavigationshjælpemiddel.
