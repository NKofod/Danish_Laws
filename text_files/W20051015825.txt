Indberetning  

 af læge, der havde udarbejdet opdigtet journalnotat vedrørende medicinering Patientklagenævnet fandt grundlag for kritik af lægen  

 for hans journalføring af behandlingen af patienten og fandt, at det skulle  

 indskærpes lægen at udvise større omhu i sit fremtidige virke.
Nævnet lagde  

 vægt på, at journaloptegnelser først og fremmest har betydning for  

 patientsikkerheden, både behandlingsmæssigt og diagnostisk, men at de  

 herudover  

 tillige har betydning for tilsyn og kontrol af lægens faglige virke.
Det var  

 nævnets vurdering, at de fabrikerede journalnotater kunne have fået alvorlige  

 konsekvenser for patienten, idet de eventuelt kunne have givet anledning til  

 fejlagtig behandling, såfremt de var blevet udleveret, og de kunne ligeledes  

 have fået betydning i for eksempel en senere opstået forsikringssag.
Det var  

 nævnets opfattelse, at en praktiserende læges pligt til at udvise omhu og  

 samvittighedsfuldhed omfatter en pligt til at føre ordnede optegnelser i  

 overensstemmelse  

 med reglerne herom.
