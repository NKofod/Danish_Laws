Klage over behandling af blindtarmsbetændelse Nævnet fandt ikke grundlag for kritik af overlæge B,  

 men nævnet fandt dog, at det havde været hensigtsmæssigt, om overlægen ved  

 undersøgelsen af patienten også havde foretaget undersøgelse af endetarmen.
Nævnet oplyste, at diagnosen blindtarmsbetændelse kan  

 være vanskelig at stille.
Mistanken vækkes primært på baggrund af  

 karakteristiske symptomer og fund ved den objektive undersøgelse.
Det  

 vigtigste  

 fund ved objektiv undersøgelse er tilstedeværelse af såkaldt peritoneal  

 reaktion.
Ved dette forstås en særlig udtalt ømhed ved slip og bankning samt  

 indirekte ømhed.
Symptomerne kan imidlertid være mere diskrete, og i sådanne  

 tilfælde kan det være relevant at holde patienten under observation.
 Nævnet oplyste endvidere, at indre ømhed ved  

 undersøgelse med en finger i endetarmen i sjældne tilfælde kan bidrage til at  

 stille diagnosen blindtarmsbetændelse.
