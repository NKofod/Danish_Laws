(modtagere af kontanthjælp,  

 revaliderings-, aktiverings- eller oplæringsydelse, samt modtagere af  

 førtidspension eller delpension, som vælger at betale  

 ATP-bidrag) I henhold til § 45 a, stk. 3, i lov om social bistand, jf.
lovbekendtgørelse nr. 110 af 26. februar 1996, til § 33 a, stk. 6, i lov om social pension, jf. lovbekendtgørelse nr. 612 af 24. juni 1996, § 20 a, stk. 4, i lov om kommunal aktivering, jf.
 lovbekendtgørelse nr. 36 af 26. januar 1996, samt til § 16 a, stk.
6, i lov om delpension, jf. lovbekendtgørelse nr. 226 af 5. april 1991, som senest ændret ved § 6 i lov nr. 1057 af 20. december 1995, fastsættes efter indstilling fra bestyrelsen for Arbejdsmarkedets Tillægspension:
Obligatorisk indbetaling af ATP-bidrag for  

 modtagere af Det samlede ATP-bidrag § 1.  Der indbetales bidrag til Arbejdsmarkedets  

 Tillægspension for personer, der modtager kontanthjælp eller  

 revalideringsydelse efter lov om social bistand, og for personer, der  

 modtager aktiveringsydelse eller oplæringsydelse efter lov om kommunal  

 aktivering, jf. dog § 2.
Stk. 2.  Der betales det bidrag, der er fastsat efter §  

 15, stk. 1, i lov om Arbejdsmarkedets Tillægspension, for hver måned, der  

 udbetales kontanthjælp, revaliderings-, aktiverings- eller oplæringsydelse  

 for.
Bidraget udgør 223,65 kr. pr. måned.
For 1997 udgør bidraget dog 50 pct.  

 af månedsbidraget, det vil sige 111,83 kr.
Udbetales ydelsen for mindre end  

 en måned beregnes ATP-bidraget forholdsmæssigt.
Betingelser for indbetaling af ATP-bidrag for så vidt angår personer, der  

 modtager kontanthjælp, aktiverings- eller oplæringsydelse § 2.  For personer, der modtager kontanthjælp,  

 aktiverings- eller oplæringsydelse, indbetales der først ATP-bidrag for  

 månederne efter, at den pågældende i en sammenhængende periode på i alt 6  

 kalendermåneder har modtaget en, eventuelt flere, af de omhandlede ydelser.  

 6-måneders perioden kan helt eller delvist ligge før lovens ikrafttræden den  

 1. januar 1997.
Stk. 2.  Ophører udbetalingen af kontanthjælp,  

 aktiverings- eller oplæringsydelse, afbrydes optjeningen af 6-måneders  

 perioden.
Genoptages udbetalingen senere, uden at der foreligger en ny social  

 begivenhed, fortsætter optjeningen af 6-måneders perioden.
 Stk. 3.  Der indbetales kun ATP-bidrag for måneder, hvor  

 kontanthjælpen, revaliderings-, aktiverings- eller oplæringsydelsen i en  

 måned til en person med forsørgelsespligt over for børn mindst udgør 80 pct.  

 af højeste dagpengebeløb efter § 47 i lov om arbejdsløshedsforsikring m.v.,  

 og til andre mindst udgør et beløb, der svarer til 60 pct. af højeste  

 dagpengebeløb.
 Stk. 4.  Ved opgørelse af ydelsen efter stk. 3 medregnes  

 eventuelt beskæftigelsestillæg, jf. § 15, stk. 2, i lov om kommunal  

 aktivering, medens godtgørelse, jf. § 20 i samme lov, ikke medregnes.
ATP-medlemmets del af ATP-bidraget § 3.  1/3 af bidraget efter § 1 betales af den person,  

 der modtager kontanthjælp, revaliderings-, aktiverings- eller  

 oplæringsydelse.
Beløbet afrundes til nærmeste hele kronebeløb.
 Stk. 2.  Kommunen tilbageholder bidraget ved udbetaling  

 af ydelsen.
Kommunens andel af ATP-bidraget § 4.  2/3 af bidraget efter § 1 betales af kommunen.  

 Bidraget afrundes til nærmeste hele kronebeløb.
Staten afholder kommunens  

 udgifter til ATP- bidraget.
Frivillig indbetaling af ATP-bidrag for  

 modtagere af førtidspension Det samlede ATP-bidrag § 5.  For personer, der modtager førtidspension efter  

 lov om social pension eller delpension efter lov om delpension, kan der efter  

 modtagerens ønske betales bidrag til Arbejdsmarkedets Tillægspension, jf. dog  

 stk. 2.
 Stk. 2.  For personer, der modtager førtidspension, kan  

 der ikke indbetales bidrag til Arbejdsmarkedets Tillægspension, hvis  

 førtidspensionen månedsvis udgør mindre end 1.000 kr.
Stk. 3.  For modtagere af førtidspension indbetales det  

 bidrag, der er fastsat efter § 15, stk. 1, i lov om Arbejdsmarkedets  

 Tillægspension.
Bidraget udgør 223,65 kr. pr. måned.
Stk. 4.  For modtagere af delpension indbetales der  

 bidrag for hver time, der modtages delpension for.
På grundlag af det  

 årsbidrag, der er fastsat efter § 15, stk. 1, i lov om Arbejdsmarkedets  

 Tillægspension, fastsætter bestyrelsen for Arbejdsmarkedets Tillægspension et  

 timebidrag.
Bidraget udgør 1,42 kr. pr. time.
Betingelser for frivillig indbetaling af ATP-bidrag § 6.  I forbindelse med ansøgning om førtidspension  

 eller delpension giver ansøgeren meddelelse om, hvorvidt denne ønsker at  

 indbetale bidrag til Arbejdsmarkedets Tillægspension, jf. § 5, stk. 1.  

 Indbetaling af bidrag til Arbejdsmarkedets Tillægspension sker med virkning  

 fra den 1. i måneden efter, at der er truffet afgørelse om tilkendelse af  

 pension.
Stk. 2.  Modtagere af førtidspension eller delpension,  

 der ønsker at indbetale bidrag til Arbejdsmarkedets Tillægspension, jf. § 5,  

 stk. 1, giver kommunen meddelelse herom.
Indbetaling af bidrag til  

 Arbejdsmarkedets Tillægspension sker med virkning fra den 1. i måneden efter,  

 at der er forløbet en måned fra meddelelsesdatoen.
Stk. 3.  Modtagere af førtidspension eller delpension,  

 der ønsker at ophøre med indbetaling af bidrag til Arbejdsmarkedets  

 Tillægspension, giver meddelelse til kommunen herom.
Ophør med indbetaling  

 sker med virkning fra den 1. i måneden efter, at der er forløbet 6 måneder  

 fra meddelelsesdatoen.
 Stk. 4.  Betaling af bidrag til Arbejdsmarkedets  

 Tillægspension ophører ved pensionistens død fra den 1. i den følgende måned.
ATP-medlemmets del af ATP-bidraget § 7.  1/2 af bidraget efter § 5 betales af modtageren  

 af førtidspension eller delpension.
Bidragsandelen for en måned nedrundes til  

 nærmeste hele kronebeløb Stk. 2.  Kommunen tilbageholder bidraget ved udbetaling  

 af ydelsen.
Kommunens del af ATP-bidraget § 8.  1/2 af bidraget efter § 5 betales af kommunen.  

 Bidragsandelen for en måned nedrundes til nærmeste hele kronebeløb.
Staten  

 afholder kommunens udgifter til ATP-bidraget.
Fælles bestemmelser Kommunens indbetaling til ATP § 9.  Det samlede ATP-bidrag af de enkelte ydelser  

 opgøres kvartalsvis af kommunen.
Kommunen indbetaler på de girokort, som  

 Arbejdsmarkedets Tillægspension udsender ved hvert kvartals udløb under de  

 særlige SE-numre, der anvendes til udbetaling af ydelserne.
Indbetalingen  

 skal foretages på mindst 2 SE-numre, der hver for sig dækker kontanthjælp,  

 revaliderings-, aktiverings- og oplæringsydelse førtids- og delpension.
Bidragene efter § 1 og § 5 forfalder til betaling den 1. i måneden efter  

 hvert kvartals udløb.
Kommunen betaler det samlede bidrag til  

 Arbejdsmarkedets Tillægspension senest den 14. i måneden efter hvert kvartals  

 udløb.
For bidrag, der skal indbetales i januar måned, er sidste rettidige  

 indbetalingsdag dog den 20. januar.
Stk. 2.  Hvis kommunen ikke indbetaler bidraget  

 rettidigt, ifalder den ansvar for betaling af renter for forsinket  

 indbetaling.
Renten opkræves af Arbejdsmarkedets Tillægspension og udgør 1  

 1/2 pct. af det samlede bidrag for hver påbegyndt måned regnet fra kvartalets  

 udløb.
Kommunens indberetning til ATP § 10.  Kommunen indberetter en gang om året under de i  

 § 9, stk. 1, nævnte særskilte SE-numre til Arbejdsmarkedets Tillægspension  

 det samlede ATP-bidrag, der er indbetalt for hver enkelt ydelsesmodtager.  

 Indberetningen sker på den årlige oplysningsseddel til Told- og  

 Skatteregionen, som videresender oplysningerne til Arbejdsmarkedets  

 Tillægspension.
Tilbagebetaling af ATP-bidrag § 11.  Hvis et medlem skal tilbagebetale en social  

 ydelse, der er nævnt i denne bekendtgørelse, skal indbetalte ATP-bidrag af  

 denne ydelse overføres fra Arbejdsmarkedets Tillægspension til kommunen.
 Ikrafttræden m.v.
 § 12.  Bekendtgørelsen træder i kraft den 1. januar  

 1997 og finder anvendelse ved udbetaling af de sociale ydelser, der er nævnt  

 i denne bekendtgørelse, og som vedrører perioden fra og med 1. januar 1997.
