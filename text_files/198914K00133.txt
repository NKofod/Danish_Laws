Nr BTL 133 Betænkning over Forslag til lov om ændring af lov om mærkning og skiltning  

 med pris m.v.   

 Nr L 133 1989-90, 1. samling Afgivet af Erhvervsudvalget Afgivet: 19900517 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Forbrugerrådet, der tillige har haft foretræde for udvalget.
 Der er af industriministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af industriministerens stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af industriministeren og af mindretallet stillede ændringsforslag.
Mindretallet mener, at de af mindretallet stillede ændringsforslag i  

 videst muligt omfang er medvirkende til at sikre fuld gennemsigtighed med  

 hensyn til pris og information, hvilket er et rimeligt krav at have som  

 forbruger til det markedsøkonomiske system i Danmark.
Prismærkningen i dag er  

 så dårlig, som man kunne forudse, da priskontrollanterne blev sparet væk i  

 1988. Såfremt regeringens lovforslag gennemføres, vil der finde yderligere  

 forringelser sted, idet der ikke vil være nogen kontrol og intet tilsyn.
Når  

 der heller ikke er sanktioner, hvis man ikke overholder reglerne, lades  

 forbrugerne i stikken, og det ønsker mindretallet ikke at medvirke til.
 Et tredje mindretal (Fremskridtspartiets medlem af udvalget) kan  

 stemme for de af industriministeren stillede ændringsforslag, men indstiller  

 det samlede lovforslag til forkastelse ved 3. behandling.
Fremskridtspartiet har den grundlæggende opfattelse, at staten overhovedet  

 ikke skal blande sig i, hvorledes en handlende foretager skiltning og anden  

 oplysning om priser, kreditkøb osv.
Det skal alene være den frie konkurrence,  

 som tvinger de handlende til seriøst at oplyse deres kunder om de ting,  

 kunderne ønsker oplyst.
 På trods af at regeringen påstår, at loven betyder enkelte lempelser af  

 gældende lov, mener Fremskridtspartiet, at tiden er inde til at få foretaget  

 store lempelser og ikke stadfæstelser af de erhvervsfjendske tilstande, der  

 hersker.
 Fremskridtspartiet vil derfor stemme imod lovforslaget ved 3. behandling,  

 medmindre der inden da sker en egentlig lempelse af gældende lovgivning på  

 dette område gennem vedtagelse af liberaliserende ændringsforslag.
Ændringsforslag Til § 1 Af et mindretal (S og SF):
 1) I den under nr. 2 foreslåede affattelse af § 2, stk.  

 1, udgår ordene »med oplysning om omkostninger ved at erhverve  

 dem«, og i stedet indsættes: »og kan erhverves«.
 Af industriministeren, tiltrådt af et flertal (udvalget med  

 undtagelse af FP):
 2) I den under nr. 2 foreslåede affattelse af lovens §  

 2, stk. 2, ændres »§ 9, stk. 1, nr. 4,» til: »§ 9, stk. 1,  

 nr. 3 og 4,».
 3) Nr. 4 affattes således:
»4. I § 4 indsættes efter »erhvervsmæssigt«:  

 »for forbrugere« og efter »tjenesteydelser,»:  

 »herunder yder kredit eller modtager indlån,».« Af et mindretal (S og SF):
 4) Nr. 6 udgår.
Til § 2 Af industriministeren, tiltrådt af et flertal (udvalget med  

 undtagelse af FP):
 5) 1. pkt. affattes således:
»Loven træder i kraft den 1. oktober 1990.« Af et mindretal (S og SF):
 6) 2. pkt. udgår.
Bemærkninger Til nr. 1 Ved den foreslåede ændring sikres det, at der gives de oplysninger, der er  

 nævnt i bestemmelsens stk. 1, i alle de tilfælde, hvor der er mulighed for  

 kreditkøb.
Til nr. 2 Den foreslåede ændring er af præciserende art for at angive, at såvel § 9,  

 stk. 1, nr. 3, som nr. 4 i lov om kreditaftaler finder anvendelse ved  

 omkostningsberegningen, således som det fremgår af bemærkningerne til  

 lovforslaget.
Til nr. 3 Den foreslåede ændring er af redaktionel karakter.
Til nr. 4 Politiet har efter Forbrugerrådets oplysninger udtalt, at overtrædelse af  

 prismærkningsloven ikke kan og ikke vil blive prioriteret.
Derfor foreslås  

 lovens § 10 opretholdt.
Til nr. 5 Der er tale om en konsekvensændring som følge af justitsministerens  

 ændringsforslag til forslag til lov om kreditaftaler (L 78) vedrørende lovens  

 ikrafttræden, og der henvises derfor til bemærkningerne til det under nr. 37  

 stillede ændringsforslag i betænkningen over dette lovforslag.
Til nr. 6 Den foreslåede ændring medfører, at lovforslaget i sin helhed træder i  

 kraft på samme tid.
Regeringens forslag om en delt ikrafttræden medfører en  

 udsættelse af ikrafttræden af bestemmelsen om oplysningspligten og mærkningen  

 af de samlede udgifter ved kreditkøb inklusive den effektive rente til 1.  

 januar 1993.
Flemming Hansen (KF) nfmd.
Jette Thomsen (KF) Kai Dige Bach  

 (KF) Svend Heiselberg (V) Jens Peter Jensen (V) Kirsten Jacobsen (FP)  

 Larsen-Ledet (RV) Sonja Albrink (CD) Lysholm Christensen (KRF) Arne Jensen  

 (S) Tove Lindbo Larsen (S) Lissa Mathiasen (S) Erling Olsen (S) Nyrup  

 Rasmussen (S) fmd.
Bjørn Westh (S) Birthe Hansen (SF) Rahbæk Møller  

 (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandliing, behandlet dette i et møde og har herunder stillet spørgsmål til justitsministeren og industriministeren, som disse har besvaret under et samråd.
 Der er af industriministeren stillet et ændringsforslag, hvorom henvises  

 til de ledsagende bemærkninger.
 Herefter meddeler et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget), at det kan stemme  

 for det af industriministeren stillede ændringsforslag, men at flertallet i  

 øvrigt vil redegøre for sin stilling til lovforslaget ved 3. behandling.
 Et mindretal (Det Konservative Folkepartis, Venstres, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til vedtagelse med det af  

 industriministeren stillede ændringsforslag.
Ændringsforslag Til § 2 Af industriministeren, tiltrådt af udvalget:
 1) I 1 pkt. ændres »1. oktober 1990« til:  

 »1. januar 1991«.
Bemærkninger Til nr. 1 Den foreslåede ændring af ikrafttrædelsesbestemmelsen er en følge af  

 justitsministerens ændringsforslag til forslag til lov om kreditaftaler (L  

 78) vedrørende denne lovs ikrafttræden, og der henvises derfor til  

 bemærkningerne til det under nr. 7 stillede ændringsforslag i  

 tillægsbetænkningen til L 78 afgivet af Retsudvalget den 22. maj 1990.
