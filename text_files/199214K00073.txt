Nr BTL 73 Betænkning over Forslag til lov om radio- og fjernsynsvirksomhed   

 Nr L 73 1992-93, 1. samling Afgivet af Kulturudvalget Afgivet: 19921209 Udvalget har behandlet lovforslaget i en række møder og har herunder stillet spørgsmål til kommunikationsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
FAEM og Kanal 2, Forbrugerrådet, Fællesrådet for Elektroniske Medier, Katolsk Radio- og Fjernsynsforbund og Stig Hartvig Nielsen, Randers.
 Der er af kommunikationsministeren og af et mindretal stillet  

 ændringsforslag, hvorom henvises til de ledsagende bemærkninger.
Et mindretal (Socialistisk Folkepartis og Kristeligt Folkepartis medlemmer  

 af udvalget) havde gerne set, at der samtidig med vedtagelsen af nærværende  

 lovforslag var gennemført en generel lovrevision, der havde givet  

 ikke-kommercielle lokale radio- og tv-stationer bedre økonomiske muligheder  

 for at eksistere.
Lokale radio- og tv-stationer er et værdifuldt element i  

 formidlingen af folkelig kultur på græsrodsniveau.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af kommunikationsministeren stillede  

 ændringsforslag.
Et mindretal inden for flertallet (CentrumDemokraternes medlem af  

 udvalget) beklager, at det ved behandlingen af det foreliggende lovforslag  

 ikke har været muligt at få medtaget bestemmelser om en udvidet klageadgang  

 vedrørende programvirksomheden i radio og TV.
Siden Radiorådet blev nedlagt,  

 har landets lyttere og seere savnet de muligheder, der lå heri.
Dette  

 afspejler sig i savnet af en offentlig debat om programmerne i disse stærke  

 medier, hvad enten det drejer sig om Danmarks Radio eller TV 2. Det er  

 fortsat Centrum-Demokraternes klare opfattelse, at der er et behov, som  

 partiet må konstatere forbliver udækket.
Centrum-Demokraterne vil dog stemme  

 for lovforslaget med de af kommunikationsministeren stillede ændringsforslag.
Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de under nr. 1, 3-4 og 6-10  

 stillede ændringsforslag.
Mindretallet vil stemme hverken for eller imod de  

 under nr. 2 og 5 stillede ændringsforslag.
SF havde ønsket en klarere præcision af reglerne om reklamer i satellit-tv  

 i forhold til reglerne for TV 2. Derudover er reglerne for reklamer i  

 tekst-tv ikke præcise nok.
SF har stillet en række præciserende  

 ændringsforslag for at rette op på dette, men forudser, at der under alle  

 omstændigheder kan blive tale om at revidere loven igen efter en  

 overgangsperiode på et par år.
Med disse bemærkninger stemmer SF for  

 lovforslaget.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil dog  

 stemme for de af kommunikationsministeren stillede ændringsforslag.
Det er Fremskridtspartiets opfattelse, at det danske marked for tv og  

 radio skal have langt friere forhold end i dag.
Frihed er den bedste gødning  

 - også for lokalradio og lokal-tv.
Denne lovændring giver nok nogle få  

 liberaliseringer på kabel-tv og andre småområder.
De store problemer gøres  

 der dog ikke noget ved - tværtimod fastfryses situationen nok en gang.
Danmark skal ikke have restriktive reklameregler for tv og radio, når der  

 i andre medier (trykte medier, biografer m.v.) må reklameres for de  

 pågældende varegrupper.
I det hele taget skal der være frihed til at  

 reklamere for alt, hvad det er lovligt at sælge.
De skrappe danske  

 reklameregler betyder, at mange millioner af reklamekroner går forbi Danmark.  

 Det er dog ikke sådan, at danske tv-seere og radiolyttere derved går glip af  

 annoncerne.
Annoncerne bliver blot bragt på stationer, hvis hjemsted i  

 udlandet m.v. gør, at reklamerne kan tilflyde danske forbrugere.
Resultatet  

 er derfor ingen »beskyttelse« af de danske forbrugere, men alene,  

 at man hindrer en god millionomsætning på dansk jord og med dansk  

 arbejdskraft.
De restriktive regler vedrørende udøvelse af lokalradiovirksomhed er  

 fortsat til gene for mange lokalradioer.
Partierne bag lovforslaget og i  

 endnu højere grad kommunikationsministeren og embedsmændene har et helt klart  

 ærinde, når bestemmelserne skal udformes.
Man ønsker at lægge låg på særlig  

 succesfulde lokalradioer og deres virksomhed.
Den type politisering og  

 smagstyranni tager Fremskridtspartiet kraftigt afstand fra.
Lovbestemmelser  

 skal have almen gyldighed og ikke have til formål at straffe dem, man ikke  

 sympatiserer med af andre grunde.
Loven vil givet blive liberaliseret igen om kort tid, efterhånden som  

 døden breder sig blandt lokalradioerne.
Kun det frie marked, hvor lytterne  

 uhindret bestemmer, hvem der skal overleve, er en holdbar langsigtet løsning.  

 Det er den løsning, Fremskridtspartiet anbefaler.
Den løsning kommer også,  

 ikke denne gang, men ad åre.
Trist, at så mange skal falde bort på den lange,  

 trange vej mod friheden! ÆndringsforslagAf et mindretal (SF):
 Til § 65 1) Stk. 2 affattes således:
»Stk. 2. Reklamer i tekst-tv skal udgøre selvstændige hele  

 sider, der fremgår af indholdsfortegnelsen, og må ikke hænge sammen med andre  

 informationssider.
Bestemmelserne i stk. 1, nr. 2, gælder også reklamer i  

 tekst-tv.« Til § 66Af kommunikationsministeren , tiltrådt af et flertal  

 (udvalget med undtagelse af SF):
 2) Stk. 1 affattes således:
 »For reklamer udsendt af indehaveren af en tilladelse til  

 fjernsynsvirksomhed ved hjælp af satellit gælder følgende, jf. dog stk. 2:
 1) Reklamer må kun sendes i blokke, som skal placeres mellem  

 udsendelserne.
 2) Der må ikke reklameres for lægemidler, øl, vin, spiritus eller tobak.  

 Der må endvidere ikke reklameres for økonomiske interessegrupper samt  

 religiøse og politiske anskuelser.
3) Reklamer må højst udgøre 10 pct. af den enkelte tilladelseshavers  

 daglige sendetid.« Af et mindretal (SF):
 3) Stk. 1 affattes således:
»For reklamer udsendt af indehaveren af en tilladelse til  

 fjernsynsvirksomhed ved hjælp af satellit gælder samme regler som anført i §  

 65 for TV 2.« 4) Stk. 2 affattes således:
» Stk. 2. Reklamer i tekst-tv skal udgøre selvstændige hele  

 sider, der fremgår af indholdsfortegnelsen, og må ikke hænge sammen med andre  

 informationssider.
Bestemmelserne i § 65, stk. 1, nr. 2, gælder også for  

 reklamer i tekst-tv.« Til § 67Af kommunikationsministeren , tiltrådt af et flertal  

 (udvalget med undtagelse af SF):
 5) Paragraffen affattes således:
 »§ 67. For reklamer udsendt af indehaveren af en tilladelse  

 til radiovirksomhed ved hjælp af satellit gælder følgende:
 1) Reklamer må placeres overalt i sendefladen.
 2) Der må ikke reklameres for lægemidler, øl, vin, spiritus eller tobak.
3) Reklamer må højst udgøre 10 pct. af den enkelte tilladelseshavers  

 daglige sendetid.« Af et mindretal (SF):
 6) Nr. 1 affattes således:
»1) Reklamer må kun sendes i blokke, som skal placeres mellem  

 udsendelserne.« Til § 68 7) Stk. 2 affattes således:
» Stk. 2. Reklamer i tekst-tv skal udgøre selvstændige hele  

 sider, der fremgår af indholdsfortegnelsen, og må ikke hænge sammen med andre  

 informationssider.« Til § 69 8) Nr. 1 affattes således:
»1) Reklamer må kun sendes i blokke, som skal placeres mellem  

 udsendelserne.« Af kommunikationsministeren , tiltrådt af udvalget :
 Til § 73 9) Efter stk. 3 indsættes som nye stykker:
 »Stk. 4. Der må ikke udsendes programmer, hvortil der er ydet  

 tilskud af fysiske eller juridiske personer, hvis hovedvirksomhed er at  

 producere eller sælge alkoholholdige drikkevarer (øl, vin, spiritus og  

 lignende produkter med et alkoholindhold på 2,25 pct. og derover),  

 tobaksprodukter eller varer, der fortrinsvis benyttes i forbindelse med  

 rygning, og lægemidler.
Stk. 5. Der må ikke udsendes programmer, hvortil der er ydet  

 tilskud af arbejdsgiverorganisationer eller fagforeninger eller af politiske  

 partier eller religiøse bevægelser.
Dette gælder dog ikke for foretagender,  

 der har tilladelse til radiovirksomhed ved hjælp af satellit eller  

 kabelanlæg, jf. kapitel 5, eller lokal radiovirksomhed.
 Stk. 6. Der må ikke udsendes nyheds- og aktualitetsprogrammer,  

 hvortil der er ydet tilskud.
Stk. 7. Foretagender, der har tilladelse til radiovirksomhed efter  

 kapitel 5, og lokale radioer kan dog udsende aktualitetsprogrammer, hvortil  

 der er ydet tilskud.« Stk. 4 bliver herefter stk. 8.
 Til § 76 10) I stk. 2 ændres »§ 73, stk. 4« til:  

 »§ 73, stk. 8«.
Bemærkninger Til nr. 1, 4 og 7 Ideen i ændringsforslagene er, at reklamen skal indgå på  

 linie med andre informationssider.
Dermed tvinges annoncørerne til at gøre  

 dem så interessante, at forbrugerne vil opsøge dem.
Fra ITV's tekst-tv i  

 England kendes tekst-tv-reklame, der er med i indholdsfortegnelsen, og som  

 forbrugerne skal fremkalde på eget initiativ.
De er ofte meget informative og  

 bruges til at supplere anden reklame, således at annoncørerne ofte både i  

 trykt reklame og i reklame-tv henviser til disse tekst-tv-sider, hvis  

 forbrugerne ønsker yderligere information.
 Ændringerne foreslås også for at hindre den type af tekst-tv-reklame, hvor  

 f.eks. halvdelen af en side er reklamer for en halspastil og den anden  

 halvdel en vejrudsigt.
 Ændringerne sikrer, at reklamer i tekst-tv lever op til kravene for  

 tv-reklame i øvrigt.
 Til nr. 2, 5, 9 og 10 Ændringsforslagene tilsigter at parallelisere  

 reklamereglerne for satellit-tv med de regler, der gælder for TV 2 og  

 lokal-tv, og reklamereglerne for satellitradio med dem, der gælder for lokal  

 radio.
 Som konsekvens heraf foreslås det, at lovteksten på sponsoreringsområdet  

 afspejler denne parallelitet.
Det følger af ændringsforslagene, at det bliver muligt at reklamere for  

 økonomiske interessegrupper samt religiøse og politiske anskuelser i  

 satellitradio.
Det følger endvidere, at arbejdsgiverforeninger,  

 fagforeninger, politiske partier og religiøse bevægelser vil kunne sponsorere  

 programmer i satellit- og kabel-radio.
Det følger endelig, at  

 aktualitetsprogrammer vil kunne sponsoreres i satellit- og kabelradio.
Til nr. 3, 6 og 8 Reglerne for reklamevirksomhed ved hjælp af satellit er  

 en kopi af reglerne i tv-direktivet om tv over grænserne.
Som bekendt må et  

 EF-land ikke forhindre modtagelse af kanaler, der overholder disse regler,  

 men et medlemsland må godt pålægge nationale kanaler strengere regler, sådan  

 som det er tilfældet med TV 2. Der er altså intet juridisk argument for via  

 lovgivning at indføre et konkurrenceforvridende element, der samtidig sænker  

 den bund, Folketinget tidligere har lagt for tv-reklamer i Danmark.
Derimod  

 er der kulturpolitiske argumenter, hensynet til seerne, til forbrugerne og  

 til de trykte medier.
Der bliver ikke flere reklamekroner, de tages fra  

 aviserne.
