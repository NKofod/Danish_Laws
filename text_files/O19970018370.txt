 Resumé  



  

 Det fremgik af en avisartikel at Skatteministeriet ikke havde fundet  

 anledning  

 til at orientere om en dom der åbnede mulighed for at en række personer kunne  

 søge deres skatteansættelser genoptaget.
Ombudsmanden tog spørgsmålet om den manglende orientering op af  

 egen drift (§ 6, stk. 5, i den dagældende ombudsmandslov). Ombudsmanden  

 udtalte  

 at dommen efter hans opfattelse var udtryk for en sådan underkendelse af  

 praksis at myndigheden var underlagt den pligt der antages at gælde, til at  

 genoptage tilsvarende sager på eget initiativ.
Det samme resultat måtte man  

 nå  

 til efter Told- og Skattestyrelsens særlige genoptagelsescirkulære.
 Da ombudsmanden imidlertid ikke kunne afvise at der var  

 administrative vanskeligheder forbundet med at finde de relevante sager frem,  

 kunne han ikke kritisere at myndighederne undlod genoptagelse på eget  

 initiativ.
De berørte burde dog orienteres om deres muligheder for at søge  

 genoptagelse, og ombudsmanden henstillede derfor at Skatteministeriet - hvis  

 de  

 relevante sager ikke kunne findes frem - gennem offentlig information gav  

 oplysning om muligheden for at søge om genoptagelse. (J.nr. 1996-724-209) Orientering til berørte om dom vedrørende afskrivning Af en artikel i Berlingske  

 Tidende for  

 den 15. marts  

 1996  

 fremgik det at Skatteministeriet ikke havde fundet anledning  

 til at orientere personer der er berørt af en dom fra Østre Landsret, om  

 deres  

 muligheder for at søge deres skatteansættelser genoptaget på grundlag af  

 dommen.
Ved dommen - Østre Landsrets  

 dom af  

 20. juni 1995  

 - fik en ejer af en taglejlighed med nedlæggelsesklausul i Københavns Kommune  

 medhold i at hun havde ret til afskrivning uanset at byggemyndigheden havde  

 ændret praksis, således at ansøgninger om ophævelse af nedlæggelsesklausulen  

 generelt kunne forventes imødekommet.
Retten lagde herved vægt på at  

 praksisændringen var af "en sådan generel og uforpligtende karakter, at  

 det ikke [kunne] afvises, at der på dette grundlag [havde] bestået en reel  

 risiko for sagsøgeren for, at nedlæggelsesklausulen ville blive gjort  

 gældende." Til brug for mine  

 overvejelser af om der var grundlag for at jeg af egen drift efter den  

 dagældende ombudsmandslovs § 6, stk. 5, tog spørgsmålet om orientering op til  

 undersøgelse, bad jeg i brev af  

 20. marts 1996  

 Skatteministeriet om en udtalelse.
 Skatteministeriet kom med  

 denne udtalelse i brev af  

 8.  

 maj 1996. Heri rejste ministeriet følgende to spørgsmål:
1) Har dommen konkret eller  

 mere principiel betydning? 2) Har skattemyndighederne af  

 egen drift været forpligtede til at informere øvrige ejere med samme forhold? Til det første spørgsmål  

 bemærkede Skatteministeriet følgende:
 "Den pågældende dom,  

 Østre Landsrets dom af  

 20.  

 juni 1995, har efter Skatteministeriets opfattelse kun konkret betydning.  

 Som følge heraf vil dommen have direkte betydning for de taglejligheder, der  

 er  

 omfattet af Magistratens praksisændring i 1987 med hensyn til ophævelse af  

 tidsfrist for nedlæggelse, dvs. alle taglejligheder i forhuse og integrerede  

 sidehuse med nedlæggelsesklausul i Københavns kommune.
Dommen er derimod ikke udtryk  

 for en principiel underkendelse af skattemyndighedernes hidtidige praksis om  

 afskrivning på lejligheder med nedlæggelsesklausul; denne praksis har bestået  

 i, at den i øvrigt hjemlede adgang til sådanne afskrivninger har foreligget,  

 bortset fra tilfælde, hvor der ikke skønnes at være en reel risiko for  

 nedlæggelse af en lejlighed.
Dommen tager derfor alene stilling til, at der  

 efter en vurdering af omstændighederne i det konkrete tilfælde, på trods af  

 Magistratens  

 praksisændring, alligevel har eksisteret en reel risiko for nedlæggelse.
 Som følge heraf har dommen  

 ikke givet anledning til udsendelse af et særligt cirkulære om genoptagelse  

 for  

 andre skatteydere, jf.  

  

 vedlagte  

  

 T&S-cirkulære 1993-9, hvorefter sådanne cirkulærer kun udsendes i  

 tilfælde,  

 hvor skattemyndighedernes hidtidige praksis er blevet underkendt.
 Uanset dette vil dommen, som  

 ovenfor nævnt, kunne danne grundlag for genoptagelse i de tilfælde, der  

 direkte  

 er omfattet af Magistratens konkrete praksisændring. ... Københavns kommune  

 har  

 anslået antallet af taglejligheder med nedlæggelsesklausul til op imod 500.
 Som sagen forelå oplyst og i betragtning af  

 præmisserne i dommen, lagde Skatteministeriet til grund, at der for at dommen  

 kunne medføre en lempeligere skattemæssig stilling for andre skatteydere,  

 dels  

 krævedes at de pågældende var blevet nægtet afskrivning, og dels en konkret  

 vurdering af realiteten i nedlæggelsesklausulen for de pågældende.
Hensigten med ministeriets  

 domskommentar var derfor at påpege, at dommen først og fremmest har taget  

 konkret stilling til betydningen af Magistratens praksisændring i den  

 foreliggende sag, hvorimod der i andre tilfælde, som hidtil, ligeledes må  

 foretages en konkret vurdering af, om de foreliggende omstændigheder er  

 ensbetydende med, at der eksisterer en reel risiko for nedlæggelse." Med hensyn til spørgsmål 2  

 citerede Skatteministeriet afsnit 3 i Forvaltningsret (1994), af Karsten  

 Loiborg mfl., s. 627, om hvornår en myndighed har pligt til af egen drift at  

 omgøre en afgørelse når en forvaltningsmyndigheds retsanvendelse eller  

 praksis  

 underkendes i en for borgerne gunstig retning.
Heraf fremgår at der må lægges  

 vægt på to kriterier, nemlig om forvaltningens tidligere retsanvendelse eller  

 praksis har været udtryk for en mere eller mindre klar ulovlighed, og om  

 genoptagelse vil volde større eller mindre administrative vanskeligheder.  

 Skatteministeriet udtalte herefter følgende:
"Hvad angår det  

 førstnævnte kriterium bemærkes, at ... Landsskatteretten i 1992 traf 2  

 afgørelser, der gav klagerne medhold i, at der uanset Magistratens  

 praksisændring fortsat bestod en reel risiko for nedlæggelse, således at der  

 ikke var grundlag for at nægte afskrivning på lejlighederne. ... Københavns  

 skattevæsen [ændrede] på baggrund af disse kendelser praksis med virkning for  

 alle igangværende sager samt klagesager, der kunne identificeres.
Sagen  

 vedrørende (...) var imidlertid på dette tidspunkt allerede indbragt for  

 Landsskatteretten, der som bekendt i 1993 traf afgørelse om, at afskrivning  

 ikke kunne indrømmes, hvorefter denne kendelse blev indbragt for Østre  

 Landsret.
Som følge heraf valgte Københavns skattevæsen, ..., at berostille  

 alle løbende sager, indtil (...)'s sag var afgjort ved domstolene.
Ved dommens afsigelse, overvejelserne  

 om eventuel anke og udarbejdelse af kommentar var det for Skatteministeriet  

 utvivlsomt, at der ikke forelå et legalitetsspørgsmål, men alene en konkret  

 prøvelse af de faktiske oplysninger fremlagt i sagen.
Det indgik derfor ikke  

 i  

 overvejelserne om der skulle søges udfundet lignende sager.
Var dette spørgsmål kommet  

 op, ville der imidlertid have været problemer i forhold til det andet  

 kriterium  

 vedrørende vanskelighederne ved at udsøge andre relevante sager.
Også som  

 følge  

 af ovenstående forelå sagen ikke således, at Skatteministeriet fandt grundlag  

 for at overveje en udsøgning af skatteydere, der efter dommen eventuelt måtte  

 have krav på en lempeligere skattemæssig behandling. ... Københavns kommune  

[har] anført, at de praktiske muligheder for at finde frem til de ældre  

 sager,..., er stærkt begrænsede. ... Københavns kommune [har] ikke ...  

 registre, som  

 gør det muligt at udsøge sagerne, hvorfor det vil være nødvendigt at gennemgå  

 samtlige lejligheder, der er omfattet af nedlæggelsesservitutter for at finde  

 ejerne i de enkelte år fra 1988.
..." Skatteministeriet redegjorde  

 i øvrigt for reglerne i skattestyrelseslovens § 4, stk. 2, og forarbejderne  

 hertil med hensyn til hvor langt tilbage i tiden der vil kunne blive tale om  

 genoptagelse.
Ministeriet anførte at der ikke ville kunne ske genoptagelse  

 længere tilbage end 1992.
Ombudsmandens bemærkninger "1. Et antal københavnske taglejligheder er/var forsynet med en  

 nedlæggelsesklausul som påbød lejlighederne nedlagt efter et vist tidspunkt.  

 I forbindelse med udstykning af lejlighederne til ejerlejligheder har ejerne  

 kunnet afskrive anskaffelsessummen frem til nedlæggelsestidspunktet, under  

 forudsætning af at der var en reel risiko for nedlæggelse af lejligheden.
 I 1987 ændrede byggemyndigheden (Bygge- og Boligdirektoratet, Magistratens 4.  

 afdeling) praksis således at ansøgninger om ophævelse af tidsfristerne for  

 nedlæggelse af lejligheder i forhuse generelt kunne forventes imødekommet.  

 Skattemyndigheden nægtede herefter fra indkomståret 1988 at godkende  

 afskrivninger som hidtil idet byggemyndighedens praksisændring efter  

 skattemyndighedens opfattelse betød at der ikke længere var en reel risiko  

 for nedlæggelse af de pågældende lejligheder.
Københavns Kommune har så vidt ses efter praksis generelt godkendt  

 afskrivninger til og med indkomståret 1987, og generelt nægtet godkendelse  

 efter dette tidspunkt for de lejligheder der var omfattet af  

 byggemyndighedens praksisændring, jf.
H.
Thustrup Hansens kommentar,  

 fremsendt med brev af  

 21. marts 1996  

 til Berlingske Tidende.
Ifølge denne kommentar blev praksis dog, som anført  

 af Skatteministeriet, ændret efter to kendelser fra Landsskatteretten der  

 godkendte afskrivning for så vidt angår igangværende sager og klagesager der  

 kunne identificeres.
Da Landsskatteretten imidlertid afviste afskrivning i  

 den sag som Østre Landsret tog stilling til, og sagen blev indbragt for Østre  

 Landsret, stillede kommunen alle verserende sager i bero på retssagen.  

 Kommunen har således i en række tilfælde efterfølgende godkendt tidligere  

 nægtet afskrivning.
Som begrundelse for at afvise at byggemyndighedens praksisændring med hensyn  

 til at imødekomme ansøgninger om ophævelse af nedlæggelsesklausuler havde  

 fjernet den reelle risiko for nedlæggelse, henviste Østre Landsret til at  

 kommunen (byggemyndigheden) efter sine egne oplysninger i hvert enkelt  

 tilfælde tog stilling til om der var grundlag for at imødekomme en ansøgning  

 om ophævelse af nedlæggelsesklausulen.
Retten henviste også til at sagsøgeren  

 som medlem af en ejerlejlighedsforening havde være afhængig af, at ingen af  

 de berørte parter kom med indsigelser som  

 kommunen tog til følge.
 2. En skatteansættelse kan  

 genoptages  

  

 efter begæring  

  

 af en  

 skatteyder, f.eks. på baggrund af udfaldet af en tilsvarende sag.  

 Skattestyrelsesloven  

 indeholder nærmere regler herom.
Det antages at en myndighed i  

 visse tilfælde har pligt til  

  

 på eget  

 initiativ  

  

 at genoptage sager der er berørt af en overordnet myndigheds  

 eller en domstols underkendelse af myndighedens retsanvendelse eller  

 praksis.
Denne pligt er dog begrænset til tilfælde hvor forvaltningen  

 samtidig vil være forpligtet til at omgøre afgørelsen, jf.
Forvaltningsret  

 (1994), s. 627, som Skatteministeriet har henvist til.
Samme sted er angivet de  

 kriterier der skal lægges vægt på ved vurderingen af om der er en sådan pligt  

 til omgørelse.
Som ovenfor nævnt skal der lægges vægt på om forvaltningens  

 tidligere retsanvendelse eller praksis har været udtryk for en mere eller  

 mindre klar ulovlighed, og om genoptagelse vil volde større eller mindre  

 administrative vanskeligheder.
Det må herefter - som anført i bogen, s. 628 -  

 antages at der som udgangspunkt er pligt til at genoptage sager der er berørt  

 af at en hidtil anvendt retsopfattelse må anses for urigtig.
Det er dog  

 forudsat at det ikke er forbundet med meget betydelige administrative  

 vanskeligheder at finde frem til de sager det drejer sig om.
Hvis der er  

 sådanne administrative vanskeligheder, må det formentlig som anført samme  

 sted antages at myndigheden har pligt til at  

  

 informere  

  

 offentligt om muligheden for at begære genoptagelse, jf.  

 princippet om vejledningspligt i forvaltningslovens § 7.
At genoptagelse af andre sager som følge af  

 underkendelse i en konkret sag ikke nødvendigvis fører til omgørelse,  

 udelukker  

 ikke i sig selv pligten til genoptagelse.
Der vil efter omstændighederne  

 foreligge en pligt til at genoptage sagen med henblik på at undersøge om de  

 relevante forhold svarer til den sag hvori der er sket underkendelse, og om  

 omgørelse derfor skal ske.
Told- og Skattestyrelsen har  

 udsendt et særligt cirkulære om genoptagelse af skatteansættelser i  

 anledning af at domstolene eller Landsskatteretten har underkendt  

 ligningsmyndighedernes praksis (cirkulære 1993-9 af  

 22. marts 1993  

 ). Ifølge dette  

 cirkulære udsender styrelsen særlige genoptagelsescirkulærer i tilfælde af  

 sådanne underkendende afgørelser.
Formålet hermed er ifølge cirkulæret at  

 sikre en ensartet behandling af skatteydere.
 3. Spørgsmålet er om Østre  

 Landsrets dom er en tilsidesættelse af skattemyndighedernes hidtidige  

 retsopfattelse eller praksis på en sådan måde at forholdet er omfattet af  

 pligten til genoptagelse.
I Tidsskrift for Skatteret  

 1995.648 kom Skatteministeriet med en kommentar til dommen.
Efter en  

 gengivelse  

 af dommen og dens præmisser skrev ministeriet:
 'Det er således forudsat i  

 dommens præmisser, at afskrivning på lejligheder med nedlæggelsesklausul er  

 betinget af, at der består en reel risiko for, at klausulen vil blive gjort  

 gældende.
Resultatet af dommen er en  

 følge af en konkret vurdering af betydningen af Magistratens praksisændring i  

 1987. I denne henseende kan dommen ikke anses for at have vidererækkende  

 betydning, da afgørelsen af, om der foreligger en reel risiko for nedlæggelse  

 af en lejlighed, ... i hvert enkelt tilfælde beror på en konkret vurdering.' I udtalelsen til mig har  

 Skatteministeriet anført at Østre Landsrets dom af  

 20. juni 1995  

 'ikke er udtryk for en  

 principiel underkendelse af skattemyndighedernes hidtidige praksis om  

 afskrivning på lejligheder med nedlæggelsesklausul'. Det var - og er stadig -  

 en betingelse for afskrivning at der var/er en reel risiko for nedlæggelse.
Jeg er enig i at dommen ikke  

 er en underkendelse af skattemyndighedernes hidtidige retsopfattelse om  

 afskrivning på lejligheder med nedlæggelsesklausul.
Landsretten har alene  

 taget stilling til den betydning som Magistratens praksisændring i 1987 har  

 haft for adgangen til at nægte afskrivning, jf. ministeriets kommentar til  

 dommen i Tidsskrift for Skatteret 1995.648.
Landsretten har ment at  

 praksisændringen med hensyn til ophævelse af nedlæggelsesklausuler ikke har  

 fjernet den reelle risiko for krav om nedlæggelse, dvs. at afskrivningsret  

 ikke  

 kunne nægtes alene med henvisning til den anførte praksisændring.
Nægtelse af  

 afskrivning forudsætter således at det efter en konkret vurdering må antages  

 at  

 der ikke er en sådan risiko.
Byggemyndighedens  

 praksisændring med hensyn til at imødekomme ansøgninger om ophævelse af  

 nedlæggelsesklausuler ses som nævnt at have ført til en generel ændring af  

 praksis med hensyn til godkendelse af afskrivning.
Ved at afvise at  

 byggemyndighedens  

 praksisændring har fjernet den reelle risiko for nedlæggelse, har landsretten  

 underkendt skattemyndighedens praksis med hensyn til generelt at afvise  

 afskrivning som følge af byggemyndighedens praksisændring, og dermed  

 skattemyndighedens  

 opfattelse vedrørende de retlige konsekvenser af byggemyndighedens  

 praksisændring.
 Østre Landsrets dom er  

 således efter min opfattelse udtryk for en sådan underkendelse af praksis på  

 grundlag af en ændret retsopfattelse som nævnt i Forvaltningsret (1994), s.  

 627-628, og i Told- og Skattestyrelsens cirkulære 1993-9.
Dommen har - som også anført  

 af ministeriet i udtalelsen til mig - betydning for de taglejligheder der er  

 omfattet af Magistratens praksisændring.
Hvis de relevante forhold i disse  

 sager ikke adskiller sig fra forholdene i landsretssagen, vil der være pligt  

 til omgørelse, og der er derfor grundlag for genoptagelse i de tilfælde hvor  

 der ikke allerede er sket ændring.
 4. Der kan normalt kun ske  

 genoptagelse af skatteansættelser for de tre seneste skatteår forud for  

 anmodningen om genoptagelse (skattestyrelseslovens § 4, stk. 1).  

 Genoptagelse for tidligere skatteår kan kun ske 'når forholdene i særlig grad  

 taler derfor' (§ 4, stk. 2).
 I Told- og Skattestyrelsens  

 genoptagelsescirkulære er det anført at de særlige genoptagelsescirkulærer  

 som udsendes efter underkendende afgørelser, giver adgang til genoptagelse  

 med  

 hensyn til indkomstår 'der ligger indtil 3 år ... forud for den først  

 underkendende afgørelse.' Genoptagelsescirkulæret tilbagerykker således det  

 tidspunkt forud for hvilket fristen for genoptagelse skal regnes.
 I bemærkningerne til  

 skattestyrelseslovens § 4, stk. 2, om genoptagelse for skatteår der ligger  

 mere  

 end tre år tilbage i tiden, står der bl.a.:
 '...
Bemyndigelsen vil også afgive  

 hjemmel til de tilfælde, hvor hidtidig ligningsmæssig praksis er blevet  

 tilsidesat af Landsskatteretten eller af domstolene.
Her kan den hidtidige  

 administrative praksis som gengivet i Told- og Skattestyrelsens cirkulære  

 1993-9 fortsætte. ...' (Folketingstidende 1995-96,  

 tillæg A, sp. 2585).
 Ved henvisningen i  

 forarbejderne til at praksis efter genoptagelsescirkulæret kan fortsætte, er  

 det således også forudsat at Told- og Skattestyrelsen i tilfælde af  

 underkendende kendelser eller domme ikke har pligt til at foranledige  

 genoptagelse for skatteår der ligger mere end tre år tilbage fra første  

 underkendende  

 afgørelse.
 Jeg kan ikke kritisere  

 Skatteministeriets opfattelse hvorefter Østre Landsrets dom af  

 20. juni 1995  

 var den  

 første underkendende afgørelse, og jeg er således også enig med ministeriet i  

 at der kun kan blive tale om pligt til at foranledige genoptagelse for  

 indkomstårene  

 1992 og frem.
Da skattestyrelseslovens § 4,  

 stk. 2, imidlertid ikke indeholder en formel grænse for hvor gamle  

 indkomstansættelser der kan gives tilladelse til at genoptage, er  

 skattemyndighederne  

 dog ikke afskåret fra efter begæring fra en skatteyder at tillade  

 genoptagelse  

 for tidligere år.
Forarbejderne til bestemmelsen indeholder en nærmere  

 redegørelse for anvendelsesområdet for denne adgang til ekstraordinær  

 genoptagelse.
 5. Spørgsmålet er om der i  

 det foreliggende tilfælde er sådanne administrative vanskeligheder med at  

 finde de relevante sager at der alligevel ikke har været en pligt til  

 genoptagelse på myndighedens eget initiativ.
Skatteministeriet har anført  

 at de praktiske muligheder for at finde frem til de ældre sager 'hvor en  

 skatteyder har foretaget afskrivning efter 1988 og fået det afvist og har  

 opgivet at klage videre, er stærkt begrænsede.' Jeg har ikke grundlag for at  

 afvise at det er forbundet med administrative vanskeligheder at finde de  

 relevante sager frem.
Da der kun er pligt til at foranledige genoptagelse for  

 indkomstårene 1992 og frem, vil der dog ikke som anført af ministeriet være  

 tale om at finde sager frem helt tilbage til 1988.
 Som anført under punkt 2 må  

 myndigheden i tilfælde hvor det vil være forbundet med administrative  

 vanskeligheder at finde sagerne frem,  

  

 informere  

  

 offentligt om muligheden for at søge genoptagelse.
 Personer der er berørt af  

 dommen, og som ikke allerede havde fået ændret skatteansættelsen i  

 forbindelse  

 med kommunens berostillelse af sagerne, burde således efter min opfattelse  

 have  

 være orienteret om deres muligheder for at søge genoptagelse.
 Den kommunale skattemyndighed  

 kan ikke på eget initiativ genoptage ansættelser for indkomstår forud for  

 fristen i skattestyrelseslovens § 4, stk. 1. Hertil kræves en bemyndigelse,  

 eventuelt i form af et særligt genoptagelsescirkulære, jf. § 4, stk. 2.
 Ved Told- og Skattestyrelsens  

 cirkulære 1993-9 er det forudsat at styrelsen har ansvaret for genoptagelse  

 af  

 sager der er berørt af underkendende afgørelser, også inden for treårsfristen  

 i  

 skattestyrelseslovens § 4, stk. 1.
Borgmester H.
Thustrup Hansen  

 har i den kommentar der var vedlagt brevet af  

 21. marts 1996  

 til Berlingske Tidende, opfordret  

 alle der fra 1988 har fået afvist afskrivning, til at rette henvendelse til  

 kommunen.
Jeg er ikke bekendt med om denne kommentar har været bragt i  

 Berlingske Tidende, men under alle omstændigheder er information i én avis  

 efter min opfattelse ikke tilstrækkelig til at udgøre en offentlig  

 information  

 som angivet ovenfor.
 Jeg henstiller derfor at  

 Skatteministeriet foranlediger at der - hvis de relevante sager ikke kan  

 findes  

 frem - gennem offentlig information gives de berørte oplysning om deres  

 muligheder for at søge om genoptagelse.
Jeg beder om underretning om  

 hvad der videre sker i sagen." Jeg modtog herefter et brev  

 af  

 12. juni 1997  

 hvormed Skatteministeriet sendte mig en kopi af Told- og Skattestyrelsens  

 genoptagelsescirkulære af  

 3.  

 juni 1997  

 for så vidt angår skatteydere der er berørt af Østre  

 Landsrets dom af  

 20. juni  

 1995.
Skatteministeriet oplyste  

 samtidig at Told- og Skattestyrelsen havde aftalt med Københavns Kommune at  

 kommunen ville undersøge muligheden for direkte orientering af de pågældende  

 skatteydere.
Ministeriet ville vende tilbage til sagen når der forelå nye  

 oplysninger.
 Jeg meddelte herefter  

 Skatteministeriet at jeg tog det oplyste til efterretning og afventede  

 ministeriets tilbagemelding.
 I et senere brev meddelte  

 Skatteministeriet at man ville orientere om mulighederne for genoptagelse i  

 anledning af den pågældende dom.
 Jeg meddelte herefter  

 Skatteministeriet at jeg tog det oplyste til efterretning og ikke foretog mig  

 mere i sagen.
 Jeg bemærkede samtidig at jeg  

 havde noteret mig at Told- og Skattestyrelsen fremover vil udarbejde  

 informationsplaner i alle genoptagelsessager.
