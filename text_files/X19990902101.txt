Tilsidesat pligter stillingen som revisor  

 medfører Den 1. juli 1998 afsagde Revisornævnet i sagen j.  

 nr. 97-19.331 Jens Nielsen mod registreret revisor Jørn Erik Schmidt  

 sålydende KENDELSE:
Ved kendelse afsagt den 8. november 1996 af  

 Disciplinærnævnet for Registrerede Revisorer (sag nr.
R-5/1994)  

 blev registreret revisor Jørn Erik Schmidt på baggrund af en  

 klage fra Jens Nielsen pålagt en bøde på 5.000 kr. for at  

 have tilsidesat de pligter, stillingen som revisor medfører.
 Disciplinærnævnet fandt, at da indklagede ikke  

 kunne antages at have orienteret klageren om, at han ikke ønskede at  

 udføre arbejde for klageren uden forudgående betaling, og i  

 øvrigt uden videre undlod at besvare klagerens henvendelser om  

 forhold, som indklagede efter det aftalte skulle tage sig af, fandtes det  

 godtgjort, at indklagede havde tilsidesat sine pligter som registreret  

 revisor.
 Der skete frifindelse vedrørende 3  

 klagepunkter.
 Ved skrivelse af 25. januar 1997 har klageren i  

 medfør af lov om registrerede revisorer § 11 b rettidigt indbragt  

 kendelsen for Revisornævnet med påstand om ændring af  

 Disciplinærnævnets kendelse for så vidt angår de  

 punkter, hvor der var sket frifindelse.
 Ved skrivelse af 7. februar 1997 har indklagede i  

 medfør af lov om registrerede revisorer § 11 b, rettidigt indbragt  

 kendelsen for Revisornævnet med påstand om frifindelse.
 Klageren og indklagede er ved Revisornævnets  

 skrivelser af 3. juni 1997 opfordret til at fremkomme med en udtalelse, jf. §  

 7, stk. 1 i bekendtgørelse om Revisornævnet.
 Sagen er behandlet på et møde i  

 Revisornævnet den 4. juni 1998 med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer § 19, stk. 3, 1. pkt.
 Klageren har i sin indbringelsesskrivelse af 25. januar  

 1997 anført:
 "                           ..
Jeg vil dels gøre det [anke  

 disciplinærnævnets kendelse], fordi der efter min vurdering i  

 bedømmelsen er taget hensyn til, at jeg ikke kunne møde den 22.  

 05. 95. Jeg blev desværre nødt til at melde fra det  

 pågældende møde, da jeg var nødt til at behandle en  

 akut smertepatient.
Dette blev naturligvis meddelt hr.
Peter Lind Larsen.
 Derudover er der i kendelsen givet udtryk for, at der  

 på mødet 11. 01. 96 at jeg skulle præcisere klagen  

 nærmere.
 Jeg har i min skrivelse af 04.03.96 til  

 Disciplinærnævnet, Domhuset på dommer Goldins opfordring  

 gjort meget ud af at samle beviser og dokumentation for mine påstande i  

 klagen.
 Derfor finder jeg det er meget beklageligt, at kendelsen  

 det til trods på tre af punkterne frikender indklagede.
.." Klagerens skrivelse af 4. marts 1996 til  

 Disciplinærnævnet for Registrerede Revisorer er  

 sålydende:
" Punkt 1.
 Vedlagt kopi af den skønsmæssige  

 skatteansættelse fra Gentofte kommune, hvoraf det fremgår, at der  

 vil blive foretaget en beskatning af en renteindtægt af et  

 obligationssalg på 76,079, der tidligere er beskattet.
 I mine efterfølgende skrivelser til indklagede  

 anmoder/rykker jeg adskillige gange for at få løst problemet, og  

 tilsender materiale desangående pr. 18.08.92. jf. skrivelse af  

 28.08.92. Desværre uden resultat.
 Ultimo okt. 1992 modtog jeg besked på, at Gentofte  

 skattevæsen ikke vil gøre mere ved sagen, da der ikke er  

 fremsendt begrundet klage over afgørelsen.
 Jeg meddeler naturligvis indklagede resultatet og  

 får telefonisk lovning en øjeblikkelig ændring.
 Mine skrivelser til indklagede fra 13.05.91. til 17.01.94.  

 viser at indklagede ikke har gjort noget for at være behjælpelig  

 med at få sagen løst.
Alle henvendelser vedr. dette er i den samme periode  

 aldrig besvaret.
Den eneste forklaring indklagede giver er, at materialet  

 omkring problematikken aldrig er udleveret.
 Denne forklaring gives først pr. 18.05.95. i  

 besvarelse til nævnet, og efter en overhøring af adskillige  

 skrivelser fra mig til indklagede fra primo 1991 til primo 1994.
 Punkt 2.
 De omtalte poster omhandler udgifter til  

 advokathjælp af erhvervsmæssig karakter, der ikke var fratrukket  

 samt almen rod omkring andre regnskabsposter skatteforvaltningen trods  

 skrivelser til indklagede ikke fik besvarelser på.
 Jeg har selv fået ændret problematikken, ved  

 egne drøftelser med skatteafdelingen i Søllerød kommune  

 pr. 14.10.93.
 Punkt 3.
Første år 1990 Regnskabet blev for sendt til skattemyndighederne, derfor  

 foretoges en skønsmæssig skatteansættelse.
 Udarbejdelsen af regnskabet var blevet lovet mig til en  

 pris på kr. 15.000, -incl. moms, hvilket blev aftalt på  

 klinikkens kontor og bekræftet af min skrivelse til indklagede af  

 13.05.91.
 Ved mødet blev indklagede orienteret om  

 følgende arbejdsdeling: At alle bilag og konti ville blive  

 bogført og afstemt af mig.
 Indklagede ville derefter få posteringsjournal,  

 kontospecifikationer og årskørsel vedlagt samt originale  

 årsopgørelser fra banker m.m. alle afstemt.
 For året 1990 modtog jeg faktura på kr.  

 20.130, -incl. moms, der på ingen måde er i overensstemmelser med  

 den oprindelige aftale, bekræftet af mig af skrivelse af 13.05.91, og  

 ej heller i overenstemmelse med monopoltilsynets regler for revisorers  

 fakturering med præcise specifikation af angivne datoer., tidsperioder,  

 medarbejders navn, arbejdets art for alt udført og faktureret  

 arbejde.
 Først pr. 18.05.95. i.f.m. min klage til  

 Disciplinærnævnet fremkommer der en specifikation, der tydeligt  

 er tilpasset til fakturaen for regnskabet for 1990.
 Denne specifikation er urigtig påført  

 påstand om momsregulering, interessant da tandlæger ikke er  

 momsregistreret.
 Ligeledes var alle kontospecifikationer i overensstemmelse  

 med aftalen afstemt af mig.
Andet år 1991 Fristen for indsendelse er ligeledes her ikke overholdt,  

 og der er derfor ligeledes foretaget skønsmæssig  

 skatteansættelse (Bilag 6A) For året 1991 har jeg modtaget fakturaerne 0141  

 på kr. 17.500,- og faktura 01415 på kr. 4.375,- incl. moms.
 Jf. tidligere var jeg p.g.a. forskellen mellem det  

 tidligere lovet og det faktiske fakturerede for året 1990 blevet lovet  

 dette år billigere end 1990, da indklagede havde alle stamdata og var  

 bekendt med min bogføringsmetodik.
 Specifikation for 1991 er ligeledes først lavet pr.  

 18.05.95 og ligeledes omgørelser og bankafstemninger.
 Derudover er der beregnet tid på møder  

 29.01.92 og 27.02.92. Disse møder har aldrig fundet sted.
 Som dokumentation har jeg i mine skrivelser til indklagede  

 frem til 20.08.93. rykket for mødeaftaler.
 Tredje år 1992:
 Der er aldrig udsendt nogen faktura for dette år,  

 men der er ligeledes her lavet en specifikation pr. 18.05.95.
 Til den er at sige, at bankmødet pr. 18.05.93. tog  

 max. to timer.
 Jeg kan kun konkludere, at indklagede flere gange har  

 manipuleret både med aftaler og tid og ligeledes fremsendt tilpasset  

 bilag efterfølgende, der ikke har rod i de faktiske forhold jf. mine  

 skrivelser, hvis indhold, gennem hele perioden på intet tidspunkt er  

 tilbagevist.
 Sammenfattende kan jeg sige, at det er min opfattelse, af  

 det af mig indbetalte beløb til indklagede langt overstiger  

 indklagedes urimelige honorarkrav, sagsbehandlingen og resultatet taget i  

 betragtning.
 Jeg kan endvidere oplyse, at min nuværende revisors  

 honorarkrav er på kr. 10.000,- incl. moms for udarbejdelse af  

 årsregnskab på basis af samme materiale indklagede modtog.
 Punkt 4.
 Der har været total mangel på reaktion fra  

 indklagede i hele perioden på indholdet af mine skrivelser fra min  

 første af 13.05.91. til min sidste af 17.01.94.
 Trods jeg i mange af mine skrivelser flere gange har  

 rykket for løsning af samme problemstilling, har der ikke været  

 nogen form for reaktion eller tilbagemelding på noget tidspunkt.
 End ikke en trussel om klage til Revisorforeningen har  

 bidraget til et gunstigt resultat.
." Indklagede har ved sin indbringelsesskrivelse af 7.  

 februar 1997 vedlagt sin skrivelse af 19. juni 1996 til  

 Disciplinærnævnet for Registrerede Revisorer og henvist til sine  

 skrivelser af 10. marts og 15. juni 1993 til Jens Nielsen.
Indklagede har i skrivelsen af 19. juni 1996  

 indledningsvis henvist til Jens Nielsens skrivelse af 4. marts 1996, som  

 indklagede fra Disciplinærnævnet har modtaget kopi af pr.  

 telefax.
Indklagede har herudover blandt andet anført  

 følgende:
 "                       .
ad punkt 1 [jf.
Jens Nielsens skrivelse af 4. marts  

 1996]:
Jeg vedlægger kopier af mine breve af 10. marts 1993  

 og 15. juni 1993 samt mit notat af 24.2.93, hvoraf det fremgår, at jeg  

 behandlede sagen.   Det kan anføres at hr.
Jens Nielsen aldrig  

 reagerede på min anmodning om de omhandlede bogholderier, hvilket jeg  

 efter henvendelse til mine forgængere som revisorer blev klar over, at  

 han ikke havde, da der formodentlig var tale om ubetalte  

 honorarregninger.
 ad punkt 2:
Det er korrekt, at der var forskellige  

 advokathonorarnotaer, som hr.
Jens Nielsen havde betalt i de  

 pågældende regnskabsår, men det er jo således, at vi  

 har behandlet de pågældende regninger ud fra de oplysninger vi  

 har modtaget fra klienten; at skattevæsenet efterfølgende kan  

 være af en anden opfattelse kan jeg som revisor ikke gøre andet  

 ved end forhandle med den pågældende myndighed.
 ad punkt 3:
Vi fik regnskabsmaterialet på et så sent  

 tidspunkt at det ikke var muligt at færdiggøre dette til  

 fristen.
Med hensyn til honoraret kan jeg kun henvise til notat af 18. maj  

 1995 med bilag.
Vedrørende momsregulering er dette korrekt, idet hr.  

 Jens Nielsen havde brugt momssystemet i sit bogholderi til at beregne den  

 meget omtalte AMBI.
Jeg har aldrig benægtet, at bogføringen var  

 blevet foretaget af hr.
Jens Nielsen, men vores kopi af vore afslutningsark  

 står gerne til Deres disposition, såfremt De ønsker at se  

 det antal efterposteringer, der måtte foretages for at  

 færdiggøre regnskabet.
Det er direkte forkert, når det er anført, at  

 møderne den 29. januar og 27. februar 1992 ikke skulle være  

 afholdt.
Jeg vedlægger kopier af min kørebog fra det omhandlede  

 tidspunkt.
 ad punkt 4:
Jeg kan henvise til kopier af mine breve, hvor jeg  

 henviser til den manglende betaling af mine honorarnotaer, og at jeg på  

 trods af dette for eventuelt at rede klienten fremsendte det udarbejdede 1992  

 årsregnskab.
Det skal ikke benægtes, at mødet ikke tog  

 over to timer, men der kræves forberedelse, transporttid samt  

 efterfølgende skrivning af nota om mødet.
 Jeg vedlægger endvidere notat med anførsel af  

 datoer på de telefonsamtaler, der har været ført med  

 klienten, såfremt De måtte ønske det kan tidspunkterne  

 også fremføres.
" Indklagedes skrivelse af 10. marts 1993 til klageren er  

 sålydende:
 "                           .
I fortsættelse af vore telefonsamtaler og efter nu  

 at have diskuteret sagen flere gange   med hr.
Rasmussen i Gentofte Kommunes  

 Skattedirektorat er jeg af den opfattelse  , at en ændring af  

 afskrivningsgrundlaget vil være meget vanskeligt at få foretaget Derimod så også hr.
Rasmussen meget positivt  

 på en eventuel ændring af den anførte renteindtægt,  

 såfremt vi kunne fremskaffe dokumentation for, at der forelå en  

 dobbelt indtægtsføring heraf.
Dette forudsætter dog, at  

 jeg kan få stillet bogholderiet fra (1987), 1988 og 1989 til  

 rådighed.
Jeg må derfor anmode dig om snarest at fremsende dette  

 til mig eller til hr.
Rasmussen, således at vi kan få sagen  

 afsluttet.
 Jeg må endvidere gøre opmærksom  

 på vore mange fremsendte kontoudtog over vort resttilgodehavende  

 vedrørende året 1991. Som jeg gentagne gange har sagt i vore  

 telefonsamtaler, så er forudsætningen for, at jeg kan  

 fortsætte med at udføre arbejde for en klient, og det  

 gælder også dig,   at jeg har en indtægt, således at  

 jeg også kan betale mine kreditorer.
 Jeg må derfor bede dig om at overholde vor  

 aftale om betaling af a contobeløb på saldoen.
" Indklagedes skrivelse af 15. juni 1993 til klageren er  

 sålydende:
 "                            .
Hoslagt fremsendes kopi af mit brev af 10. marts, idet en  

 afklaring med Gentofte Kommune begynder at haste på grund af  

 tidsfrister.
Jeg må endvidere anmode om indbetaling af a  

 contobeløb i henhold til aftale.
Jeg henviser til ovennævnte  

 brev.
." Klageren ved advokat Finn Holm-Jørgensen har i  

 skrivelse af 10. september 1997 anført:
 "                             .
Det er min klients bestemte opfattelse, at registreret  

 revisor Jørn E.
Schmidts breve af 10. marts og 15. juni 1993 aldrig er  

 blevet afsendt til min klient, og at Revisornævnet derfor må  

 bortse fra disse breve.
 Endvidere bestrides, at der har været det antal  

 telefonsamtaler og møder, som registreret revisor Jørn E.  

 Schmidt gør gældende, og at den i kopi fremlagte kalender for  

 januar og februar 1992 ikke indeholder den ringeste dokumentation herfor.
Det gøres herefter gældende, at  

 Revisornævnet i det hele skal bortse fra registreret revisor  

 Jørn E.
Schmidts brev af 19. juni 1996 med bilag, som formentlig  

 heller ikke er sendt afsted, jf. vedlagte kopi af skrivelse af 8. ds. fra  

 Disciplinærnævnet.
.." Disciplinærnævnet for Registrerede Revisorer  

 har i skrivelse af 8. september 1997 til advokat Finn Holm-Jørgensen  

 oplyst, at disciplinærnævnet ikke modtog indklagedes skrivelse af  

 19. juni 1996 før afsigelsen af kendelsen den 8. november 1996.
 Indklagede har i skrivelse af 14. februar 1998 til  

 Revisornævnet fastholdt, at de nævnte breve er sendt og de  

 omtalte møder og telefonsamtaler holdt og ført.
 Ingen af parterne gav møde i sagen, som herefter er  

 afgjort på grundlag af det skriftlige materiale.
 Revisornævnets bemærkninger:
 Ad klagepunkt 1 og 4:
 Som sagen er oplyst må det lægges til grund,  

 at klageren fra maj måned 1991 og herefter i en længere periode  

 skrev til indklagede, herunder bl.a. om skattesagen fra 1989.
 Revisornævnet har ingen mulighed for at  

 afgøre, om indklagedes skrivelser af 10. marts og 15. juni 1993 til  

 klageren og skrivelsen af 19. juni 1996 til Disciplinærnævnet har  

 været sendt eller ej.
 Uanset om det måtte være tilfældet, har  

 indklagede imidlertid ikke dokumenteret, at han har bistået klageren  

 med den nævnte skattesag i fornødent omfang, om overhovedet.
 I betragtning af det antal skrivelser, klageren sendte til  

 indklagede, må det endvidere lægges til grund, at indklagede ikke  

 med den fornødne hurtighed klart og tydeligt har tilkendegivet  

 klageren, at han ikke agtede at udføre mere arbejde for ham, med  

 mindre der blev betalt.
 På de nævnte punkter har indklagede  

 således tilsidesat sine pligter som registreret revisor.
 Ad klagepunkt 2:
 Af de grunde, Disciplinærnævnet har  

 anført, tiltrædes det, at indklagede er frifundet for dette  

 klagepunkt.
 Ad klagepunkt 3:
 Revisornævnet finder, at indklagede på et  

 langt tidligere tidspunkt end sket burde have specificeret de fremsendte  

 fakturarer, og at han herved har tilsidesat sine pligter som registreret  

 revisor.
 Den bøde, som indklagede skal betale i  

 medfør af § 11a, stk. 1, i lov om registrerede revisorer,  

 fortsættes navnlig under hensyn til det under pkt. 1 og 4  

 anførte, til en bøde på 15.000 kr.
 I medfør af Bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse ændres  

 således, at registreret revisor Jørn Erik Schmidt skal betale en  

 bøde på  15.000 kr.
