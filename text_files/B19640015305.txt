§ 1.  For eksaminander ved realeksamen og  

 studentereksamen, som er talehæmmede, svagtseende, svagthørende,  

 læseretarderede (ordblinde) eller spastisk lammede, eller som lider af et  

 tilsvarende handicap, kan der dispenseres fra den i § 2, stk. 2 i  

 bekendtgørelse nr. 32 af 4. februar 1963 om karakterskala givne særlige  

 regel, hvorefter summen af de to laveste karakterer plus gennemsnittet af de  

 øvrige karakterer skal være mindst 13, for at eksamen er bestået.
Sådan  

 dispensation meddeles for realeksamens vedkommende af undervisningsdirektøren  

 for folkeskolen og seminarierne og for studentereksamens vedkommende af  

 undervisningsdirektøren for gymnasieskolerne efter ansøgning i hvert enkelt  

 tilfælde og kun under følgende betingelser:
a.
Handicappets tilstedeværelse, art og grad skal være dokumenteret ved  

 erklæring fra en med hensyn til det pågældende handicap sagkyndig  

 (skolepsykolog, konsulent for specialundervisning, læge m.v.). Erklæringen  

 skal tillige indeholde oplysning om, ved hvilke præstationer handicappet  

 medfører vanskeligheder for eleven.
Ved læseretardering (ordblindhed) skal  

 der altid foreligge erklæring fra en skolepsykolog.
b.
Mindst den ene af de to laveste karakterer skal være givet i et fag, i  

 hvilket handicappet medfører væsentlige vanskeligheder for eksaminanden.
§ 2.  Ansøgning om dispensation efter § 1 indsendes  

 til vedkommende direktorat gennem den skole eller det kursus, der har  

 forberedt eksaminanden til eksamen, tillige med en udtalelse fra skolen eller  

 kursuset og med oplysning om eksaminandens årskarakterer og  

 eksamenskarakterer, samt om eksaminanden har fået dispensation fra reglerne  

 om undervisning eller eksamen, og om han har fået eller søgt særlig  

 undervisning på grund af sit handicap.
For privatister indsendes ansøgningen  

 gennem vedkommende eksamenskommission.
§ 3.  Når eksamen er bestået med dispensation efter  

 denne bekendtgørelse, forsynes eksamensbeviset med følgende påtegning:  

 »På grund af ... (eksaminandens navn)»s ... (handicappets art) er  

 der dispenseret fra kravet i § 2, stk. 2 i bekendtgørelse af 4. februar 1963  

 om karakterskala om, at summen af de to laveste karakterer plus gennemsnittet  

 af de øvrige skal være mindst 13, jfr. omstående bestemmelser.« § 4.  Denne bekendtgørelse anvendes ved realeksamen og  

 studentereksamen fra samme tidspunkter, som reglerne i bekendtgørelse af 4.  

 februar 1963 om karakterskala finder anvendelse ved de pågældende eksaminer.
 Undervisningsministeriet, den 15. maj  

 1964.
K.
Helveg Petersen.
 /Bodil Dybdal.
