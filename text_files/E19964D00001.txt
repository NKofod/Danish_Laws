D.A.1 Fuld skattepligt D.A.2 Begrænset skattepligt D.A.3 Undtagelser fra skattepligten I dette afsnit omtales KSLs regler om - hvilke personer, der er skattepligtige her i landet, og - inden for hvilket tidsrum skattepligten består.
 Reglerne er omtalt i skd.cirk. af 4. nov. 1988, skd.cirk. af 30. dec. 1987  

 (skatteflugt) og skm. cirk. af 11. dec. 1995 (international beskatning).  

 Endvidere kan henvises til afsnittet "Kildeskattelovens  

 bopælsbegreb" s. 25 ff i Redegørelse fra Retssikkerhedsudvalget, feb.  

 1996.
D.A.1 Fuld skattepligt Der foreligger fuld skattepligt for:
- personer, der har bopæl her i landet (KSL § 1, stk. 1, nr. 1) - personer, der opholder sig her i et tidsrum af mindst 6 måneder (KSL §  

 1, stk. 1, nr. 2) - danske statsborgere, der gør tjeneste eller varigt opholder sig ombord  

 på skibe med hjemsted her (KSL § 1, stk. 1, nr. 3) - danske statsborgere, som af den danske stat eller kommuner er udsendt  

 til tjeneste uden for riget (KSL § 1, stk. 1, nr. 4).
D.A.1.1 KSL § 1, stk. 1, nr. 1 - Bopæl Begrebet »bopæl« er nærmere beskrevet i KSL-cirk. nr. 135 af 4.  

 nov. 1988, pkt. 2: »Ved afgørelsen af, om denne betingelse er opfyldt,  

 følges hidtidig praksis, dvs. at der lægges vægt på om den pågældende ved at  

 grunde husstand, leje sig bolig eller ved andre foranstaltninger har  

 tilkendegivet, at han agter at have hjemsted her.« I Skd.'s vejledning til SL anførtes endvidere: »Har en person bolig  

 såvel her i landet som i udlandet, må det på lignende måde afgøres hvilken af  

 disse boliger, der må betragtes som hans egentlige hjemsted, i hvilken  

 henseende det navnlig vil komme i betragtning, hvor den pågældendes familie,  

 hvis han har en sådan, opholder sig, hvor han har truffet de mest omfattende  

 foranstaltninger til sit underhold, eller hvor han længst eller hyppigst  

 opholder sig.« Det her anførte foregriber i vidt omfang bestemmelserne i  

 de indgåede DBO'er vedrørende »skattemæssigt hjemsted«, svarende  

 til artikel 4 i OECD's modelkonvention, jf. herom afsnit D.D.2.
 I praksis vil statuering af bopæl efter de nugældende regler i KSL være  

 afhængig af, om den pågældende har rådighed over en helårsbolig her i landet.
Udgangspunktet er, at en sådan rådighed vil være en nødvendig og samtidig  

 en tilstrækkelig betingelse til at statuere bopæl.
De konkrete omstændigheder  

 kan dog, specielt i en fraflytningssituation, være af en sådan art, at  

 afgørelsen af, om der foreligger bopæl, må foretages efter en samlet  

 bedømmelse, se nærmere under afsnit D.A.1.1.2.
Det er de faktiske boligforhold der er afgørende, medens mere formelle  

 kriterier - såsom til- eller framelding til folkeregistret og ansøgning om  

 opholdstilladelse - ikke spiller nogen selvstændig rolle, jf. f.eks.
LSR.  

 1981.99 og ØLD af 10. sept. 1982 (Skd. 65.170).
D.A.1.1.1 Tilflytning - Bopæl og ophold Ved tilflytning er det normalt uden betydning at fastslå, om den  

 pågældende har taget bopæl her eller om der kun er tale om ophold, idet  

 skattepligten i almindelighed først indtræder, når den pågældende tager  

 ophold her (KSL § 7 , stk. 1 ). Se LSR. 1983.157 og TS-Nyt 1991.1.8 (TfS  

 1990,465) ( (H).
Det er kun nødvendigt at tage stilling til, om skatteyderen har erhvervet  

 bopæl her i de tilfælde, - hvor opholdet strækker sig over mindre end 6 måneder, - hvor der er spørgsmål om undtagelse fra skattepligten efter 6  

 månedersreglen i KSL § 1, nr. 2, jf. i denne forbindelse den nedenfor under  

 D.A.1.3 omtalte »turistregel« i KSL § 8, stk. 2, der alene udgør en  

 undtagelse fra KSL § 1, stk. 1, nr. 2, men ikke kommer i betragtning, såfremt  

 skatteyderen har erhvervet bopæl her, eller - hvor den pågældende påny afbryder opholdet, således at det skal afgøres,  

 om bopæl er bevaret.
Fuld skattepligt indtræder som nævnt ikke ubetinget ved enhver erhvervelse  

 af bopæl her, idet KSL. § 7 , stk. 1 fastslår, at personer, der erhverver  

 bopæl her i landet uden samtidig at tage ophold her, først bliver fuldt  

 skattepligtige, når de tager ophold her i landet.
Som sådant ophold anses  

 ikke kortvarigt ophold her i landet på grund af ferie eller lignende.
Hvad er »kortvarigt ophold«? Ifølge praksis anses et uafbrudt ophold her i landet af en varighed på  

 mere end 3 måneder eller samlede ophold på i alt mere end 180 dage inden for  

 et tidsrum af 12 måneder ikke for »kortvarigt ophold på grund af ferie  

 eller lignende«, skd. 21.139. Ved beregning af opholdets varighed her i  

 landet medregnes i denne forbindelse ethvert påbegyndt døgn som et fuldt  

 døgn.
I øvrigt må der ved afgørelsen lægges vægt på den pågældendes øvrige  

 tilknytning til landet.
De nævnte 3 måneder, respektive 180 dage, må betragtes som et maksimum for  

 ophold uden at skattepligten indtræder på grund af bopæl her.
Dette  

 maksimumsophold vil i almindelighed kunne accepteres, når der er tale om  

 personer, hvis ophold her har et (overvejende) feriemæssigt præg, og således  

 ikke er nødvendiggjort af en regelmæssig (»løbende«) personlig  

 varetagelse af indtægtsgivende erhverv, f.eks. hyppig deltagelse i eller  

 tilsyn med ledelsen af en erhvervsvirksomhed her i landet.
Det foran anførte  

 må i hvert fald lægges til grund, hvor der er tale om personer, der i øvrigt  

 har bopæl i og anden fast tilknytning (nær familie, indtægtsgivende hverv,  

 statsborgerskab etc.) til et andet land, således at opholdene i Danmark med  

 rette kan siges at have karakter af »ferie eller lignende« fra det  

 pågældende land.
I andre tilfælde må der foretages en mere konkret vurdering af, om  

 opholdet her har det fornødne feriemæssige præg.
Efter omstændighederne kan  

 den fulde skattepligt efter § 1, stk. 1, nr. 1, indtræde straks fra  

 begyndelsen af det første ophold efter bopælserhvervelsen.
Dette kan således  

 være tilfældet, hvor der foreligger personlig varetagelse af indtægtsgivende  

 erhverv her (jf. ovenfor). Se f.eks.
TS-Nyt 1991.11.610 (TfS 1991,261) (BF)  

 og TS-Nyt 1992.6.192 (TfS 1992,198) (BF), hvor der i sidstnævnte sag var tale  

 om ca. 80 årlige erhvervsbetingede overnatninger her i en ejerlejlighed i  

 Danmark.
Samme resultat kan ligeledes fremkomme, selv om vedkommendes  

 indtægtsgivende (hoved)erhverv udøves i udlandet, navnlig når den pågældende ikke har  

 bopæl i og anden fast tilknytning til et andet land (jf. ovenfor), og derfor  

 som regel opholder sig her i landet i det omfang den erhvervsmæssige  

 beskæftigelse (f.eks. som flypilot, sømand, sælger, kunstner mv.) levner  

 praktisk mulighed herfor, og der således ikke foreligger ferieophold i  

 Danmark, »set fra« et »hjemsted« i udlandet.
Særlig klart  

 vil forholdet være, hvis boligen her tillige benyttes til helårsbeboelse af  

 den pågældendes familie eller faste samlivspartner.
Selv om dette var  

 tilfældet i TS-Nyt 1992.15.445 (TfS 1992,388) (LSR) indtrådte der ikke fuld  

 skattepligt under hensyn til, at skatteyderen i en begrænset periode  

 opretholdt sin bolig og sit arbejde i udlandet, og først efter denne periodes  

 udløb ville flytte til hustruen i Danmark.
Som et grænsetilfælde, hvor fuld  

 skattepligt ansås for indtrådt efter en samlet vurdering af samtlige  

 tilknytningsforhold til Danmark, kan nævnes TS-Nyt 1991.1.22 (TfS 1991,34)  

 (LSR). Kendelsen er stadfæstet af ØL, jf.
TS-Nyt 1993.4.139 (TfS 1993,3)  

 (ØLD). Dommen, der omtales nærmere nedenfor under D.A.1.1.2.1, er indbragt  

 for Højesteret.
 Om tilfælde hvor skattepligten er indtrådt, fordi opholdet ikke er blevet  

 anset for »kortvarigt på grund af ferie eller lignende«, se Skat  

 1987.4.281 (TfS 1987,195 ) (LSR) og TS-Nyt 1991.1.8 (TfS 1990,465) (H).
Ved lov nr. 312 af 17. maj 1995 er der indført regler om indgangsværdier  

 for aktiver for personer, der bliver fuldt skattepligtige, respektive efter  

 en DBO bliver hjemmehørende her i landet, jf.
KSL § 9, stk. 1-5. Reglerne  

 finder tilsvarende anvendelse på personer, der bliver begrænset  

 skattepligtige efter KSL § 2, og som ikke umiddelbart forinden har været fuldt skattepligtige  

 efter KSL § 1, jf.
KSL § 9, stk. 6. KSL § 9 har virkning fra 2. nov. 1994,  

 bortset fra § 9, stk. 6, der først har virkning fra 6. april 1995. Se afsnit  

 D.B.4.3.
Asylansøgere For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.,  

 indtræder skattepligten efter § 1, stk. 1, nr. 1, og 2, først på tidspunktet  

 for meddelelse af opholdstilladelse efter udlændingeloven - jf.
KSL §§ 7,  

 stk. 2, og 8, stk. 3, som er indsat ved lov nr. 228 af 7/3 1996.  

 Bestemmelserne i § 7, stk. 2, og § 8, stk. 3, har virkning fra og med  

 indkomståret 1996. Fra og med indkomståret 1996 kan asylansøgere, der har  

 indtægter ved lønnet arbejde, ikke opnå personfradrag, jf.
PSL § 10, stk. 5,  

 3. pkt.
LL § 9 F, stk. 1 og 2, finder heller ikke anvendelse for de  

 pågældende personer.
 For tidligere indkomstår beskattes personer, der i det pågældende  

 indkomstår har været omfattet af §§ 7, stk. 2, og § 8, stk. 3, efter følgende  

 regler, jf. § 4, stk. 2-5, i lov nr. 228 af 7/3 1996:
Skatteansættelse foretages ikke, hvis den pågældende person i hele  

 indkomståret udelukkende har haft skattepligtig indkomst i form af  

 underholdsydelser fra Udlændingestyrelsen.
Hvis den pågældende person har  

 haft skattepligtig indkomst herudover, foretages skatteansættelsen efter  

 skattelovgivningens almindelige regler.
En eventuel restskat som følge af en  

 sådan ansættelse eftergives.
Der kan dog maksimalt eftergives en restskat  

 svarende til den skattemæssige værdi af personfradraget for den pågældende  

 person for perioden, hvor der er modtaget underholdsydelser fra  

 Udlændingestyrelsen.
D.A.1.1.2 Fraflytning - Hvornår er bopæl bevaret? Selv om fastlæggelsen af KSL's bopælsbegreb ved fraflytning i princippet  

 sker ud fra en samlet bedømmelse af skatteyderens forhold, viser praksis, at  

 den fortsatte rådighed over en helårsbolig spiller en central rolle ved denne  

 bedømmelse.
F.eks. vil den fortsatte dispositionsret over den indtil  

 fraflytningen benyttede bolig, eller eventuelt en anden bolig, være  

 ensbetydende med, at bopælen anses for opretholdt, medmindre boligen  

 udlejes/fremlejes uopsigeligt for udlejeren/fremlejeren i mindst 3 år, jf.  

 SKD 21.139, LSR 1975.102, LSR 1976.88 og Skat 1985.11.311 LSR (dobbeltdomicil  

 løst til fordel for Norge). Se også TS-Nyt 1992.15.435 (TfS 1992,316) (H),  

 hvor skatteyderen opholdt sig 7 år i udlandet med sin familie og ikke havde  

 anden tilknytning til Danmark end ejendomsret til et parcelhus.
Fuld  

 skattepligt blev opretholdt, da huset udelukkende havde været udlejet i  

 perioder på under 3 år.
Som eksempel på en proformaudlejning, se UfR 1976.925 (H).  

 3-årsbetingelsen anses for opfyldt, selvom - en udlejer klausulerer lejemålet således, at lejemålet kan opsiges af  

 ham med et kortere varsel end 3 år, såfremt boligen sælges og som følge heraf  

 overtages af en ny ejer i umiddelbar fortsættelse heraf, eller - lejemålet forinden udløbet af 3-årsperioden opsiges af lejeren eller  

 lejemålet ophører af anden grund, f.eks. pga. af lejerens død, og nyt lejemål  

 herefter indgås bindende for udlejeren for den resterende del af  

 3-årsperioden, eller - udlejeren tilkendegiver at ville vende tilbage til Danmark efter  

 3-årsperiodens udløb (TfS 1994,217).
D.A.1.1.2.1 Rådighed over helårsbolig I de tilfælde, hvor skatteyderen efter fraflytningen fortsat har rådighed  

 over en helårsbolig, vil dette normalt være en tilstrækkelig betingelse til  

 at anse bopælen for opretholdt, medmindre skatteyderen har haft til hensigt  

 at bosætte sig varigt i udlandet, se UfR 1982.708 (Ø) og TS-Nyt 1991.8.424  

 (TfS 1991,132) (LSR) (kendelsen er kommenteret i TS-Nyt 1991.8.432 og i TfS  

 1991,125). Som eksempler på fortsat bopæl kan udover de ovenfor under  

 D.A.1.1.2 nævnte afgørelser anføres: LSR 1982.185, UfR 1982.558 (H), Skat  

 1986.10.608 (TfS 1986,552) (LSR) og Skat 1987.10.732 (TfS 1987,475) (LSR). I  

 sidstnævnte 2 afgørelser blev dobbeltdomicil løst til fordel for det  

 pågældende udland.
En skatteyder, der emigrerede fra Danmark til  

 Storbritannien den 10/12 1981, blev af skattemyndighederne anset for fuldt  

 skattepligtig her til landet for indkomstårene 1981-1984 inkl., idet han  

 fandtes vedblivende at have haft en sådan tilknytning til Danmark, at han  

 ansås for at have bevaret bopæl her i KSL's forstand.
Landsretten fandt, at  

 skatteyderen i det omhandlede tidsrum havde bevaret en bopælsmulighed og også  

 i skatteretlig henseende en boligmulighed her i landet.
Endvidere fandt  

 landsretten, at hans erhvervsmæssige interesser også efter udrejsen  

 udelukkende var knyttet til Danmark.
Han blev derfor anset for fuldt  

 skattepligtig her til landet efter KSL § 1, stk. 1, nr. 1, for de nævnte  

 indkomstår.
Højesteret stadfæstede dommen. (TfS 1996, 51 - tidligere ØLD i  

 TfS 1993, 534).
Hvis en ægtefælle flytter til udlandet, uden at dette står i forbindelse  

 med en egentlig ophævelse af samlivet, vil den fraflyttede ægtefælles bopæl  

 fortsætte, hvis den anden ægtefælle opretholder det fælles hjem.
Som eksempel  

 herpå kan nævnes afgørelserne UfR 1975.1079 (H), Skat 1987.4.281 (TfS  

 1987,195) (LSR), LSR 1982.187 (dobbeltdomicil løst til fordel for Spanien)  

 samt Skat 1990.12.990 (TfS 1990,560) (BF). Modsat dog Skat 1986.6.389 (TfS  

 1986,299) (Ø), hvor den fraflyttede ægtefælles skattepligt blev anset for  

 ophørt.
Til grund herfor lå dog bl.a., at det var oplyst, at den anden  

 ægtefælles forblive i Danmark havde midlertidig karakter.
Som eksempler på  

 afgørelser, hvor den fraflyttede ægtefælles bopæl er anset for ophørt som  

 følge af samlivsophævelse, se LSR 1984.175 og Skat 1986.11.663 (TfS  

 1986,611).
 Er der tale om samlivsforhold vil spørgsmålet om den fraflyttedes  

 fortsatte bopæl bero på en konkret vurdering af samlivsforholdets karakter,  

 se Skat 1987.1.48 (TfS 1987,25) (LSR). Der vil ofte i disse situationer være  

 tale om, at den fraflyttede samlivspartners fulde skattepligt afhænger af en  

 samlet vurdering af de foreliggende omstændigheder, f.eks. erhvervsmæssige  

 interesser og tilknytning til det andet land, se Skat 1988.10.596 (TfS  

 1988,506) (H) og Skat 1989.1.60 (TfS 1989,155) (V). En tilsvarende samlet  

 bedømmelse kan i særlige tilfælde medføre fortsat bopæl uanset  

 boligmulighedens form, se UfR 1987.888 (H) og TS-Nyt 1991.15.817 (TfS  

 1991,308) (Ø) (vekslende boligmuligheder) og Skat 1988.7.401 (TfS 1988,411)  

 (LSR) (bolig i tilknytning til kontor på campingplads). Rådighed over  

 sommerhuse behandles særskilt nedenfor under D.A.1.1.2.2.
Bopæl kan på den anden side set ikke anses for bevaret, hvis skatteyderen  

 ikke under en eller anden form - helt eller delvis - har rådighed over en  

 bolig her i landet, se Skat 1986.4.277 (TfS 1986,238 ) (LSR), hvor den  

 pågældende skatteyder ikke blev anset for fuldt skattepligtig for  

 indkomstårene 1979-1983. Ved ØLD af 2/12 1992 (TS Nyt 1993,139) (TfS 1993,3),  

 der vedrørte indkomstårene 1984 og 1985, blev samme skatteyder derimod anset  

 for fuldt skattepligtig her til landet, idet han havde bopæl her efter KSL §  

 1, stk. 1, nr. 1, og opfyldte opholdskravet efter § 7, stk. 1. I dommen blev  

 der bl.a. lagt vægt på, at skatteyderen i august 1984 fik en datter med en  

 herboende kvinde, hos hvem han havde postadresse, lige som han ejede fast  

 ejendom og pengeindeståender her i landet.
Dommen er appelleret.
 En samlet bedømmelse kan omvendt føre til, at rådighed over en helårsbolig  

 ikke er tilstrækkeligt til at anse bopælen for opretholdt, se LSR 1977.1, UfR  

 1982.708 (Ø) (Brasiliensdommen) samt TfS 1985.335 (Ø).
Hvis en skatteyder, der har boet permanent hos forældrene, midlertidigt  

 flytter til udlandet og bevarer denne boligmulighed uændret, vil bopæl i Danmark normalt blive anset for opretholdt.
D.A.1.1.2.2 Særligt om sommerhuse Den fortsatte besiddelse af et sommerhus eller anden ejendom, der ikke kan  

 sidestilles med en helårsbolig, vil som udgangspunkt ikke konstituere bopæl,  

 forudsat sommerhuset alene anvendes til ferie eller lignende.
Af Skat  

 1989.4.332 (TfS 1989,245) (LSR) fremgår, at ferieophold på op til 6 måneders  

 varighed pr. år ikke konstituerer bopæl, forudsat der ikke er andre  

 væsentlige tilknytningsmomenter til Danmark.
Er der det, typisk væsentlige  

 erhvervsinteresser, vil afgørelsen om fortsat bopæl ske på grundlag af en  

 samlet bedømmelse af de foreliggende omstændigheder, se f.eks.
Skat  

 1987.4.283 (TfS 1987,178) (LSR), hvor bopælen ansås for bevaret, bl.a. under  

 hensyn til den fortsatte besiddelse af et bortforpagtet gods.
 Det samme vil naturligvis være tilfældet, hvis et sommerhus rent faktisk  

 fungerer som skatteyderens sædvanlige bolig, se Skat 1985.1.23 (LSR), men  

 modsat TS-Nyt 1992.17.507 (TfS 1992,424) (LSR), hvor der var tale om brug af  

 sommerhuset i vinterhalvåret, men dog kun for en kortere periode.
Hvis et sommerhus benyttes som boligmulighed i forbindelse med varetagelse  

 af et arbejde, vil der ligeledes være tale om andet formål end ferie eller  

 lignende, se UfR 1987.888 (H) og TfS 1996,846 (BF) . Der blev dog ikke  

 statueret bopæl i et tilfælde, hvor skatteyderen under sit ophold i et  

 sommerhus nogle uger om året uden vederlag bistod sin søn med  

 pelsningsarbejde på en minkfarm, se TfS 1990.163 (LSR). Derimod blev der  

 statueret fuld skattepligt i et tilfælde, hvor skatteyderen boede med sin familie i England samtidig  

 med, at han mandag-fredag arbejdede som direktør i Danmark og i den  

 forbindelse bl.a. overnattede i sit sommerhus her, jf.
TS-Nyt 1991.11.610  

 (TfS 1991,261) (BF).
Hvis sommerhuset ikke kan karakteriseres som usædvanligt med hensyn til  

 pris og størrelse, vil det næppe kunne bevirke, at bopæl er opretholdt,  

 forudsat det udelukkende anvendes i ferieøjemed, samt forudsat at det har  

 status som sommerhus.
Se TfS 1990.163 (LSR). I TS-Nyt 1993.24.1118 (TfS  

 1993,534) (Ø) blev der statueret fuld skattepligt bl.a. under hensyn til  

 sommerhusets indretning og størrelse samt omfanget af de investeringer, der  

 var foretaget til forbedring af ejendommen.
Dommen er stadfæstet af  

 Højesteret, jf.
TfS 1996,51, der er omtalt ovenfor . Se også Skat 1987.4.283  

 (TfS 1987,178) (LSR), hvor bl.a. sommerhusets karakter er anført til støtte  

 for afgørelsen om fuld skattepligt.
D.A.1.1.2.3 Andre momenter, herunder skatteyders subjektive hensigter Praksis viser, at opretholdelse af bopæl ved fraflytning i altovervejende  

 grad støttes på objektive kriterier.
Skatteyderens subjektive hensigter er  

 dog undertiden også tillagt betydning, se f.eks. de under 1.1.2.1 nævnte  

 domme UfR 1982.708 (Ø) og Skat 1986.6.389 (TfS 1986,299) (Ø). Tilsvarende  

 TS-Nyt 1991.8.424 (TfS 1991,132) (LSR) samt Skat 1987.1.48 (TfS 1987,25)  

 (LSR), hvor boligmulighed hos en tidligere samlever blev tillagt delvis  

 betydning, fordi parterne efterfølgende giftede sig.
Endelig kan nævnes Skat  

 1987.8.559 (TfS 1987,333) (H), hvor skatteyderens fraflytning ikke blev anset  

 for definitiv som følge af dispositioner omkring afståelse af  

 erhvervsinteresser.
 Dommen er også nævnt under afsnit D.A.1.1.2.4.
 De mere sekundære momenter, der afspejler en tilknytning til Danmark,  

 f.eks. ejerskab til en her i landet indregistreret bil, medlemskab af  

 foreninger og lignende, kan ikke tillægges selvstændig betydning, men kan  

 indgå i en samlet bedømmelse.
D.A.1.1.2.4 Skæringstidspunkt, når boligen afhændes Når den hidtidige helårsbolig agtes afstået i forbindelse med  

 fraflytningen, kan der særligt i salgssituationer opstå tvivl om, på hvilket  

 tidspunkt bopælen skal anses for opgivet, hvis huset ikke er solgt ved  

 fraflytningen.
Ophør af bopæl er ikke absolut betinget af, at salg har fundet  

 sted, idet karakteren af skatteyderens salgsbestræbelser sammenholdt med hans  

 faktiske flytning til det andet land, f.eks. flytning af indbo, kan bevirke,  

 at rådigheden over boligen må anses for opgivet under forudsætning af, at  

 salget senere gennemføres, se f.eks.
TS-Nyt 1992.17.507 (TfS 1992,424) (LSR).
I dommen UfR 1982.708 (Ø) blev bopælen dog anset for ophørt, selv om salg  

 af huset blev opgivet, idet det blev lagt til grund, at skatteyderen havde  

 haft en hensigt om varigt at bosætte sig i udlandet.
Som et konkret eksempel  

 på at bopælen i en salgssituation ikke var ophørt ved fraflytningen, se Skat  

 1987.8.559 (TfS 1987,333) (H).
En fisker, der i 1983 og 1984 var beskæftiget på et dansk indregistreret  

 skib i de grønlandske farvande, lejede 1. jun. 1983 et værelse i Grønland.  

 Det lykkedes ham først at få solgt sin ejerlejlighed i Danmark pr. 1. sept.  

 1984. VL lagde til grund, at han i tiden 1. jan. 1983 - 31. aug. 1984 havde  

 haft en ejerlejlighed til fri rådighed i Danmark, medens han i Grønland kun  

 disponerede over et mindre, lejet værelse, ligesom han periodevis opholdt sig  

 i Danmark.
Han havde derfor ikke opgivet sin bopæl i Danmark.
Ophold på  

 skibet måtte, da dette var indregistreret som hjemmehørende i Danmark anses  

 for ophold i Danmark, således at han efter DBO'en med Grønland måtte anses  

 for bosat i Danmark (TfS 1994,232).
Ved lov nr. 312 af 17. maj 1995 er der - med virkning fra 2. nov. 1994 -  

 indført regler om beskatning af genvundne af- og nedskrivninger i forbindelse  

 med ophør af fuld skattepligt eller domicilskift efter en DBO, jf.
KSL § 10.  

 Se afsnit D.B.4.3.
TSS har udtalt, at det efter styrelsens opfattelse alene er aktiver, der  

 efter ophør af fuld skattepligt, respektive domicilskift efter en DBO, ikke  

 længere er omfattet af dansk beskatningsret, som kan anses for afhændede i  

 relation til KSL § 10. Ved afgørelsen af, om et aktiv er omfattet af dansk  

 beskatningsret, må der lægges vægt på såvel interne danske regler som  

 bestemmelser i DBO'er.
 For så vidt angår personer, der før 2/11 1994 efter bestemmelserne i en  

 DBO var blevet hjemmehørende i udlandet, på Færøerne eller i Grønland, men  

 som pr. nævnte dato fortsat var skattepligtige efter KSL § 1, vil aktiver,  

 der pr. nævnte dato ikke var omfattet af dansk beskatningsret - for så vidt  

 vedkommende skatteyder ikke på ny bliver hjemmehørende her i landet - efter  

 styrelsens opfattelse ikke kunne anses for omfattede af KSL § 10.
 For så vidt angår faste ejendomme, beliggende her i landet, og aktiver,  

 der er tilknyttet et fast driftssted her i landet, vil ophør af skattepligt  

 efter KSL § 1 efter styrelsens opfattelse ikke udløse fraflytningsbeskatning  

 efter KSL § 10, idet der i sådanne tilfælde vil indtræde begrænset  

 skattepligt efter § 2, ligesom der fortsat vil foreligge dansk beskatningsret  

 efter DBO'erne (TfS 1996, 322).
D.A.1.1.2.5 Dobbeltdomicil Hvis en skatteyder er undergivet fuld skattepligt såvel til Danmark som  

 til et andet land, foreligger der såkaldt dobbeltdomicil.
Den  

 dobbeltbeskatning, som kan forekomme i sådanne tilfælde, må løses ved hjælp  

 af DBO'erne eller ved hjælp af reglerne i LL §§ 33 og 33 A.
Der henvises  

 herom til afsnit D.D.2.
Hvis en DBO ikke indeholder en bestemmelse, der i tilfælde af  

 dobbeltdomicil tager stilling til skattemæssigt hjemsted, følger Danmark den  

 praksis at lade artikel 4 i OECD's Modelaftale finde anvendelse, således at  

 en gensidig forhandling mellem de kompetente myndigheder alene bliver  

 nødvendig, hvis en person bliver anset for hjemmehørende i begge lande, jf.  

 f.eks.
TfS 1995,731 (BF).
Som anført i afsnit D.D.2, artikel 4, vil Danmark, såfremt en person med  

 dobbeltdomicil efter vedkommende DBO må anses for hjemmehørende her i landet,  

 som bopælsland have beskatningsretten til den pågældende persons  

 globalindkomst og -formue.
Hvis DBO'en derimod bestemmer, at personen må  

 anses for hjemmehørende i det andet land, der således bliver bopælsland, får  

 Danmark status som kildeland.
I sidstnævnte tilfælde skal der ved  

 indkomstopgørelsen til Danmark kun medregnes indtægter, som Danmark efter den  

 pågældende DBO særskilt har beskatningsretten til i sin egenskab af  

 kildeland.
 I de tilfælde, hvor Danmark kun har status som kildeland, kan vedkommende  

 personer fra og med indkomståret 1995 kun fratrække udgifter, der vedrører  

 indtægter, som Danmark efter den pågældende DBO kan beskatte, jf.
 KSL § 1, stk. 2, som affattet ved lov nr. 312 af 17. maj 1995. Dette  

 gælder dog ikke i de tilfælde, hvor der er tale om grænsegængere med  

 dobbeltdomicil, som har valgt beskatning efter KSL afsnit I A (§§ 5 A-5 D),  

 jf. lov nr. 1095 af 20. dec. 1995 og skm. cir. nr. 78 af 24. apr. 1996.
I mange af de af Danmark indgåede DBO'er er kildelandets beskatningsret  

 med hensyn til aktieudbytter, renter og/eller royalties begrænset til en  

 nærmere angivet procent af bruttoindkomsten (jf. nærmere afsnit D.E), ligesom Danmark som kildeland i nogle tilfælde er helt afskåret fra at beskatte  

 sådanne indtægter.
Dette gælder også for så vidt angår personer med  

 dobbeltdomicil, der efter DBO må anses for hjemmehørende i et andet land,  

 selvom sådanne personer for så vidt er skattepligtige her til landet efter  

 KSL § 1.
Dette indebærer bl.a., at hvis en sådan person f.eks. modtager  

 aktieudbytte fra danske selskaber, som normalt kunne beskattes med 25% eller  

 40% efter PSL § 8 a, vil den danske skat, der kan pålignes det omhandlede  

 udbytte, ikke kunne overstige den procent af bruttoudbyttet, som Danmark  

 under hensyn til sin status som kildeland efter vedkommende DBO har ret til  

 at beholde.
Se endvidere TfS 1994,656 vedrørende periodisering af renter for  

 en her i landet bosat skatteyder, der i en del af indkomståret i henhold til  

 den dansk-grønlandske DBO havde haft sit skattemæssige hjemsted i Grønland.
D.A.1.1.2.6 EF/EU Personer, som udelukkende med henblik på virksomhed i De Europæiske Fællesskabers tjeneste tager ophold i en anden medlemsstat (end Danmark),  

 skal betragtes, som om de har bevaret deres bopæl i Danmark, jf. art. 14 i  

 protokol om EU's privilegier mv.
Denne bopælsmæssige tilknytning til  

 hjemlandet vedvarer under hele ansættelsesperioden uanset skatteyderens  

 øvrige dispositioner, og skatteyderen kan ikke give afkald på sin  

 bopælsmæssige (og dermed skattemæssige) tilknytning til hjemlandet, jf. skd.  

 71.661. Se i øvrigt afsnit D.F.
Vedrørende en EU-tjenestemands beskatning af lejeværdi af egen bolig i Luxembourg, se Skat 1987.1.58 (TfS 1987,41) og Skat 1988.6.343 (TfS  

 1988,319).
 En ægtefælle til en EU-ansat er ligeledes omfattet af protokollens art.  

 14, medmindre vedkommende er »selverhvervende«, hvorved forstås, at  

 ægtefællen har selvstændig indkomst fra lønarbejde eller liberalt erhverv og  

 lign.
For børn af EU-tjenestemænd fortsætter den fulde skattepligt til Danmark,  

 så længe forældrene tager vare på eller forsørger børnene.
Dette kriterium er  

 opfyldt for børn under 18 år.
Det samme gælder for børn over 18 år, der er  

 under skole- eller erhvervsmæssig uddannelse, dog længst til det 26. år, jf.  

 bilag VII i vedtægten for tjenestemænd og øvrige ansatte i De europæiske Fællesskaber.
D.A.1.1.2.7 Personer, der tager ophold i udlandet Fuld skattepligt til Danmark ophører, når bopæl her i landet opgives,  

 medmindre der foreligger fuld skattepligt efter andre bestemmelser i KSL § 1. Det er uden betydning, om der er en lav eller slet ingen  

 indkomstbeskatning i det land, hvortil den pågældende skatteyder flytter  

 efter opgivelsen af bopæl her i landet.
 Til brug for skattemyndighedernes bedømmelse af skattepligtsforholdene i  

 forbindelse med fraflytning er der udarbejdet to blanketter, 04.029  

 (vedrørende bopælsforhold her i landet) og 02.013 (vedrørende attestation af  

 bopæl i udlandet).
 Personer, der er fraflyttet før 1. jan. 1995, og som var skattepligtige  

 efter den til og med indkomståret 1994 gældende bestemmelse i KSL § 1, stk.  

 1, nr. 2 (4 års-reglen), ophører med at være fuldt skattepligtige til Danmark  

 fra 1995, hvis de ikke på anden måde er omfattet af KSL § 1.
 Med hensyn til anvendelsen af KSL § 1, stk. 1, nr. 2, for tidligere  

 indkomstår henvises til tidligere udgaver af ligningsvejledningen.
D.A.1.1.2.8 Personer, der tager ophold i Grønland Udrejse til Grønland sidestilles med udrejse til fremmed stat eller  

 Færøerne, jf. lov nr. 517 af 21. dec. 1979. Der gælder derfor følgende:
 - Udrejse til Grønland med bevarelse af bopæl her i landet:
 Der vil foreligge skattepligt både her og i Grønland.
Beskatningsproblemerne løses ved DBO'en med Grønland.
Se afsnit D.E.
 - Udrejse til Grønland med opgivelse af bopæl her i landet:
Skattepligten her til landet bortfalder. (For så vidt angår indkomstår før  

 1995 henvises til tidligere udgaver af ligningsvejledningen) D.A.1.2 KSL. § 1, stk. 1, nr. 2 I henhold til KSL § 1, stk. 1, nr. 2, foreligger der fuld skattepligt for  

 personer, der uden at have bopæl her i landet, opholder sig her i et tidsrum  

 af mindst 6 måneder.
For at ophold her i landet skal medføre skattepligt, skal der være tale om  

 et sammenhængende ophold på 6 måneder.
I 6-måneders opholdet medregnes  

 kortvarige ophold i udlandet på grund af ferie eller lignende.
 Om et sådant ophold skal anses for kortvarigt, afgøres i overensstemmelse  

 med praksis i henhold til KSL § 7, , stk. 1 se under D.A.1.1.1.
Hvis en udlænding arbejder i Danmark i mere end 6 måneder, vil der ikke  

 indtræde fuld skattepligt efter KSL § 1, stk. 1, nr. 2, hvis den pågældende  

 tilbringer weekends og fridage i hjemmet i udlandet, jf.
TfS 1986.313 (LSR).
Arbejde på boreplatform Såfremt udenlandske arbejdere udelukkende befinder sig på en boreplatform,  

 medens de arbejder her i landet, kan deres tilstedeværelse her i Danmark ikke  

 betragtes som et ophold, der omfattes af KSL § 1, stk. 1, nr. 2.
Fra opholdets begyndelse Skattepligten indtræder efter denne bestemmelse straks fra begyndelsen af  

 det ophold, der begrunder den fulde skattepligt, jf.
KSL § 8, stk. 1, og  

 vedvarer indtil opholdet ophører, se LSR. 1983.157. En fravigelse af dette  

 princip, se LSR. 1986.68.
Den konkrete anledning til opholdet her i landet er uden selvstændig  

 betydning.
Selv om opholdet er ufrivilligt som følge af pasinddragelse eller  

 andre påtvungne omstændigheder som f.eks. sygdom, medfører opholdet  

 skattepligt efter KSL § 1, stk. 1, nr. 2, såfremt det varer mindst 6 måneder,  

 jf.
 Skat 1987.10.736 (TfS 1987,479) og Skat 1988.3.139 (TfS 1988,154) (LSR).
 I tilfælde af dobbeltdomicil vil en DBO dog typisk medføre, at en  

 skatteyder under et ufrivilligt ophold må anses for skattemæssigt  

 hjemmehørende i det pågældende udland.
Med hensyn til personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.,  

 henvises til afsnit D.A.1.1.1. Turistregelen - KSL § 8, stk. 2 Den såkaldte »turistregel« i KSL § 8, stk. 2, udgør en  

 undtagelse fra KSL § 1, stk. 1, nr. 2. Personer, der som turister eller i  

 studieøjemed tager ophold her i landet, og som under deres ophold ikke driver  

 selvstændig erhvervsvirksomhed her, og som vedvarende er  

 indkomstskattepligtige til deres hjemland efter reglerne for derboende  

 personer, er fritaget for skattepligt efter § 1, stk. 1, nr. 2, indtil  

 opholdet her med eller uden afbrydelse har strakt sig over mere end 365 dage  

 inden for et samlet tidsrum af 2 år.
Lønarbejde udelukker ikke anvendelsen af KSL § 8 stk. 2, jf.
Skat  

 1985.6.161. Se endvidere TS-Nyt 1991.1.8 (TfS 1990,465) (H).
 Reglerne om begrænset skattepligt bevirker imidlertid, at en turist eller  

 studerende, der vel opfylder betingelserne for fritagelse for fuld  

 skattepligt efter KSL § 1, stk. 1, nr. 2, bliver begrænset skattepligtig,  

 hvis han har indtægt ved lønarbejde her i landet, da turistreglen ikke  

 medfører fritagelse for den begrænsede skattepligt efter KSL § 2.
Det Danske Missionsselskabs missionærer, der med bevarelse af bopæl og  

 skattepligt i udlandet er hjemme på ferie i Danmark ca. « år med års  

 mellemrum, er omfattet af KSL § 8, stk. 2. Den under ferien udbetalte løn er ikke  

 skattepligtig her.
Med hensyn til missionærer, der under udlandsopholdet  

 fortsat er omfattet af fuld skattepligt efter KSL § 1, og som i forbindelse  

 med ferieophold i Danmark udfører informationsarbejde her i landet., henvises  

 til afsnit D.C.2.1.
 KSL § 8, stk. 2, omfatter ikke personer, der efter afsluttet uddannelse  

 påbegynder en specialuddannelse eller en videreuddannelse inden for deres fag  

 og under deres ophold her i landet aflønnes som færdiguddannede.
 Hvis en turist eller studerende inden for den i bestemmelsen omhandlede  

 toårsperiode får ophold her i mere end 365 dage, indtræder hans fulde  

 skattepligt fra den 366. dag og altså ikke med tilbagevirkende kraft til den  

 dag, hvor opholdet tog sin begyndelse.
D.A.1.3 KSL § 1, stk. 1, nr. 3 I henhold til KSL § 1, stk. 1, nr. 3, foreligger der fuld skattepligt for  

 danske statsborgere, der uden at være omfattet af bestemmelserne under nr.  

 1-2, gør tjeneste eller varigt opholder sig om bord på skibe med hjemsted  

 her.
 Danske statsborgere fritages for skattepligten som følge af opholdet på  

 danske skibe, såfremt de godtgør, at de har bopæl i udlandet, eller at de  

 aldrig har haft bopæl her i landet.
 Med bopæl i udlandet sidestilles bopæl i Grønland og på Færøerne.  

 Grønlændere, der gør tjeneste om bord på danske skibe, bliver derfor ikke  

 fuldt skattepligtige her til landet i medfør af KSL § 1, stk. 1, nr. 3.
 Udenlandsk statsborger, der inden sin tjeneste eller sit ophold om bord  

 senest har været fuldt skattepligtig her i landet, sidestilles i denne  

 forbindelse med dansk statsborger.
 Skattepligten omfatter også personer, der varigt opholder sig om bord uden  

 at gøre egentlig tjeneste på skibet, altså også f.eks. hovmestre og  

 skibstandlæger.
 Ved varigt ophold forstås i denne forbindelse en periode af mindst 6  

 måneders varighed.
 Bestemmelsen i KSL § 1, stk. 1, nr. 3, tager ikke stilling til spørgsmålet  

 om, hvilke skattepligtige sømænd, der er omfattet af Lov om særlige fradrag  

 til sømænd mv., se herom i afsnit A.B.3.
D.A.1.4 KSL § 1, stk. 1, nr. 4 Der foreligger fuld skattepligt for danske statsborgere, som af den danske  

 stat eller - fra og med indkomståret 1995 - danske kommuner (såvel  

 primærkommuner som amtskommuner), jf. lov nr. 312 af 17. maj 1995, er udsendt  

 til tjeneste uden for riget, og som ikke er omfattet af bestemmelserne i nr.  

 1-2. Færøerne og Grønland anses ikke i denne henseende for at ligge uden for  

 riget.
Reglen medfører skattepligt for en række personer, der ellers ofte ville  

 være fritaget både for skattepligt til Danmark og til bopælslandet.
Samtidig  

 med reglens indførelse blev indsat bestemmelsen i LL § 7r, hvorefter  

 udetillæg, hjemflytningstillæg, bosættelsespenge og andre lignende ydelser,  

 der tjener til dækning af merudgifter som følge af tjenesten i udlandet, er  

 skattefri.
Skattepligten for de af staten og kommunerne udsendte omfatter tillige de  

 med sådanne personer samlevende ægtefæller og de hos dem hjemmeværende børn,  

 der ikke er fyldt 18 år ved indkomstårets begyndelse.
Det er dog en  

 forudsætning for, at disse »tilknyttede« personer forbliver fuldt  

 skattepligtige, at de er danske statsborgere, og at de ikke er skattepligtige  

 til fremmed stat efter reglerne for derboende personer.
 I henhold til Wienerkonventionen om diplomatiske forbindelser er en af den  

 danske stat udsendt diplomatisk repræsentant fritaget for beskatning i  

 modtagerstaten af (bl.a.) alle former for indkomst hidrørende fra Danmark.
 De skattemæssige begunstigelser, som ansatte ved diplomatiske (eller  

 konsulære) repræsentationer nyder, berøres ikke af en mellem Danmark og  

 modtagerstaten indgået DBO, jf. afsnit D.D ad OECD Modeloverenskomstens  

 artikel 27. Dette indebærer, at Danmark kan beskatte al indkomst her fra  

 landet i henhold til den interne danske skattelovgivning.
 Samme fritagelse for beskatning i modtagerstaten af (bl.a.) alle former  

 for indkomst hidrørende fra Danmark (herunder f.eks. orlovsydelser) gælder  

 endvidere en diplomatisk repræsentants familiemedlemmer tilhørende hans  

 husstand, dog kun såfremt de ikke er statsborgere i modtagerstaten.
Fritagelsen gælder ligeledes medlemmer af repræsentationens administrative  

 og tekniske personale samt de familiemedlemmer, der tilhører deres husstand,  

 såfremt de pågældende hverken er statsborgere i modtagerstaten eller har fast  

 bopæl i denne.
Udtrykket »fast bopæl i modtagerstaten« betyder fast  

 bopæl på tidspunktet for den pågældendes ansættelse ved repræsentationen,  

 således at en efterfølgende etablering af fast bopæl i modtagerstaten ikke  

 udelukker skattefritagelse i denne stat (jf. tilsvarende det i afsnit D.A.3  

 anførte vedrørende fremmede staters herværende diplomatiske repræsentanter  

 mv.).
 De af fritagelsen efter Wienerkonventionen omfattede  

 »tilknyttede« personer forbliver således fuldt skattepligtige efter  

 KSL § 1, stk. 1, nr. 4, hvis de er danske statsborgere og ikke er  

 skattepligtige til tredjeland efter reglerne for derboende personer, og  

 heller ikke forud for flytningen til modtagerstaten var skattepligtige til  

 denne efter reglerne for derboende personer, idet de pågældende personer ikke  

 i forbindelse med flytningen til modtagerstaten bliver skattepligtige til  

 denne efter reglerne for derboende personer.
Udsendt af den danske stat Selv om der i første række tages sigte på sådanne personer, der i kraft af  

 de folkeretlige immunitetsregler ikke er underkastet beskatning i  

 opholdsstaten, omfatter bestemmelsen efter sin ordlyd dog en større  

 personkreds og altså også sådanne af den danske stat og danske kommuner i  

 deres tjeneste udsendte personer, der ikke nyder skattefrihed i  

 opholdslandet.
 Det er ikke en betingelse for reglens anvendelse, at den udsendte er  

 tjenestemandsansat.
Danske statsborgere, der er bosiddende i udlandet, og som på lokalt plan  

 opnår ansættelse til f.eks. kontorarbejde i den danske ambassade i  

 bopælslandet, bliver ikke skattepligtige efter KSL § 1, stk. 1, nr. 4, idet  

 de pågældende ikke er udsendte.
En dansk statsborger, der havde boet 3 år i  

 Japan og var japansk gift, blev ikke skattepligtig efter bestemmelsen, da han  

 blev ansat som eksportstipendiat for Danmarks Erhvervsfond med virke i Japan,  

 idet han ikke kunne anses for udsendt til tjeneste uden for riget. (Skat  

 1987.1.44) (TfS 1987,23).
 Personer i følgende ansættelsesforhold er skattepligtige efter KSL § 1,  

 stk. 1, nr. 4):
- DANIDA-udsendte, jf. afsnit D.F.2.1 - Eksportstipendiater udsendt af Erhvervsministeriet (Erhvervsfremme  

 Styrelsen) - Personer tjenstgørende ved den danske militære enhed på Cypern, selv om  

 enheden kommandomæssigt stod under FN's generalsekretær (LSR. 1973.93 og LSR.  

 1974.1).
 Følgende personer er derimod ikke anset for skattepligtige efter  

 bestemmelsen:
- Velfærdssekretærer beskæftigede ved handelsflådens velfærdsråd i  

 udlandet - En dyrlæge ansat i et udviklingslands centraladministration, der oppebar  

 løntilskud fra den danske stat (Skd. 13.91) - Medarbejdere udsendt af Danmarks Turistråd - Ulandsfrivillige udsendt af Folkekirkens Nødhjælp - En DSB tjenestemand med 3 års tjenestefrihed med henblik på midlertidig  

 ansættelse i selskabet »Interfrigo«, Schweiz, uanset at han under  

 opholdet i Schweiz oppebar et løntillæg fra DSB, som ikke kunne beskattes her  

 i landet - Korrespondent i Danmarks Radio, LSR. 1975.100.
D.A.2 Begrænset skattepligt D.A.2.1 KSL § 2, stk. 1, litra a Lønindtægt Bestemmelsen i KSL § 2, stk. 1, litra a, omfatter personer, der oppebærer  

 indkomst af den i KSL § 43, stk. 1, nævnte art for virksomhed udført her i  

 landet.
Den begrænsede skattepligt omfatter således den del af A-indkomst  

 efter KSL § 43, stk. 1,, som vedrører arbejde i Danmark.
Det er uden betydning for skattepligten, om retten til indkomsten eller  

 ydelsen er erhvervet efter ophør af virksomheden her i landet, jf.
KSL § 2,  

 stk. 1, litra a, nyt 2. pkt., der er indsat ved lov nr. 487 af 12. juni 1996.  

 Den begrænsede skattepligt omfatter herefter alle ydelser, som en  

 arbejdsgiver betaler til en begrænset skattepligtig person for arbejde,  

 udført her i landet.
 Dette gælder således også, selvom den pågældende først har erhvervet ret  

 til vederlaget efter afslutningen af virksomheden (arbejdsforholdet) her i  

 landet.
 Ændringen har virkning fra og med indkomståret 1996. Hvis indkomståret  

 1996 er påbegyndt før den 6. december 1995, har ændringen dog først virkning  

 fra og med indkomståret 1997.
A-indkomst A-indkomst foreligger, når der er tale om personligt arbejde i  

 tjenesteforhold for en arbejdsgiver, der har hjemting her i landet eller er  

 skattepligtig her til landet af virksomhed med fast driftssted, jf.
KSL § 43  

 og 44.
 For et udenlandsk bygge-/anlægsforetagende foreligger der - uanset  

 hjemting - skattepligt fra 1. dag, jf. sidste punktum i KSL § 2, stk. 1,  

 litra d.
Det forhold, at det udenlandske bygge-/anlægsforetagende er fritaget for  

 at lade lønnen udbetale gennem en befuldmægtiget her i landet efter KSL § 46,  

 stk. 4, har ikke betydning for de ansattes skattepligt.
De af Danmark  

 indgåede DBO'er vil imidlertid medføre, at beskatning ikke kan gennemføres, hvis  

 opholdet her i landet ikke har oversteget 183 dage inden for et år.
Når den,  

 for hvis regning den pågældende indkomst udbetales, ikke har hjemsted her i  

 landet, og udbetalingen foretages gennem en dertil befuldmægtiget, der har  

 hjemting her i landet, er indkomsten A-indkomst uanset bestemmelsen i KSL §  

 44, litra b, og det påhviler den befuldmægtigede at foretage indeholdelse,  

 jf.
 KSL § 46, stk. 5.
Fratrædelsesgodtgørelse og gratialer mv. omfattet af LL § 7 O , er normalt  

 A-indkomst omfattet af KSL § 43, stk. 1. Ydelserne er derfor omfattet af den  

 begrænsede skattepligtigt efter KSL § 2, stk. 1, litra a, hvis de knytter sig  

 til et ansættelsesforhold, hvor betingelserne i øvrigt er opfyldt.
En ydelse,  

 der er omfattet af LL § 7, litra a, men som ikke er omfattet af KSL § 43,  

 stk. 1, er begrænset skattepligtig efter KSL § 2, stk. 1, litra b, idet denne  

 er A-indkomst, jf. bek. om opkrævning m.v. af indkomst- og formueskat, der  

 senest er ændret ved bek. nr. 761 af 20. aug. 1996.
For udenlandske gæsteforskere ved danske forskningsinstitutter gælder den  

 særlige praksis, at - hvis opholdet i Danmark ikke overstiger 3 måneder -  

 anses der ikke at foreligge et tjenesteforhold, hvis gæsteforskeren ikke  

 modtager andet vederlag end beløb, der ikke overstiger Ligningsrådets satser,  

 jf.
LL § 9, stk. 5, samt beløb til dækning af rejseudgiften til og fra  

 Danmark.
Det er samtidig en betingelse, at gæsteforskeren under opholdet i  

 Danmark fortsat er i et ansættelsesforhold i hjemlandet og modtager vederlag  

 herfor.
En skatteyder var ansat i en tysk virksomhed, som var ejer af et  

 datterselskab i Danmark.
Skatteyderen var ifølge sin ansættelseskontrakt ansat i det tyske  

 moderselskab, men med det danske datterselskab som arbejdsområde.
Han havde  

 ledelsen af det danske selskab og var over for Aktieselskabs-Registeret  

 anmeldt som direktør.
Han underskrev samtlige forhandlerkontrakter med  

 selskabet, og det danske selskab afholdt hans rejse- og repræsentationssamt  

 biludgifter.
Han var aflønnet af det tyske moderselskab og havde bopæl i Tyskland. Østre Landsret fandt, ligesom tidligere Landsskatteretten, at  

 skatteyderens lønindtægt hidrørte fra virksomhed udført her i landet og var  

 undergivet skattepligt i Danmark.
Betingelserne i DBO'en for at lade  

 beskatningsretten til lønindkomsten tilfalde Tyskland var ikke opfyldt. (TfS  

 1996, 248 ØLD.
Tidligere LSR-kendelse i Skat 1990.10.791 (TfS 1990, 443).
 Dommen er appelleret.
 Et stipendium fra Statens medicinske Forskningsråd til en amerikansk  

 ingeniør blev ikke anset for begrænset skattepligtigt, fordi beløbet ikke  

 kunne anses for arbejdsindkomst men et af KSL § 43, stk. 2, litra e, omfattet  

 beløb, jf. skd.37.141.
Tilsvarende blev stipendier og lommepenge til udenlandske trainees, der  

 kom her til landet for en periode på 2 måneder som en del af et industrielt  

 aktionsprogram, og som fortsat var ansat hos deres arbejdsgiver i hjemlandet,  

 ikke anset for omfattet af den begrænsede skattepligtigt, jf.
TS-Nyt  

 1993.3.113 (TfS 1993,67).
Arbejde udført her i landet En i udlandet bosat chauffør, der kører for en dansk vognmand, er kun  

 begrænset skattepligtig af den del af lønnen, der vedrører kørsel i Danmark.
I andre  

 tilfælde, hvor en person, der er bosat i udlandet, arbejder for en dansk  

 arbejdsgiver i både Danmark og i udlandet, omfatter skattepligten tilsvarende  

 kun en del af den udbetalte løn.
 Hvor der er tale om feriegodtgørelse, skal beløbet være optjent i  

 forbindelse med arbejde i Danmark.
En ikke fuldt skattepligtig person, der for en dansk arbejdsgiver og  

 betalt af denne udfører arbejde i udlandet, herunder Færøerne og Grønland, er  

 ikke begrænset skattepligtig her til landet af lønindtægten, jf. bl.a  

 LSR.1983.158 og KSL § 116.
Andet Visse former for lønindtægt er ikke A-indkomst, jf.
KSL § 45, stk. 1.  

 Uanset dette kan indtægten dog være undergivet begrænset skattepligt i  

 henhold til KSL § 2, stk. 1, litra a.
Som eksempel herpå kan nævnes løn til hushjælp  

 mv. i private hjem.
Lønnen - herunder værdien af fri kost og logi - er  

 vederlag for personligt arbejde i tjenesteforhold og dermed begrænset  

 skattepligtigt, selv om der er tale om B-indkomst.
Lønindtægt på skibe og luftfartøjer Lønindtægt, der indtjenes om bord på skibe og luftfartøjer, der bevæger  

 sig inden for dansk område, vil være begrænset skattepligtig efter KSL § 2,  

 stk. 1, litra a, hvis der er tale om indkomst omfattet af KSL § 43, stk. 1.
Den begrænsede skattepligt for lønindtægt på luftfartøjer blev udvidet med  

 virkning fra 1. jan. 1993, jf. lov nr. 1021 af 19. dec. 1992. For lønindkomst  

 på skibe gælder særreglen i KSL § 2, stk. 1, litra j.
Efter disse  

 bestemmelser bliver der tale om begrænset skattepligt for lønindkomst  

 indtjent på luftfartøjer/skibe, der har hjemsted her i landet.
Et luftfartøj/skib har hjemsted i Danmark, når det er registreret her.  

 Selvom luftfartøjet/skibet er registreret med hjemsted i udlandet, herunder  

 Færøerne og Grønland, anses luftfartøjet/skibet for at have hjemsted i  

 Danmark, hvis det uden besætning (»bare boat«) overtages til  

 befragtning af eller sælges til en dansk virksomhed.
Det samme gælder, hvis  

 et danskejet luftfartøj/skib med dansk besætning bliver registreret i  

 udlandet, medmindre der er tale om, at luftfartøjet/skibet uden besætning er  

 overtaget til befragtning af en udenlandsk virksomhed.
 Omvendt vil et luftfartøj/skib, der er registreret med hjemsted i Danmark,  

 ikke have hjemsted her, hvis luftfartøjet/skibet uden besætning er overtaget  

 til befragtning af en udenlandsk virksomhed.
 Betingelsen for, at et luftfartøj/skib er overtaget uden besætning er, at  

 der med luftfartøjet/skibet ikke medfølger personer, der er i et  

 ansættelsesforhold til bortforpagteren.
 Den begrænsede skattepligt omfatter vederlag, der er A-indkomst i henhold  

 til KSL § 43, stk. 1.
Hvad angår luftfartøjer har Skatteministeriet, Departementet i en sag  

 vedrørende en i Monaco bosat pilot, der er ansat i SAS' danske afdeling, hvor  

 han flyver i international trafik, udtalt, at vederlag for arbejde på de  

 dansk registrerede fly skal beskattes i Danmark, jf.
TS-Nyt 1993.19.870 (TfS  

 1993,475).
Særligt vedrørende skibe Såfremt skibet kan defineres som et dansk skib i udenrigsfart eller  

 nærfart i henhold til § 2 i lov nr. 362 af 1. jul. 1988 om særlige fradrag  

 til sømænd mv., medfører KSL § 2, stk. 7, jf. § 48 C, at den begrænsede  

 skattepligt afgøres med en bruttobeskatning på 30% af A-indkomst omfattet af  

 KSL § 43, stk. 1, herunder fratrædelsesgodtgørelser mv. omfattet af LL § 7 O,  

 . se nærmere herom i afsnit A.B.3.
Er der tale om vederlag for arbejde udført om bord på et dansk skib  

 indregistreret i DIS, skal begrænset skattepligtige ikke betale skat af vederlag, der er A-indkomst efter KSL § 43, stk. 1, jf.
KSL § 48 D.
Dette gælder således  

 også ydelser omfattet af LL § 7 O. .
Hvornår indtræder skattepligten Begrænset skattepligt efter KSL § 2, stk. 1 a, indtræder efter det  

 almindelige princip i KSL § 6, når skattepligtsbetingelsen er opfyldt, dvs.  

 fra det tidspunkt, den pågældende oppebærer lønindtægt ved virksomhed udført  

 her i landet.
Det er i denne forbindelse afgørende, hvornår arbejdet er  

 påbegyndt, medens der ikke kan lægges vægt på tidspunktet for  

 lønudbetalingen.
En person, der opholder sig nogen tid her i landet, før han tager  

 lønarbejde, vil altså få en periode uden begrænset skattepligt fra opholdets  

 begyndelse og indtil det tidspunkt, hvor arbejdet påbegyndes.
Bliver han i  

 stedet for fuldt skattepligtig, fordi opholdet bliver af 6 måneders varighed  

 eller derover, indtræder den fulde skattepligt imidlertid fra opholdets  

 begyndelse.
Hvis en ikke fuldt skattepligtig person nu og da tager arbejde her i  

 landet inden for samme år, indtræder og ophører skattepligten flere gange  

 inden for samme år, og der skal principielt foretages et tilsvarende antal  

 ansættelser.
Se herom nærmere i afsnit D.B.
En finsk kapelmester, der i henhold til kontrakt havde været ansat som  

 kunstnerisk leder af et dansk byorkester i hele indkomståret, blev dog anset  

 for begrænset skattepligtig for hele det pågældende indkomstår, og ikke kun  

 for de 12 perioder (af en varighed fra 2 til 34 dage), i hvilke han havde  

 opholdt sig her i landet, jf.
LSR. 1979.92.
D.A.2.2 KSL § 2, stk. 1 b - Anden A-indkomst Personer, der uden at være omfattet af KSL § 1, oppebærer indkomst af den  

 i KSL § 43, stk. 2, nævnte art, der er gjort til A-indkomst, bliver ligeledes  

 begrænset skattepligtige.
 Denne bestemmelse har især betydning for personer, der oppebærer  

 bestyrelseshonorarer, pensioner, skattepligtige forsikringsydelser mv. her  

 fra landet.
 De indkomster, der er gjort til A-indkomst, fremgår af bek. om opkrævning  

 m.v. af indkomst- og formueskat, der senest er ændret ved bek. nr. 761 af 20.  

 aug. 1996.
 Bortset fra konsulenthonorar (se herom nedenfor) stilles der ikke krav om  

 anden tilknytning her til landet end den, der ligger i, at den skattepligtige  

 indkomst hidrører her fra landet.
DBO'er kan dog medføre, at Danmark er afskåret fra at udnytte den  

 beskatningsret, som KSL § 2, stk. 1 b, giver.
Hvis beskatningsretten efter  

 DBO'en tilkommer vedkommende udland, kan indeholdelse undlades, men det må  

 ved hver udbetaling kunne dokumenteres, at betingelserne herfor er til stede.  

 Til brug herfor kan eventuelt anvendes blanket 02.013 (vedrørende attestation  

 af bopæl i udlandet).
SU Stipendier fra Statens Uddannelsesstøtte er også A-indkomst.
Om  

 behandlingen af disse stipendier i relation til DBO'erne henvises til afsnit  

 D.D.2, artikel 20 om studerende.
Orlovsydelser Tilsvarende er orlovsydelser - i forbindelse med uddannelse, sabbat eller  

 børnepasning - A-indkomst.
Om behandlingen af disse henvises til TfS  

 1994,225.
Bestyrelseshonorar Det er uden betydning for den begrænsede skattepligt af  

 bestyrelseshonorarer, om bestyrelsesmøderne afholdes her i landet eller i  

 udlandet.
Konsulenthonorar Der foreligger begrænset skattepligt af vederlag, der modtages fra en  

 virksomhed her i landet, som rådgiver, konsulent eller lignende medhjælp for  

 virksomheden, jf.
KSL § 2, stk. 1 b, sammenholdt med KSL § 43, stk. 2 i.
 Reglen gælder kun for personer, der tidligere har været fuldt  

 skattepligtige til Danmark på grund af bopæl og som er eller inden for de  

 seneste 5 år forud for ophøret af skattepligten har været hovedaktionær i den  

 virksomhed, som udreder vederlaget.
Den begrænsede skattepligt efter denne bestemmelse gælder, uanset om  

 arbejdet udføres uden for Danmark.
Hvis arbejdet udføres her i landet, kan  

 der eventuelt foreligge begrænset skattepligt allerede i medfør af KSL § 2,  

 stk. 1 a.
Der kan efter omstændighederne blive tale om at anse en del af honoraret  

 som godtgørelse for medlemskab af eller medhjælp for selskabets bestyrelse,  

 jf.
KSL § 2, stk. 1 b, sammenholdt med KSL § 43, stk. 2 a.
Selv om dette  

 ingen betydning har for selve skattepligten til Danmark, vil det ofte på  

 grund af de indgåede DBO'er have betydning for udnyttelsen af  

 beskatningsretten.
En skatteyders fulde skattepligt var ophørt i forbindelse med udrejse til England.
Skatteyderen ejede halvdelen af aktiekapitalen i et dansk  

 selskab, som han udførte arbejde for i England.
Vederlaget herfor ansås for  

 omfattet af KSL § 43, stk. 2 i.
Det var uden betydning, om arbejdet var  

 udført i et tjenesteforhold (TfS 1995,470 (LSR)). Kendelsen er indbragt for  

 domstolene.
Pensions- og for sikringsudbetalinger De skattepligtige forsikringsudbetalinger, der er A-indkomst i henhold til  

 bek. om opkrævning m.v. af indkomst- og formueskat, der senest er ændret ved  

 bek. nr. 761 af 20. aug. 1996. , begrunder begrænset skattepligt, hvad enten  

 modtageren - f.eks. under en tidligere opholds- eller bopælsperiode - har  

 haft fradragsret for præmierne eller ikke.
 Det er ligeledes uden betydning, om det tjenesteforhold, som pensionen har  

 sammenhæng med, vedrører arbejde, der har været udført i Danmark eller i  

 udlandet, jf. skd.15.13.
Personer, der ikke er fuldt skattepligtige her til landet, kan fra og med  

 18. feb. 1992 ikke længere vælge fuldt fradragsberettigede præmier og bidrag  

 til en ordning omfattet af PBL § 2, nr. 4 eller §§ 5-13 henført til  

 beskatning efter PBL § 50. Er henførslen sket før den 18. feb. 1992 bevares de deraf  

 flydende fordele dog også efter denne dato.
Dette betyder i så fald, at kun  

 70% af den del af den løbende udbetaling fra en pensionsordning med løbende  

 udbetalinger eller pensionskasseordning, der hidrører fra indbetaling og  

 tilvækst efter overgang til § 50-beskatning, vil være indkomstskattepligtig.  

 Normale udbetalinger fra andre ordninger hidrørende fra indbetalinger og  

 tilvækst efter overgang til § 50-beskatning vil være indkomstskatte- og  

 afgiftsfri, se afsnit A.C.
Afgift i anledning af udbetaling fra eller ophævelse af en pensions- eller  

 forsikringsordning skal ifølge PBL § 32, stk. 1, svares af det fulde beløb,  

 selv om arbejdstageren eller ejeren af forsikringen ikke har været  

 skattepligtig her i landet i den periode, hvor indbetalingerne har fundet  

 sted.
For indbetalinger før lovens ikrafttræden den 1. jan. 1972 gælder PBL §  

 32, stk. 2. Det var tidligere antaget, at afgiften kunne bortfalde i medfør  

 af en DBO.
Denne praksis er ændret, idet Skattedepartementet har  

 tilkendegivet, at bestemmelserne i de indgåede DBO'er ikke er til hinder for  

 det danske afgiftskrav, se SD-cirk. nr. 519 af 20. apr. 1977, samt ØLD  

 refereret i TS-Nyt 1992.16.477 (TfS 1992,291).
Personer, der ikke er fuldt skattepligtige, undergives ved ophævelse i  

 utide mv. af visse pensionsordninger udover afgift en tillægsafgift efter PBL  

 48 A, se afsnit A.C.
Det samme gælder fuldt skattepligtige, samt personer,  

 der i henhold til en DBO anses for hjemmehørende i en fremmed stat, Færøerne  

 eller Grønland.
I relation til Færøerne medfører PBL § 40 A, at afgiften skal fordeles  

 mellem Danmark og Færøerne, hvis den afgiftspligtige er fuldt skattepligtig  

 til Færøerne på det tidspunkt, hvor afgiftspligten indtræder.
Der foretages  

 dog ikke en sådan fordeling, hvis den afgiftspligtige på nævnte tidspunkt  

 også er fuldt skattepligtig til Danmark og hjemmehørende der.
Om den nærmere  

 fordeling af afgiften henvises til PBL § 40 A, stk. 2 og 3.
 En begrænset skattepligtig skatteyder solgte aktierne i et af ham ejet og  

 drevet selskab, og indgik i forbindelse med en ansættelsesaftale en aftale  

 om, at der efter ansættelsesaftalens udløb skulle ydes en 10-årig løbende  

 pension.
Selskabet blev solgt, og den nye ejer frigjorde sig for forpligtelsen ved  

 at udbetale et engangsbeløb på 750.000 kr.
LSR fandt, at pensionstilsagnet  

 var omfattet af § 1, stk. 2, nr. 2, i lov om tilsyn med pensionskasser, og at  

 vederlaget til afløsning af pensionstilsagnet herefter var omfattet af LOSI §  

 2, stk. 1, nr. 15 (nu LL § 7 O, stk. 1, nr. 4, smh. m.
LL § 16 E, stk. 1, nr.  

 6) .
Da skatteyderen alene var begrænset skattepligtig, skulle han ikke svare  

 særlig indkomstskat af afløsningsvederlaget, jf. den nu ophævede bestemmelse  

 i LOSI § 10. (TfS 1995,135 (LSR)).
Kursusgodtgørelse Kursusgodtgørelse, der udbetales i h. t. lov nr. 93 af 17. mar. 1971 for  

 Grønland om erhvervsmæssig uddannelse, er ikke A-indkomst og begrunder altså  

 ingen begrænset skattepligt efter KSL § 2.
D.A.2.3 KSL § 2, stk. 1 c.
Udlejning af arbejdskraft Bestemmelsen medfører begrænset skattepligt af lønindkomst for en  

 udenlandsk arbejdstager, der af sin udenlandske arbejdsgiver (udlejeren) er  

 udlejet til en arbejdsgiver, der er skattepligtig til Danmark (hvervgiveren),  

 for at udføre arbejde her i landet.
Reglen finder ikke anvendelse, hvis  

 arbejdstageren er fuldt skattepligtig til Danmark eller i øvrigt er begrænset  

 skattepligtig efter KSL § 2, stk. 1, litra a.
Reglen finder heller ikke  

 anvendelse, hvis udlejeren er en arbejdsgiver her i landet.
Det bemærkes  

 endvidere, at personer, der stilles til rådighed for at udføre arbejde her i  

 landet som udøvende kunstner, musiker, artist eller sportsudøver, ikke vil  

 være begrænset skattepligtige efter arbejdsudlejereglen, jf. pkt. 42, sidste  

 afsnit, i cirk. til KSL nr. 135 af 4. nov. 1988 og skatte- og  

 afgiftsudvalgets betænkning af 28. maj 1982 (L 130 1981-82, 2. samling).
Det særegne ved arbejdsudlejesituationen er således, at arbejdstageren  

 fortsat formelt er i et ansættelsesforhold til sin udenlandske arbejdsgiver  

 (udlejeren) og modtager lønnen fra denne, samtidig med, at hvervgiveren er  

 ansvarlig for eller bærer risikoen for arbejdsresultatet.
Om de nærmere  

 betingelser for hvorvidt disse kriterier er til stede, henvises til  

 ovennævnte pkt. 42 i cirk. til KSL nr. 135 af 4. nov. 1988.
Arbejdsudlejebegrebet forudsætter, at der ikke er tale om en  

 entreprisesituation, hvilket f.eks. betyder, at arbejdsudlejesynspunktet  

 næppe kan gøres gældende, hvis der er tale om en ekspert med sådanne  

 kvalifikationer, at hvervgiveren er uden forudsætninger for at varetage den  

 overordnede ledelse af den opgave, der skal udføres.
Bortset herfra vil  

 arbejdstagerens individuelle kvalifikationer ikke i sig selv være til hinder  

 for, at der er tale om arbejdsudleje.
Beskatningsgrundlaget er arbejdstagerens vederlag i penge samt ydet fri  

 kost og logi, jf.
KSL § 43, stk. 2, litra h.
Grundlaget omfatter også værdien  

 af fortæring og overnatning, som dækkes efter regning af den udenlandske  

 arbejdsgiver, jf.
TfS 1994,394. Der kan ikke foretages nogen form for fradrag  

 i indkomst, hvori der af hvervgiveren skal indeholdes en endelig skat på 30%,  

 medmindre arbejdstageren har valgt beskatning efter KSL §§ 5 A-5 D.
 Om arbejdsudleje i relation til de af Danmark indgåede DBO'er henvises til  

 D.D.2, artikel 15.
D.A.2.4 KSL § 2, stk. 1 d.
Erhvervsvirksomhed Der foreligger begrænset skattepligt, når personer, der uden at være  

 omfattet af KSL § 1, - udøver erhverv med fast driftssted her i landet eller deltager i en  

 erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed  

 eller fra afståelsen af en sådan virksomhed, når ydelserne ikke er udbytte,  

 afdrag på et tilgodehavende, renter eller royalties, eller - har bortforpagtet en sådan virksomhed.
 En person udøver erhverv her i landet, selv om virksomheden drives i  

 interessentskabsform, se LSR.1983.60. Det er dog en forudsætning, at  

 indtægten kan henføres til interessentskabets drift, se LSR. 1981.197.
Er der derimod tale om et aktieselskab, bliver aktionæren ikke begrænset  

 skattepligtig efter denne bestemmelse, men efter KSL § 2, stk. 1 f (udbytte).  

 »Pensionsydelser«, der blev beregnet som en andel i overskuddet i  

 det interessentskab, som en skatteyder havde været medejer af, var omfattet  

 af KSL § 2, stk. 1 d, jf.
HRD af 14. dec. 1988 offentliggjort i TfS 1989.38.
Deltagelse som kommanditist i flere rederikommanditselskaber blev anset  

 som en samlet virksomhed.
Den begrænsede skattepligt ophørte derfor først ved  

 afhændelse af den sidste anpart, hvorfor tilbageføring af  

 forskudsafskrivninger i forbindelse med annullation af en  

 skibsbygningskontrakt inden dette tidspunkt medførte beskatning efter KSL §  

 2, stk. 1c (nu § 2, stk. d a), jf. ØLD af 3. dec. 1982 (skd.66.299).
En forpagter blev anset for begrænset skattepligtig af indkomst ved salg  

 af en kornbeholdning, som han havde i behold efter forpagtningsforholdets  

 ophør og fraflytning til udlandet.
Da forretningsstedet ikke kunne anses for  

 afviklet, før kornbeholdningen var solgt, og da indkomsten endvidere måtte  

 anses som afkast af den faste ejendom, hvor han som forpagter havde været  

 ansvarlig for driften, var indkomsten omfattet af KSL § 2, stk. 1, litra d og  

 e (TfS 1995,543 (LSR)).
Den begrænsede skattepligt er ikke betinget af, at de modtagne ydelser kan  

 karakteriseres som »andel i overskud«.
Løbende ydelser, der er  

 variable efter omsætningens størrelse, vil således medføre begrænset  

 skattepligt.
Det samme gælder løbende ydelser, der hverken er afhængige af  

 overskud eller omsætning.
En forpagtningsafgift er, uanset om den er variabel eller fast, omfattet  

 af den begrænsede skattepligt.
En restauratør, der havde bortforpagtet sin  

 virksomhed efter fraflytning til Spanien mod en fast forpagtningsafgift,  

 ansås således for begrænset skattepligtig af forpagtningsafgiften, jf.  

 kildeskattelovens § 2, stk. 1, litra d, ligesom Danmark efter DBO'en havde  

 beskatningsretten til indtægten (TfS 1995, 865 (LSR).
 Om mulighederne for at udnytte beskatningsretten til disse løbende ydelser  

 i henhold til de af Danmark indgåede DBO'er, se D.D.1.2 (artikel 7).
 Ved lov nr. 428 af 25. jun. 1993 (skattereformen) er den begrænsede  

 skattepligt udvidet til også at omfatte fortjeneste eller tab ved afhændelse,  

 afståelse eller opgivelse af formuegoder, der er knyttet til et fast  

 driftssted her i landet.
 Reglen, der en konsekvens af ændringerne vedrørende beskatning af goodwill  

 og andre immaterielle rettigheder, ejendomsavance samt avance på ombygning af  

 lejede lokaler, har virkning på afståelser den 18. jun. 1993 eller senere.
Der er samtidig indføjet en ny bestemmelse i KSL § 8 A, hvorefter  

 overførsel til brug i udlandet af formuegoder som nævnt i LL § 16 E, stk. 1,  

 nr. 1-3 - goodwill, tidsbegrænsede rettigheder (know-how) og udbytte-,  

 forpagtnings- eller lejekontrakt - sidestilles med salg.
Salgssummen ansættes  

 til værdien i handel og vandel på overførselstidspunktet.
Fra og med  

 indkomståret 1996 overføres den hidtidige regel i LOSI § 5 A - hvorefter  

 virksomhed her i landet først anses for opgivet, når afståelse af  

 virksomhedens varelager, maskiner, driftsmidler og inventar m.v. har fundet  

 sted. - for så vidt angår personer til KSL § 8 A, jf. lov nr. 313 af 17. maj  

 1995 (ophævelse af lov om særlig indkomstskat mv.).
LOSI § 10 vedrørte begrænset skattepligt for personer af genvundne  

 afskrivninger samt andre fortjenester og tab ved afståelse af formuegoder  

 omfattet af LOSI.
Det fremgik således af bestemmelsen, at begrænset  

 skattepligtige alene skulle medregne særlig indkomst vedrørende formuegoder,  

 når afkastet af formuegodet var indkomstskattepligtigt efter KSL § 2, stk. 1,  

 litra d og e.
Ved ophævelsen af LOSI har ophævelsen af bestemmelsen i § 10  

 alene medført en ændring af KSL § 2, stk. 1, litra e, jf. nedenfor under  

 D.A.2.5.
 KSL § 2, stk. 1, litra d, er ikke ændret som følge af ophævelsen af LOSI,  

 idet bestemmelsen med den allerede gældende formulering opfanger de  

 indkomster, som skattepligtige efter KSL § 2, stk. 1, litra d, tidligere  

 skulle medregne ved indkomstopgørelsen efter LOSI § 10.
Gevinster og tab, som begrænset skattepligtige personer realiserer ved  

 afståelse af formuegoder, er fortsat kun skattepligtige i den udstrækning,  

 skattepligt er hjemlet i den øvrige skattelovgivning.
Ved lov nr. 312 af 17.  

 maj 1995 er der - med virkning fra 2. nov. 1994 - indført regler om  

 indgangsværdier for aktiver for personer, der bliver begrænset skattepligtige  

 her til landet, og som ikke umiddelbart forinden har været fuldt  

 skattepligtige, jf.
KSL § 9, stk. 6. Se afsnit D.B.4.3.
Fast driftssted For bygge-, anlægs- og monteringsvirksomhed foreligger der med virkning  

 fra 1. jan 1993 fast driftssted fra 1. dag, jf. lov nr. 1021 af 19. dec.  

 1992. For bygge-/anlægsvirksomheder, der er hjemmehørende i et land, hvormed Danmark har indgået DBO, kan beskatning dog ikke gennemføres, medmindre  

 der foreligger fast driftssted efter DBO'en.
Ved fastlæggelsen af, hvornår der i øvrigt foreligger fast driftssted,  

 lægges der vægt på den præcisering af begrebet, der har fundet sted i  

 tilknytning til vore DBO'er.
Endvidere bemærkes, at der med hensyn til  

 afgrænsningen af, hvad der i KSL § 2, stk. 1 d, skal forstås ved et fast  

 driftssted, i cirk. nr.135 af 4.nov. 1988, pkt. 12, er henvist til artikel 5  

 i OECD's Modelkonvention.
Der henvises derfor til den nærmere beskrivelse af  

 fast driftssted under D.D.2 vedrørende artikel 5.
 Når det kan lægges til grund, at der er fast driftssted i Danmark, vil den  

 begrænsede skattepligt omfatte den fortjeneste, der kan henføres til det  

 faste driftssted efter principperne i artikel 7 i OECD's Modelkonvention.  

 Heri indgår også udbytte, renter og royalties, som ud fra driftsmæssige  

 synspunkter direkte kan henføres til det faste driftssted.
Tilsvarende vil driftsmæssigt betingede renteudgifter kunne fradrages i  

 det faste driftssteds resultat, jf.
TS-Nyt 1993.4.143 (TfS 1993,7).
Udenlandske konkurser er ikke omfattet af KKSL.
Det betyder, at  

 skattelovgivningens almindelige regler anvendes i disse tilfælde.
En  

 begrænset skattepligtig person (såvel som et begrænset skattepligtigt  

 selskab) skal derfor på sædvanlig vis opgøre sin indkomst efter reglerne for  

 begrænset skattepligtige uden hensyn til reglerne i KKSL, jf. skm. cirk. nr.  

 68 af 20/5 1992, pkt. 2.
D.A.2.5 KSL § 2, stk. 1 e - Fast ejendom Personer, der uden at være omfattet af KSL § 1, ejer fast ejendom her i  

 landet eller nyder indtægter af samme eller af her i landet oprettet  

 familie-fideikommis, herunder kapital båndlagt i henhold til Lensafløsningsloven, er begrænset  

 skattepligtige.
 Også bortforpagteren af en ejendom må som ejer af ejendommen anses for  

 skattepligtig efter denne bestemmelse.
Det følger af princippet i LSR.1970.85 og 1972.8, at renter af indestående  

 i Grundejernes Investeringsfond ikke skal medregnes ved opgørelsen af  

 ejendomsoverskuddet, da indeståendet ikke kan henføres til ejendommens  

 driftskapital.
Dette fremgår også af skd.34.266, hvor det tillige afgøres, at  

 beløbene, når de frigives ved bindingsperiodens ophør, ikke er omfattet af  

 den begrænsede skattepligt.
En i Schweiz bosat dansk statsborger var kommanditist, hhv. interessent i  

 to selskaber, der hver ejede og drev en udlejningsejendom.
Skatteyderen havde  

 for indkomstårene 1978-1981 henlagt til investeringsfonds på grundlag af sin  

 andel af selskabernes overskud og fratrukket henlæggelserne i den  

 skattepligtige indkomst. Østre Landsret fandt, at skatteyderen var begrænset  

 skattepligtig efter KSL § 2, stk. 1, litra c (nu litra d), af renterne og  

 indeståenderne, da investeringsfondskontiene havde en nær tilknytning til  

 udlejningsvirksomheden (TfS 1991, 24). Højesteret fandt, at spørgsmålet om  

 beskatning skulle opgøres efter den dagældende bestemmelse i KSL § 2, stk. 1,  

 litra d (nu litra e), jf. art. 6 og 11 i DBO'en med Schweiz, og at  

 renteindtægten, som hidrørte fra investeringsfondskonti, ikke kunne  

 sidestilles med indtægter, der var oppebåret på ejendommene.
Renterne og  

 indeståenderne skulle herefter ikke medregnes i skatteyderens indkomst og  

 formue. (TfS 1996, 532 (HRD).
En begrænset skattepligtig havde optaget et lån i England til finansiering  

 af købet af et sommerhus her i landet.
Da lånet ikke var ydet med sikkerhed i  

 sommerhuset, kunne det ikke fradrages ved formueopgørelsen (jf.
D.A.2.12),  

 ligesom renter af lånet ikke kunne fragå i overskuddet af sommerhuset (TfS  

 1995,643).
Ved lov nr. 428 af 25 jun. 1993 (skattereformen) er beskatningen af  

 fortjeneste ved afståelse af fast ejendom omfattet af EBL ændret med virkning  

 for afståelser den 19. maj 1993 eller senere, således at der er blevet tale  

 om kapitalindkomst i stedet for særlig indkomst.
Ved lov nr. 313 af 17. maj  

 1995 (ophævelse af lov om særlig indkomstskat mv.) er fra og med indkomståret  

 1996 endvidere fortjeneste ved afståelse af fast ejendom omfattet af AL § 29  

 eller § 29 S (genvundne afskrivninger) gjort til almindelig indkomst i stedet  

 for særlig indkomst.
 . Gevinster og tab, som begrænset skattepligtige personer realiserer ved  

 afståelse af formuegoder, er fortsat kun skattepligtige i den udstrækning,  

 skattepligt er hjemlet i den øvrige skattelovgivning.
 Om den særlige 80%-begrænsning vedrørende gæld i fast ejendom, se nærmere  

 under afsnit D.B.6.1.
D.A.2.6 KSL § 2, stk. 1 f.
Udbytteindtægter - visse aktieafståelser Ved lov nr. 312 af 17. maj 1995 er KSL § 2, stk. 1, litra f - med virkning  

 fra 2. nov. 1994 - ændret således, at der foreligger begrænset skattepligt i  

 alle tilfælde, hvor personer, der uden at være omfattet af KSL § 1, oppebærer  

 udbytter omfattet af LL § 16 A, stk. 1, eller afståelsessummer omfattet af LL  

 § 16 B.
Det er herefter helt uden betydning for spørgsmålet om begrænset  

 skattepligt, hvorvidt der er pligt til at indeholde udbytteskat af  

 vedkommende beløb.
Efter de indtil 2. nov. 1994 gældende regler forelå der  

 kun begrænset skattepligt, såfremt der i henhold til KSL § 65 skulle  

 foretages indeholdelse af udbytteskat, eller der var tale om udbytter i  

 øvrigt omfattet af LL § 16 A, stk. 1.
D.A.2.7 KSL § 2, stk. 1 h.
Renter Renter fra kilder her i landet medfører begrænset skattepligt efter KSL §  

 2, stk. 1, litra h.
Den begrænsede skattepligt efter denne bestemmelse omfatter kun personer,  

 som har været fuldt skattepligtige efter KSL § 1 i en eller flere perioder på  

 i alt mindst 5 år inden for de seneste 10 år før ophør af skattepligt efter  

 denne bestemmelse, jf.
KSL § 2, stk. 5. Endvidere omfatter den begrænsede  

 skattepligt kun personer, hvis skattepligt efter KSL § 1 er ophørt 18. feb.  

 1987 eller senere.
Ved indtræden eller ophør af indkomstskattepligt i medfør af § 2, stk. 1,  

 litra h), finder LL § 5 B tilsvarende anvendelse, jf.
KSL § 2, stk. 5, 6. pkt.,  

 - d.v.s. at renteindtægter ved opgørelsen af den skattepligtige indkomst  

 fordeles over den periode, de vedrører, på den måde, som er nævnt i LL § 5,  

 stk. 6.
Renteindtægter omfattet af bestemmelsen skal som hovedregel beskattes med  

 en bruttoskat på 30%. Som oftest vil en DBO dog føre til, at bopælslandet har  

 den udelukkende beskatningsret til renteindtægter.
Renteindtægter, der er  

 knyttet til virksomhed med fast driftssted her i landet, vil være omfattet af  

 KSL § 2, stk. 1, litra d.
Disse renter skal indgå ved opgørelsen af  

 virksomhedens overskud.
Se nærmere under D.A.2.4.
D.A.2.8 KSL § 2, stk. 1 i.
Royalty Der foreligger begrænset skattepligt af royalty hidrørende fra kilder her  

 i landet.
Det er en betingelse for den begrænsede skattepligt, at royaltybetaleren  

 har hjemting her i landet.
Der foreligger dog begrænset skattepligt, hvis  

 udbetalingen foretages af en befuldmægtiget, der har hjemting her, jf.
KSL §  

 65 C, stk. 1.
Hvad er royalty I KSL § 65 C, stk. 4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
Royaltyindtægter omfattet af bestemmelsen beskattes med en bruttoskat på  

 30%. Royaltyskatten opkræves ved indeholdelse.
Som oftest vil en DBO dog føre  

 til, at bopælslandet har den udelukkende beskatningsret til royalties.
 Personer og dødsboer, der alene er skattepligtige efter KSL § 2 stk. 1 i,  

 er fritaget for pligten til at indgive selvangivelse.
 D.A.2.9 Beskatning af udenlandske artister m fl.
 Udenlandske artister og solister uden bopæl i Danmark bliver i  

 almindelighed ikke skattepligtige af honorarer oppebåret i Danmark, se dog  

 D.A.1.3 (om fuld skattepligt efter 6 måneders ophold).
Hvis der derimod er tale om personligt arbejde i tjenesteforhold, hvor  

 vederlaget er A-indkomst, jf.
KSL § 2, stk. 1, litra a, samt § 43, stk. 1,  

 bliver de pågældende skattepligtige fra 1. dag.
Dette kan f.eks. gælde  

 professionelle fodboldspillere og ishockeyspillere samt gæsteforelæsere,  

 scenografer og lignende, jf.
SD-cirk. 1989-56 om skattetræk.
 Hvis der er tvivl om, hvorvidt der foreligger arbejde i tjenesteforhold,  

 må afgørelsen ske på grundlag af de retningslinier, der er anført i Skm.  

 cirk. nr. 129 af 4. jul. 1994 om personskatteloven, afsnit B.3.1.1. Fra  

 praksis kan nævnes UfR 1973,151 (H), UfR 1975,511 (H) og U 1981.349 (Ø ).
D.A.2.10 Skattepligt ifølge KBL Personer, der har indtægt i forbindelse med forundersøgelse,  

 efterforskning og indvinding af kulbrinter fra dansk område og dertil knyttet  

 virksomhed, er skattepligtige til Danmark i medfør af KBL.
For disse personer  

 indebærer KBL derfor en udvidelse af den subjektive skattepligt.
 Ansættelsen af koncessionshavernes indtægt i forbindelse med  

 forundersøgelser, efterforskning og indvinding af kulbrinter foretages af  

 Ligningsrådet og TSS foretager ligning, beregning og opkrævning af skatter,  

 der pålignes i medfør af KBL.
I det omfang personer, der har indtægt ved erhvervsmæssig virksomhed  

 knyttet til den danske kulbrinteaktivitet, ikke tillige er fuldt  

 skattepligtige efter KSL § 1 eller begrænset skattepligtige efter KSL § 2, foretages  

 ansættelsen af Ligningsrådet, og Told- og Skatteregion Esbjerg foretager ligning,  

 beregning og opkrævning af skatter, der pålignes i medfør af KBL.
Det samme  

 gælder for personer, som ikke er omfattet af KSL § 1, og som i forbindelse  

 med virksomhed knyttet til den danske kulbrinteaktivitet arbejder for en  

 arbejdsgiver uden hjemting her i landet.
For andre personer, der udfører virksomhed knyttet til den danske  

 kulbrinteaktivitet, og som tillige er skattepligtige efter KSL §§ 1 og 2  

 gælder der ingen særlige regler i KBL med hensyn til ansættelse, beregning og  

 opkrævning af skatter.
Ansættelsen for disse personer foretages af de  

 kommunale ligningsmyndigheder.
D.A.2.11 EØFG - Fordeling af overskud EU's rådsforordning nr. 2137/85 af 25. juli 1985 om Europæiske Økonomiske Firmagrupper (EØFG) finder anvendelse fra den 1. jul. 1989.
 Ifølge forordningens artikel 21 betragtes overskud eller underskud som  

 følge af firmagruppens virksomhed som medlemmernes eget overskud eller  

 underskud og fordeles mellem dem i det forhold, der er fastsat i  

 stiftelsesoverenskomsten, eller hvis et sådant forhold ikke er fastsat, i  

 lige store dele.
 Ifølge forordningens artikel 40 er det kun det enkelte medlem af gruppen,  

 og ikke selve gruppen, der skal svare skat af resultatet af gruppens  

 virksomhed.
 Europæiske Økonomiske Firmagrupper behandles i Danmark generelt, herunder  

 i skattemæssig henseende, som interessentskaber.
Et dansk medlem af en Europæisk Økonomisk Firmagruppe beskattes i Danmark af sin andel af gruppens overskud eller underskud og eventuel  

 formue opgjort efter danske regler.
Har medlemmet som følge af sin deltagelse  

 i gruppen fast driftssted i en anden stat, kan medlemmet beskattes af sin  

 andel af det faste driftssteds indkomst efter de nationale regler i denne  

 anden stat.
I så fald nedsættes beskatningen her i landet efter reglerne i en  

 eventuel DBO mellem Danmark og den pågældende stat eller efter LL § 33.
Registrering i Danmark af en Europæisk Økonomisk Firmagruppe medfører, at  

 gruppen får værneting her i landet, men ikke (automatisk) at gruppens  

 udenlandske medlemmer får fast driftssted her i landet.
Det må afgøres  

 individuelt for hvert medlem, om medlemmet er begrænset skattepligtig her i  

 landet i medfør af reglerne i KSL § 2 eller SEL § 2. Firmagruppen har  

 hjemsted - og dermed hjemting - på det sted inden for Fællesskabet, hvor  

 enten firmagruppen har sit hovedkontor eller et af firmagruppens medlemmer  

 har sit hovedkontor eller udøver sin hovedaktivitet, forudsat at firmagruppen  

 reelt udøver virksomhed fra dette sted.
Det må ligeledes afgøres individuelt  

 for hvert medlem, om Danmark i henhold til DBO'en med den stat, hvor  

 medlemmet er hjemmehørende, som kildestat har ret til at beskatte medlemmets  

 indkomst eller formue her i landet.
 De ansatte i en firmagruppe med hjemting eller fast driftssted i Danmark  

 er skattepligtige efter de almindelige regler i KSL § 1 og § 2, se afsnit  

 D.A.1. og D.A.2.
D.A.2.12 Formue Ifølge KSL § 2, stk. 9, er der alene begrænset skattepligt af formue, der  

 knytter sig til en virksomheds faste driftssted her i landet eller består af  

 fast ejendom, jf.
KSL § 2, stk. 1, litra d og e.
Den begrænsede skattepligt  

 af formue gælder også værdien af ubebyggede grunde, der ikke afkaster  

 indtægt, jf.
Skat 1990.8.631 (TfS 1990,359) (LSR). Gæld og andre byrder kan  

 kun fratrækkes i det omfang, de hviler på ovennævnte formue.
 Om den særlige 80%-begrænsning ved gæld i fast ejendom, se nærmere under  

 afsnit D.B.6.1.
D.A.3 Undtagelser fra skattepligten D.A.3.1 Kongehuset Ifølge KSL § 3, stk. 1, er kongen, dennes ægtefælle og medlemmer af det  

 kongelige hus, som er børn af danske konger, eller for hvem der i henhold til Grundlovens § 11 er fastsat årpenge, og disses ægtefæller, fritaget for  

 enhver skattepligt - fuld eller begrænset.
 D.A.3.2 Diplomatiske repræsentanter mv.
 KSL § 3, stk. 2, henviser om beskatningen af fremmede staters herværende  

 diplomater til Wienerkonventionen.
Danske statsborgere Danske statsborgere er som hovedregel fuldt skattepligtige.
Undtagelse fra  

 denne hovedregel gælder alene for repræsentationens chef og det diplomatiske  

 personale, dvs. de medlemmer af repræsentationens personale, der har  

 diplomatisk rang.
Disse personer er, selv om de er danske statsborgere,  

 fritaget for fuld skattepligt i medfør af KSL § 1, men de er begrænset  

 skattepligtige i overensstemmelse med reglerne i KSL § 2.
 Der er ikke hjemmel til at påligne ansatte ved ambassader (eller ved  

 internationale organisationer og udenlandske virksomheder)  

 arbejdsmarkedsbidrag af lønindkomst omfattet af KSL § 44 (B-indkomst), jf.  

 TfS 1996, 258.
Udenlandske statsborgere Repræsentationens chef og det diplomatiske personale er fritaget for fuld  

 skattepligt i medfør af KSL § 1, men de er begrænset skattepligtige efter  

 reglerne i KSL § 2.
 Det administrative og tekniske personale er, såfremt de ikke har fast  

 bopæl her i landet, fritaget for fuld skattepligt i medfør af § KSL 1, men de  

 er begrænset skattepligtige efter reglerne i KSL § 2.
 Tjenestepersonale (dvs. personale, beskæftiget som hushjælp, aflønnet af  

 udsenderstaten) samt private tjenestefolk er fritaget for beskatning af  

 indtægter i forbindelse med tjenesten (den fra ambassaden oppebårne løn), men  

 kun, såfremt de ikke har fast bopæl her i landet.
Familiemedlemmer til repræsentationens chef, til det diplomatiske  

 personale samt til det administrative og tekniske personale og tilhørende  

 disses husstand er fritaget for beskatning i samme omfang som det pågældende  

 medlem af repræsentationen.
For familiemedlemmer til tjenestepersonale gælder  

 ingen skattemæssige særregler.
Betydningen af DBO Beskatning efter Wienerkonventionens regler kan ikke ske i strid med  

 bestemmelserne i en mellem Danmark og vedkommende fremmede land indgået DBO.
Det bemærkes særligt, at der i mange af DBO'erne er optaget en regel  

 om, at beskatningsretten til lønninger mv., der udbetales af en af staterne,  

 tilkommer denne stat.
D.A.3.3 Konsulatsembedsmænd De nærmere regler om beskatningen af konsulatsembedsmænd findes i KSL § 3,  

 stk. 3, hvori der henvises til bestemmelserne i Wienerkonventionen om  

 konsulære forbindelser.
Danske statsborgere Danske statsborgere, der virker som konsulatsembedsmænd i fremmede magters  

 herværende konsulater, er fuldt skattepligtige, og de skal beskattes af deres  

 indtægt fra konsulatet.
Udenlandske statsborgere med fast bopæl Udenlandske statsborgere, der har fast bopæl her i landet, er fuldt  

 skattepligtige i medfør af KSL § 1.
Udenlandske statsborgere, der ikke har fast bopæl her i landet Udenlandske statsborgere, der ikke har fast bopæl her i landet, ansat ved - Konsulater, ledet af »udsendte konsuler« (consules missi):  

 Konsulatsembedsmænd og konsulatsfunktionærer, som ikke har privat  

 indtægtsgivende beskæftigelse, er fritaget for fuld skattepligt i medfør af  

 KSL § 1, men de er begrænset skattepligtige efter reglerne i KSL § 2.  

 Konsulatsfunktionærer, som har privat indtægtsgivende beskæftigelse her, er  

 fuldt skattepligtige i medfør af § KSL 1. Tjenestepersonale (dvs. personale,  

 beskæftiget som hushjælp, aflønnet af udsenderstaten) er fuldt skattepligtige  

 i medfør af § KSL 1. Har de ikke privat indtægtsgivende beskæftigelse her, er  

 de fritaget for beskatning af den løn, som de modtager for deres tjeneste ved  

 konsulatet.
Familiemedlemmer til konsulatsembedsmænd og -funktionærer og  

 tilhørende disses husstand er fritaget for beskatning i samme omfang som de  

 ved konsulatet beskæftigede.
For familiemedlemmer til tjenestepersonale  

 gælder ingen skattemæssige særregler.
For privat tjenestepersonale gælder  

 ingen skattemæssige særregler.
- Konsulater, ledet af »honorære konsuler« (consules electi):  

 Konsulatsembedsmænd er fritaget for beskatning af vederlag, som de modtager  

 fra udsenderstaten for varetagelsen af konsulære opgaver.
For  

 konsulatsfunktionærer, tjenestepersonale og familiemedlemmer til den ved  

 konsulatet beskæftigede gælder ingen skattemæssige særregler.
Det bemærkes,  

 at KSL § 3, stk. 3, (om konsuler m fl..) bl.a. adskiller sig fra KSL § 3,  

 stk. 2, ved ikke at nævne privat tjenerskab.
Det skyldes, at  

 konsularkonventionen ikke, som diplomatkonventionen, indeholder skattemæssige  

 særregler for denne persongruppe.
Såvel diplomatkonventionen som konsularkoventionen indeholder bestemmelse  

 om, at »fast bopæl i modtagerstaten« udelukker skattefrihed.
Dette  

 udtryk - »fast bopæl i modtagerstaten« - betyder i begge  

 konventioner: fast bopæl på tidspunktet for den pågældendes ansættelse ved  

 repræsentationen, således at en efterfølgende etablering af fast bopæl her  

 ikke udelukker skattefrihed.
 Konventionens bestemmelse om skattefrihed skal forstås således, at gebyrer  

 og afgifter, som oppebæres af en konsulær repræsentation, er skattefri uanset  

 konsulens status.
 Sådanne indtægter vil derfor uden beskatning kunne overføres til  

 udsenderstaten eller anvendes til den konsulære repræsentations indretning og  

 drift.
 I det omfang sådanne indtægter anvendes eller hæves personligt af en  

 honorær konsul, der er statsborger eller fast bosiddende i modtagerlandet,  

 har konsulen derimod ikke krav på skattefrihed.
