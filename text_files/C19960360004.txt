Indholdsfortegnelse Indledning 1. Område 2. Definitioner 2.1. Specialværktøj 2.2 Stationær maskine 2.3 Transportabel maskine 2.4 Håndmaskine 2.5 Styresystem 3. Konstruktion 3.1 Alment 3.2 Maskiner med hydraulik og pneumatik 3.3 Sikring af farezone 3.4 Bevægelige maskindele 3.5 Styresystemer 3.6 Varme og kulde 3.7 Stoffer og materialer 3.8 Stråling 3.9 Brand og eksplosion 3.10 Særlige driftsforhold 4. Udrystning for energitilførsel 4.1 Elektricitet 4.2 Forbrændingsenergi 5. Betjeningssikkerhed 5.1 Betjeningsorganer og deres placering 5.2 Supplerende bestemmelser for håndmaskiner 5.3 Supplerende bestemmelser for automatiske maskiner 5.4 Specielle arbejdsopgaver 5.5 Arbejdsstillinger 6. Start- og stopfunktioner m.v.
6.1 Start 6.2 Stop 6.3 Energisvigt m.v.
 7. Støj og vibrationer m.v.
8. Platforme, gangbroer og adgangsveje 9. Form og farve 10. Transport og løfteanordninger 11. Opstilling Bilag Uddrag af bekg. 561/94, kapitel 2, og vilag VIII Indledning Arbejdsmiljølovgivningens almindelige krav til maskiners og maskinanlægs  

 konstruktion, udstyr og udformning under hensyn til sikkerhed og sundhed  

 findes i bekendtgørelse nr. 561 af 24. juni 1994 om indretning af tekniske  

 hjælpemidler med senere ændringer.
Kapitel 2 i bekendtgørelsen indeholder regler, der gennemfører  

 EF-maskindirektivet.
Det gælder kun for maskiner og sikkerhedskomponenter,  

 der er omfattet af direktivet.
Alle andre maskiner m.v. falder ind under  

 reglerne i bekendtgørelsens kapitel 3.
 Området for reglerne i kapitel 2 er fastlagt i bekendtgørelsens § 5 og  

 bilag VIII, som er gengivet i bilag til anvisningen, men bortset herfra  

 omhandler anvisningen ikke reglerne i kapitel 2 (maskindirektivet).
 Anvisningen omhandler kravene i bekendtgørelsens kapitel 3 og giver  

 vejledende retningslinier for, hvorledes disse krav i almindelighed kan  

 opfyldes for maskiner og maskinanlæg, der omfattes af dette kapitel.
Arbejdstilsynet kræver, at sådanne maskiner og maskinanlæg er indrettet i  

 overensstemmelse med anvisningen eller på anden lige så forsvarlig måde.
I  

 særlige tilfælde, hvor de konkrete omstændigheder gør det nødvendigt, kan  

 Arbejdstilsynet dog stille yderligere krav.
 Visse typer af maskiner skal desuden opfylde andre særlige krav, se. pkt.  

 1.3.
Anvisningen erstatter At-anvisning med samme nr. fra oktober 1990, som  

 knyttede sig til bekendtgørelse nr. 43 af 22. januar 1981 om tekniske  

 hjælpemidlers indretning og anvendelse.
Denne bekendtgørelse er ophævet, men  

 dens bestemmelser om konstruktion, udstyr m.v. er uændret videreført, først i  

 bekendtgørelse nr. 694 af 7. august 1992 om indretning af tekniske  

 hjælpemidler kapitel 3, derefter i kapitel 3 i ovennævnte bekendtgørelse nr.  

 561/94.
 Bortset fra ændringerne i anvisningens område, jf. pkt. 1, svarer dens  

 indhold til retningslinierne i anvisningen fra 1990.
1. Område 1.1 Anvisningen gælder for maskiner og maskinanlæg m.v., der omfattes af  

 kapitel 3 i bekendtgørelse nr. 561/94 om indretning af tekniske hjælpemidler,  

 dvs. maskiner m.v., som ikke skal opfylde kravene iflg. bekendtgørelsens  

 kapitel 2 (maskindirektivet).
Om en maskine falder ind under kapitel 2 afhænger dels af maskintypen,  

 dels af tidspunktet hvor den som ny er blevet leveret til brug.
Der henvises  

 nærmere til anvisningens bilag, hvor bekendtgørelsens § 5 og Bilag VII, der  

 fastlægger kapitel 2's anvendelsesområde, er gengivet.
 Enhver form for maskiner m.v. uden for dette anvendelsesområde omfattes af  

 anvisningen, således som angivet nærmere nedenfor i pkt. 1.1.1 - 1.1.3.
 1.1.1 Maskiner og maskinanlæg, der er leveret til brug før den  

 1.1.1993.
1.1.2 Maskiner og maskinanlæg, der er leveret i tidsrummet  

 1.1.1993 - 31.12.1994, medmindre de er markedsført af fabrikanten efter  

 maskindirektivets regler.
Hvis dette er tilfældet, skal maskinen være leveret  

 med EF-mærkning og EF-overensstemmelseserklæring jf. kapitel 2 i  

 bekendtgørelse nr. 694 af 7. august 1992.
1.1.3 Maskiner og maskinanlæg, der er leveret til brug efter d.  

 31.12.1994, hvis de er af en type, der på leveringstidspunktet ikke var  

 omfattet af kapitel 2 i bekendtgørelse nr. 561/94 (maskindirektivet). Det er  

 tilfældet, hvis - maskintypen først omfattes af maskindirektivet fra et senere tidspunkt,  

 se bekendtgørelsens bilag VIII pkt. 2, eller - maskintypen er undtaget fra maskindirektivet, se bekendtgørelsens bilag  

 VIII pkt. 3.
 Ved leveringstidspunktet, nævnt ovenfor, forstås det tidspunkt, hvor  

 maskinen første gang, som ny, er leveret til brug.
 1.2 Anvisningens retningslinier tager inden for dens  

 anvendelsesområde, jf. pkt. 1.1.1 - 1.1.3, sigte på alle former for maskiner  

 og maskinanlæg, hvorved især forstås motorer, pumper, ventilatorer,  

 kompressorer, værktøjsmaskiner, produktionsmaskiner, motorredskaber og  

 sammenstilling af maskiner til maskinanlæg, produktionslinier m.v.
 Dette gælder både mekanisk drevne og hånddrevne maskiner.
Anvisningen tager ikke alene sigte på at beskytte operatøren eller  

 operatørerne af en maskine.
Den tilsigter også at sikre både medhjælpere,  

 andre beskæftigede i nærheden og tilfældigt forbipasserende.
Anvisningen giver ikke retningslinier for beregning, valg af materialer,  

 udførelse m.v. ud fra hensynet til forsvarlig styrke og holdbarhed.
Her  

 forudsættes, at teknikkens almindelige regler, normer og standarder er fulgt.
 1.3 Anvisningen omhandler de generelle krav til sikkerhed og  

 sundhed iflg. kapitel 3 i bekendtgørelse nr. 561/94.
 Maskiner m.v., som opfylder bestemmelserne i denne anvisning, kan ikke  

 uden videre anses for at opfylde alle arbejdsmiljølovens krav.
Der kan herudover gælde særbestemmelser, der i givet fald også skal være  

 opfyldt.
Det gælder fx for trykbeholdere, kedler m.v., elevatorer og  

 boltepistoler, desuden hejse- løfte- og transportredskaber, medmindre de er  

 omfattet af kapitel 2 i maskindirektivet.
 1.4 Anvisningen gælder ikke for maskiner m.v. omfattet af kapitel  

 2 i bekendtgørelse nr. 561/94.
 Anvendelsesområdet for kapitel 2 er fastlagt i bekendtgørelsens § 5 og  

 bilag VIII, som er gengivet i bilag til anvisningen.
 Med hensyn til de generelle sikkerheds- og sundhedskrav til indretningen  

 af disse maskiner m.v. henvises til bekendtgørelsens bilag I.
2. Definitioner 2.1 Specialværktøj Værktøj således udformet, at almindeligt værktøj som skruetrækker,  

 skruenøgle, hammer, tang o.l. ikke kan bruges i stedet for specialværktøjet.  

 Et eksempel på specialværktøj er en topnøgle med trekantet hus til forsænket  

 trekantet tap.
Nøglelåse, kodelåse eller plombering kan ofte erstatte et krav  

 om specialværktøj.
2.2 Stationær maskine Maskine, som ikke er transportabel, fx excenterpresse, drejebænk,  

 vævestol, papirmaskine.
2.3 Transportabel maskine Maskine, som er beregnet til at kunne transporteres for at kunne anvendes  

 på forskellige pladser, fx elmotorer på vogn eller slæde, brændesav,  

 mejetærsker, kornblæser, plæneklipper.
2.4 Håndmaskine Maskine, beregnet til at holdes i hånden under brugen, fx håndboremaskine,  

 håndrundsav.
2.5 Styresystem Anordninger, hvormed maskiner startes, stoppes, styres eller overvåges.  

 Til styresystemet hører samtlige komponenter (mekaniske, hydrauliske,  

 pneumatiske, elektriske eller elektroniske) fra og med betjeningsorganet frem  

 til selve maskinen.
3. Konstruktion 3.1 Alment 3.1.1 Maskiner skal så vidt muligt være konstrueret, så bevægelige  

 maskindele, udslyngning af maskindele eller materialer, eller udvikling af fx  

 røg, gas, støv, farlige stoffer og materialer, støj, vibrationer,  

 elektricitet, varme, kulde, stråling, brand og eksplosion, ikke kan volde  

 skade.
3.1.2 Maskiner skal så vidt muligt indrettes således, at  

 yderligere beskyttelsesanordninger ikke er nødvendige.
Se fig. 3.1.2 3.1.3 Beskyttelsesanordninger skal så vidt muligt være faste dele  

 af maskinens konstruktion.
3.1.4 Alle beskyttelsesanordninger skal have fornøden styrke og  

 stabilitet, så de kan tåle ikke alene den belastning, de umiddelbart er  

 bestemt for, men også belastning fra forudseeligt misbrug.
En beskyttelsskærm  

 skal ikke blot forhindre, at en legemsdel kan nå ind i en farezone, men skal  

 også kunne modstå et mere hårdhændet forsøg, fx hvis et menneske snubler og  

 med hånden tager fat i skærmen for ikke at falde.
Et rækværk skal ligeledes  

 kunne tåle, at en person snubler ind i det.
+++ FIGUR 3.1.2 +++ Gammel (øverst) og ny udgave af en valsepudser.
Den nye udgave kræver  

 ingen yderligere beskyttelse.
3.1.5 Beskyttelsesanordninger, som skal hindre, at dele slynges ud  

 (værktøjer, emner, sprængstykker fra slibeskiver m.v.), skal være stærke nok  

 til med sikkerhed at fange de udslyngede dele.
Om nødvendigt skal den  

 tilstrækkelige styrke kunne godtgøres ved forudgående beregning.
Der kan dog ikke sikres mod udslyngning i alle tilfælde.
Kapper om fx  

 store turbiner og industricentrifuger kan ikke modstå et sprængt turbinehjul  

 eller en sprængt centrifugekugle.
I sådanne tilfælde skal den  

 beregningsmæssige sikkerhed mod sprængning af de roterende dele kunne  

 dokumenteres.
 3.1.6 Beskyttelsesanordninger må ikke kunne sættes ud af funktion  

 eller fjernes uden brug af værktøj, medmindre der er truffet særlige  

 foranstaltninger, se pkt. 3.3.5 og 3.3.6.
 3.1.7 En beskyttelsesanordning må ikke medføre uhensigtsmæssige  

 arbejdsstillinger og synsforhold.
 3.1.8 Stationære maskiner beregnet til fastgøring til underlag,  

 væg eller andet, skal kunne fastgøres forsvarligt, så fastgøringen kan modstå  

 enhver påvirkning, der med rimelighed kan forudses.
 Fastgøringsmetodens egnethed skal om fornødent kunne dokumenteres.
 3.1.9 Transportable maskiner på hjul skal om nødvendigt kunne  

 afbremses effektivt under brugen.
 3.1.10 Stationære og transportable maskiner, som ikke er beregnet  

 til fastgøring, skal være betryggende sikret mod væltning.
 Maskiner, der stilles til side fordi de midlertidigt er ude af brug, fx  

 redskaber, der afmonteres fra en traktor, skal kunne henstilles sikkert, uden  

 at de vælter.
 Dette krav anses normalt for opfyldt, hvis de opfylder et af følgende  

 krav:
3.2 maskiner med hydraulik og pneumatik 3.2.1 maskiner med hydraulisk og pneumatisk udrustning skal være indrettet  

 således, - at farligt overtryk er forhindret - at udstrømmende trykmedium (væske eller gasart) ikke kan forårsage  

 personskade - at variationer i trykket ikke fremkalder ulykkesfare ved farlig  

 bevægelse af maskindel eller arbejdsstykke eller udebleven funktion.  

 Ventiler, der forhindrer bevægelse i tilfælde af rør- eller slangebrud, skal  

 så vidt muligt anbringes direkte på bevægecylinderen - at det let kan kontrolleres, om der er tilstrækkelig hydraulvæske i  

 systemet - at der i nærheden af pumpe eller kompressor er tilslutningsmulighed for  

 en trykmåler - at den hydrauliske og pneumatiske udrustning er godt beskyttet mod skade  

 ved ydre påvirkning - at akkumuleret tryk kan aflastes på ufarlig måde.
 3.2.2 Beholdere, rør, slanger, koblinger og andre komponenter, som  

 er under tryk, skal være dimensioneret og monteret efter gældende tekniske  

 normer og regler.
3.2.3 Rør og slanger må ikke beskadiges ved maskinbevægelse eller  

 slynges ud ved eventuelt brud.
Slangekoblinger skal monteres i  

 overensstemmelse med god faglig praksis.
 3.2.4 Trykakkumulatorer skal have anordninger, som forhindrer, at  

 luft eller anden gasart kan kommme ud af systemet i farlig mængde.
 3.2.5 I trykakkumulatorer må der kun anvendes en gasart, som ikke  

 reagerer med trykvæsken.
 3.2.6 Hydraulvæske, som vedlækage kan sprøjte ud med deraf  

 følgende fare for antændelse, må ikke være brændbar, eller faren for  

 antændelse må imødegås fx ved omlægning af hydraulsystemet.
 3.2.7 Trykmedium (væske eller gasart) må ikke angribe de  

 konstruktionsdele, ledninger og pakninger, som det kommer i berøring med.
 3.2.8 Maskiner, hvori dele løftes med trykenergi, skal have  

 mekanisk sikring mod, at delene falder ned ved tryksvigt (fx lækage eller  

 ledningsbrud), såfremt et sådant fald kan forvolde personskade.
 3.2.9 Der skal være filter for trykmediet, hvis forureninger kan  

 forstyrre maskinfunktioner på farlig måde.
+++ FIGUR 3.3.4A +++ Sikkerhedsafstande for beskyttende afskærmning.
De røde felter angiver  

 farezoner, og a er afstand fra gulv til farexone, b afskærmningens højde og c  

 vandret afstand fra skærm til farezone.
Alle mål er i mm.
 3.2.10 Der skal være midler til afluftning eller automatisk  

 afluftning, hvis luftlommer kan forårsage farlig maskinfunktion.
3.2.11 Når der afbrydes for en hydraulisk eller pneumatisk  

 maskine, må der ikke kunne ske farlig bevægelse af maskindel eller  

 arbejdsstykke på grund af tilbageværende tryk.
Hvis det er muligt, skal  

 afbrydelsen automatisk gøre maskinen trykløs.
Se også pkt. 6.3.3.
3.3 Sikring af farezone 3.3.1 Maskiner skal være således udført og opstillet, at man ikke  

 uforsætligt kan falde eller nå ind i en farezone.
Sikkerhedsafstande for beskyttende afskærmning.
De røde felter angiver  

 farezoner, og a er afstand fra gulv til farezone, b afskærmningens højde og c  

 vandret afstand fra skærm til farezone.
Alle mål i mm.
Sikkerhedsafstande for beskyttende afskærmning.
De røde felter angiver  

 farezoner, og a er afstand fra gulv til farezone, b afskærmningens højde og c  

 vandret afstand fra skærm til farezone.
Alle mål i mm.
3.2.2 Kravet gælder også tilførsels- og fraførselsåbninger for  

 materialer, emner m.v.
Tilførselsåbninger i gulv skal være omgivet af rækværk  

 med hånd-, knæ- og fodliste.
Hvor der ikke kan være fuldt rækværk for at  

 kunne få materialet ned i tilførselsåbningen, skal der etableres anden  

 afspærring, så risiko for personskade ikke foreligger.
 3.3.3 Beskyttelsesanordninger skal være således udformet og  

 placeret, at der ikke opstår en ny risiko for personskade, fx klemningsfare  

 mellem beskyttelsesanordning og maskindel eller arbejdsstykke.
 3.3.4 Rækkeafstande og åbningsstørrelser er vist på fig. 3.3.4  

 A,B, C og D.
 3.3.5 Beskyttelsesanordninger og låger for påfyldning, inspektion,  

 rensning e.l., som kan åbnes eller fjernes uden anvendelse af værktøj, skal,  

 hvis ikke særlige forhold taler imod, være indrettet som angivet i pkt. a)  

 eller pkt. b):
3.3.6 Beskyttelsesanordninger, som af tekniske grunde ikke kan  

 indrettes efter pkt. 3.3.5, bør kun kunne åbnes eller fjernes af særligt  

 instruerede personer med hjælp af specialværktøj, og skal være forsynet med  

 en advarselstekst med følgende eller tilsvarende indhold:»Må ikke  

 åbnes/fjernes, mens maskinen er i gang.« 3.3.7 Elektrisk, hydraulisk eller pneumatisk anordning med  

 sikkerhedsmæssig funktion (fx overvågning af et låg, en luge, en skærm el.  

 lign. er i beskyttelsesstilling) skal opfylde følgende krav:
 3.3.4B Rækkevidder om en kant.
3.3.4C Tilladte åbninger i skærme med parallelgitter.
Alle mål i  

 mm.
3.3.4D Tilladte åbninger i gitterskærme med firkantede eller runde  

 åbninger.
Alle mål i mm.
3.3.7 Princip for tvangsbrydende, mekanisk afbryder.
Selv om  

 kontakterne brænder sammen, vil en åbning af låget medføre, at de alligevel  

 bliver revet fra hinanden.
Den samlede brydeafstand skal være mindst 3 mm.
 3.3.8 Automatisk produktionslinie afspærret med gennemgående  

 gitter.
 3.3.8 Alle farezoner i automatiske maskiner og maskinanlæg skal  

 være helt afspærrede, se. fig. 3.3.8. Lemme og låg for opstilling,  

 reparation, justering og vedligeholdelse skal mindst opfylde kravene i pkt.  

 3.3.5 Hvor det kan lade sig gøre, bør kravet i pkt. 3.3.5 a) være opfyldt.
3.4 bevægelige maskindele 3.4.1 Bevægelige maskindele, som kan forårsage ulykkestilfælde, skal så  

 vidt muligt være indbygget i maskinen.
Se fig. 3.1.2.
 3.4.2. Hvis dette af praktiske grunde ikke kan lade sig gøre, skal  

 farezonen afskærmes med hensigtsmæssige beskyttelsesanordninger, som fx  

 fuldstændig indskærmning eller halvskærm.
 Specielt skal iagttages:
 3.4.2d Fuldstændig afskærmning af svinghjul på en excenterpresse.
3.4.2.e Bagsiden af et kileremtræk med nødvendige  

 påløbsbeskyttelser.
Forsiden er helt afskærmet.
Fordelene ved den begrænsede  

 afskærmning på bagsiden er, at skærmen er lettere at tage af, når remmene  

 skal udskiftes.
f)Lange remtræk, som af praktiske grunde ikke kan afskærmes jf. pkt. e)  

 skal ved remskiverne være forsynet med beskyttelsesskærme, som afskærmer  

 remskiven og indgrebet mellem skiven og den påløbende rempart.
Remme skal i  

 øvrigt være afskærmet på passende måde fx med beskyttelsesrækværk.
 3.4.2.h Sammenhængen mellem en beskyttelsesskærms højde over  

 bordet og afstand til farested, her et valsesammenløb.
3.4.2.i Udløsningsbøjler på vridemaskine, der kan arbejde i begge  

 retninger.
Når bøjlerne påvirkes, springer valserne straks fra hinanden og  

 standser.
 3.4.3 Maskiner skal være udført, så der ikke foreligger klemnings-  

 eller klipningsfare mellem maskindele eller mellem maskindel og det, maskinen  

 er beregnet til at stå på eller være fastgjort til (gulv, væg m.v.). Se fig.  

 3.4.3.
 3.4.3 Eksempler på sikkerhedsafstande mellem bevægelige maskindele  

 eller mellem bevægelige maskindele og faste dele.
3.4.4 maskinværktøj, arbejdsstykker og lignende, som ved berøring  

 kan forårsage skade, skal være afskærmet, så der ikke er risiko for  

 utilsigtet berøring.
Se fig. 3.4.4.
 3.4.4 En simpel beskyttelse mod berøring af kniven i en  

 skæremaskine (her en klicheeskærer). 1 er beskyttelsesskærmen, 2 kniven og 3  

 emnet (klicheeen)).
 3.4.5 Hvis kravene i 3.4.3 og 3.4.4 ikke kan opfyldes af tekniske  

 årsager, skal der træffes andre foranstaltninger, som forhindrer personskade.
 Sådanne foranstaltninger kan være:
- afskærmning som beskrevet i pkt. 3.3.5 - tohåndsbetjening som beskrevet i pkt. 5.1.4 - følersikring som beskrevet i pkt. 3.4.6 - to-trins klemningssikring som beskrevet i pkt. 3.4.7 - fotocelleværn (lysstråle, lysgitter) - kontaktmåtter, gulvkontakter, radardetektorer - betjeningsorganer med dødmandsknapfunktion som beskrevet i pkt. 5.1.5.
 3.4.6 En følersikring kan udføres på flere måder:
 3.4.6 En beskyttelsesplade foran et valsesammenløb afbryder for  

 valsen, så snart den påvirkes, og er således et eksempel på en følersikring.
 3.4.7 En to-trins klemningssikring bevirker, at de dele, der skal  

 klemme mod hinanden, bevæger sig mod hinanden med ufarlig kraft, indtil  

 afstanden er så lille - normalt 6 mm - at en legemsdel ikke kan indføres.  

 Først da øges kraften til det, der er nødvendigt for at opnå den ønskede  

 funktion.
 3.4.8 Hvis de i pkt. 3.4.5 nævnte foranstaltninger enten er  

 utilstrækkelige eller hindrer et maskinværktøjs funktion, skal der anvendes  

 beskyttelsesudstyr, som er særligt udviklet til formålet.
3.4.9 Er der fare for personskade, hvis en maskines bevægelige  

 dele ikke standser inden for det beregnede område på grund af en maskin-  

 eller betjeningsfejl, skal der være endestop, som afbryder energitilførslen  

 og om fornødent bremser bevægelsen.
Sådanne endestop skal opfylde kravene i  

 pkt. 3.3.7.
3.4.10 Modvægt på vægtstang skal være indrettet, så den ikke kan falde  

 af.
Modvægt, som er justerbart placeret på vægtarm, skal kunne låses sikkert  

 til vægtarmen i arbejdsstilling.
Se også pkt. 6.2.4.2.
3.4.11 Anvendes fjedre eller kontravægte til afbalancering, skal  

 farlig maskinbevægelse som følge af brud være forhindret.
Det kan fx ske ved  

 at dublere eventuelle bæremidler (tove, kæder) for kontravægten og ved at  

 anvende styrede trykfjedre.
Kontravægtes bevægelsesbane skal afskærmes, hvis  

 de kan være til fare.
Fjedre skal sikres mod udslyngning i tilfælde af brud.
3.4.12 Maskiner, som fortsætter med at gå, efter at drivkraften er  

 slået fra, og derved kan medføre fare, skal være forsynet med bremse.
Bremsen  

 skal sædvanligvis virke automatisk, når drivkraften slås fra.
Hvis den ikke  

 gør det, skal bremsen kunne betjenes fra betjeningspladsen.
3.5 Styresystemer 3.5.1 Maskiners styresystemer, herunder programmerbare elektroniske  

 styringer, skal være udført således, at fejl i systemet ikke kan medføre  

 farlig maskinbevægelse, eller også skal maskinbevægelsen foregå i afskærmet  

 eller indhegnet område.
Sikring mod fejl i et styresystem kan etableres ved  

 dublering og overvågning.
Vedrørende styresystemer henvises i øvrigt til  

 At-anvisning 2.2.0.3, afsnit 3.1.
 3.5.2 Et styresystem skal være således udført og placeret, at ydre  

 påvirkninger ikke kan indvirke på systemets funktion på farlig måde.
 3.5.3 Maskiner skal være udført således, at flere operationer ikke  

 kan ske samtidigt, hvis det kan medføre fare.
 3.5.4 Elektriske sikkerhedsanordninger (fx nødstop) skal kunne  

 fungere uafhængigt af en eventuel programmerbar elektronisk styring.
 3.5.5 For styresystemer af sikkerhedsmæssig betydning skal der  

 foreligge en fejleffektanalyse, om nødvendigt indhentet fra institution  

 anerkendt af DANAK.
3.5.6 For enhver beskyttelsesanordning som, når den træder i  

 funktion, bevirker, at en maskinfunktion standser, skal styresystemet normalt  

 være således indrettet, at genstart kun kan ske med den pågældende  

 maskinfunktions normale startindretning, og først når beskyttelsesanordningen  

 er ført tilbage i »klarstilling«.
Genstart alene ved tilbageføring  

 af beskyttelsesanordningen må kun ske, når det er helt uden risiko.
3.5.7 Maskiners styresystem skal normalt forhindre  

 stilstandsindkobling, dvs. indkobling af en maskinbevægelse, når der i øvrigt  

 er afbrudt for maskinen, så maskinbevægelsen uventet starter, når maskinen  

 tilsluttes igen.
Bestemmelsen gælder dog ikke, hvis den uventede igangsætning  

 er helt uden risiko.
 Bestemmelsen gælder ikke for håndmaskiner.
3.6 Varme og kulde 3.6.1 Maskindele, der bliver så varme eller kolde, at de afgiver generende  

 strålevarme eller kulde, eller er farlige ved berøring, skal isoleres eller  

 afskærmes.
3.7 Stoffer og materialer 3.7.1 Maskiner, i hvilke der anvendes væske, også fx smeltet metal, skal  

 være således indrettet, at væske ikke utilsigtet kan strømme, sprøjte eller  

 stænke ud fra maskinen og forårsage personskade.
Hvis varme væsker eller damp  

 skal ledes bort fra maskinen, skal det ske, uden at det forårsager gener  

 eller skade.
3.7.2 Maskiner, hvori der anvendes eller dannes sundhedsfarlige  

 stoffer og materialer, såsom spåner, støv, røg, gasser eller dampe, skal så  

 vidt muligt være således indrettet, at unødig eller skadelig spredning heraf  

 er forhindret.
Hvis der ikke kan anvendes lukket proces, skal maskinerne være  

 forsynet med nødvendige udsugningsanordninger.
Hvis der ikke medleveres  

 udsugningsventilator, skal den nødvendige udsugningskapacitet være oplyst.
3.8 Stråling 3.8.1 Maskiner, som indeholder radioaktive stoffer, eller som er indrettet  

 til at frembringe ioniserende eller anden sundhedsskadelig stråling, skal  

 afskærmes og være indrettet således, at de ved rigtig benyttelse ikke kan  

 forårsage personskade.
Strålingens intensitet må ikke overstige den gældende  

 grænseværdi.
Maskinerne skal forsynes med forskriftsmæssigt advarselsskilt.
3.9 Brand og eksplosion 3.9.1 Maskiner, hvori brand- og eksplosionsfare kan forekomme, skal  

 opfylde følgende krav:
 b)Der skal træffes foranstaltninger, som forhindrer farlig opladning med  

 statisk elektricitet.
3.10 Særlige driftsforhold 3.10.1 For maskiner, som benyttes - hvor der er eksplosions- og brandfare, - i omgivelser med meget høj eller lav temperatur, - i meget fugtige eller våde omgivelser, samt - under særlige kemiske, fysiske eller biologiske forhold, kan det være nødvendigt med særlige sikkerhedsforanstaltninger til  

 imødegåelse af den forøgede risiko.
4. Udrustning for energitilførser 4.1 Elektricitet 4.1.1 Maskiner, som tilsluttes elektrisk ledningsnet, skal være indrettet,  

 så personer ikke kan komme til skade ved den elektriske strøm.
De gældende  

 bestemmelser herom findes i stærkstrømsbekendtgørelsen.
4.2 Forbrændingsenergi 4.2.1 Maskiner, som drives ved forbrænding af gasformigt, flydende eller  

 fast brændstof, skal opfylde følgende krav:
5. betjeningssikkerhed 5.1 Betjeningsorganer og ders placering 5.1.1 Maskiner skal have betjeningsorganer, som kan betjenes let og  

 farefrit.
De skal være anbragt og udført sådan, at utilsigtet betjening eller  

 fejlbetjening er forhindret, se fig. 5.1.1A, B, C og D, og således, at der  

 fra betjeningsstedet er overblik over maskinens farezoner.
Hvis det ikke er  

 muligt at skaffe fornødent overblik, skal startanordningen være indrettet  

 således, at der automatisk afgives tydeligt varselssignal i god tid, inden  

 maskinen starter.
 For maskiner, som kan medføre fare og som indrettes til fjernstyring med  

 fx radio-, lys- eller lydbølger skal der træffes særlige  

 sikkerhedsforanstaltninger til imødegåelse af den særlige risiko, afhængig af  

 de konkrete omstændigheder, se At-anvisning nr. 2.0.1.1.
 Maskiner, der kan betjenes fra flere betjeningssteder, må kun kunne  

 betjenes fra et betjeningssted ad gangen.
 5.1.2 Betjeningsorganers bevægelsesretning eller placering skal så  

 vidt muligt være i overensstemmelse med bevægelsesretningen af den funktion,  

 de styrer, se fig. 5.1.2. Kan fuld overensstemmelse ikke opnås, skal den  

 resulterende funktion være angivet med tydeligt tegn eller tekst på eller ved  

 hvert enkelt betjeningsorgan.
5.1.3 Betjeningsorganer skal være anbragt let tilgængelige inden  

 for operatørens rækkevidde.
Se figur 5.1.3.
 5.1.4 Tohåndsbetjening skal opfylde følgende krav:
 5.1.1A Eksempler på beskyttelse af en trykknap mod utilsigtet  

 betjening.
 5.1.1B Eksempler på beskyttelse mod utilsigtet påvirkning af  

 håndgreb.
 5.1.1C Dobbeltbevægelse af et håndgreb som beskyttelse mod  

 utilsigtet påvirkning.
 5.1.1D Beskyttelse af fodbetjent kontakt mod utilsigtet  

 påvirkning.
 5.1.5 Holdeorganer (*), dvs. betjeningsorganer med  

 dødmandsknapfunktion, skal opfylde følgende krav:
a)Maskinbevægelsen (eller anden maskinfunktion) må kun kunne ske, så længe  

 betjeningsorganet påvirkes.
Når påvirkning ophører, skal betjeningsorganet  

 automatisk gå tilbage til udgangsstillingen, og maskinfunktionen skal  

 standse.
 I særlige tilfælde er det påkrævet, at maskinbevægelsen standses, både når  

 betjeningsorganet slippes, og når de påvirkes kraftigt, dvs. trykket helt i  

 bund (trepositionskontakt, panikkontakt).
 5.1.6 Er der flere operatører på en maskine med betjeningsorganer  

 nævnt i pkt. 5.1.4 eller 5.1.5, skal hver operatør have sit betjeningsorgan,  

 og alle betjeningsorganer skal påvirkes, før maskinen kan starte.
 5.1.7 Maskiner, som kan betjenes på flere måder, fx enten med  

 pedal eller med to-håndsudløsning, skal have nøglebetjent omstilling mellem  

 de forskellige betjeningsmåder, hvis en vilkårlig omstilling kan medføre  

 fare.
5.1.8 Betjeningsorganers mekaniske modstand, bevægelsesretning og  

 bevægelseslængde skal være tilpasset maskinens hastighed, maskindelens  

 bevægelse og krav til præcision, så maskinen kan styres sikkert, og så  

 operatøren ikke anstrenges unødigt under betjeningen.
Dette skal iagttages  

 ved den indbyrdes placering og bevægelse af betjeningsorganer, som anvendes  

 samtidigt.
Der skal tages hensyn til eventuel anvendelse af handsker eller  

 kraftigt fodtøj.
 Betjeningsorganer må ikke samtidig stille krav til kraft og præcision.
 Anm.: Passende modstand er følgende:
5.1.2 Betjeningshåndtagets bevægelser skal være i harmoni med de  

 maskinbevægelser, de udløser.
Principperne er en blanding af umiddelbar logik  

 og vedtagne regler.
 5.1.3 Optimalt og maksimalt arbejdsfelt for arme og ben hos en  

 siddende person i lodret og vandret plan.
 Pedaler, der skal betjenes hyppigt, skal, hvor det er teknisk muligt, have  

 hælestøtte.
 5.1.9 Betjeningsorganers form skal være tilpasset den legemsdel  

 (finger, hånd, fod), som skal betjene dem, fx skal størrelsen af knapper,  

 håndtag og lignende være afpasset efter, hvorledes der skal fattes, og den  

 kraft, som skal bruges.
 5.1.10 Hvor der er fare for forveksling, skal betjeningsorganer  

 være lette at identificere ved deres form, overflade, farve og eventuelt  

 symboler.
 5.1.11 Betjeningsorganer, som kan blive uhensigtmæssigt varme  

 eller kolde, skal være isolerede.
5.1.12 Kontrol- og indikatoranordninger (fx viser- eller  

 digitalinstrumenter) skal være let aflæselige og logiske, i forhold til de  

 oplysninger de giver.
Normalværdier, optimalværdier eller risikoværdier skal  

 fremgå umiddelbart (fig. 5.1.12). Kontrol- og indikatoranordingerne skal så  

 vidt muligt anbringes inden for det naturlige synsfelt for operatøren under  

 det arbejde, der udføres i forbindelse med aflæsningen.
5.1.13 Justering i forbindelse med aflæsning af kontrol- og  

 indikatoranordninger skal udføres med et betjeningsorgan inden for  

 hensigtsmæssig rækkeafstand, så justering og aflæsning kan ske samtidigt.  

 Betjeningsorganets bevægelse skal være logisk i forhold til kontrol- og  

 indikatoranordningens udslag.
Se fig. 5.1.13.
5.2 Supplerende bestemmelser for håndmaskiner 5.2.1 Vægt og tyngdepunkt af håndmaskiner skal afpasses efter  

 anvendelsesmåden og den tid, som maskinen bruges, så belastningen på  

 operatøren ikke bliver unødvendig stor.
Om fornødent skal maskinens  

 anvendelse lettes ved passende ophængningsanordning.
5.2.2 Håndtag på håndmaskiner skal anbringes på sådan måde og have  

 sådan udformning, at belastningen på operatøren ikke bliver unødvendig stor.  

 Udformningen og størrelsen af håndtagene skal afpasses efter, hvorledes der  

 holdes fast, hvilket igen bestemmes af kraftbehov og præcision.
Gribefladen  

 skal være så stor, at man får et jævnt fordelt tryk, se pkt. 5.1.8.  

 Håndtagene skal være passende varmeisolerede.
 5.2.3 Håndtag på håndmaskiner skal være udformet, så  

 betjeningsorganer ikke kan påvirkes uforsætligt.
5.2.4 Håndmaskiner, som kan forårsage personskade, skal have  

 startanordning med dødmandsknapfunktion.
Se dog pkt. 5.2.5.
5.2.5 Betjeningsorganer på håndmaskiner, som skal bruges i lang  

 tid ad gangen, skal være indrettet sådan, at de ikke tvinger hånd eller  

 finger til en bestemt fikseret stilling.
Betjeningsorganet kan være  

 arreterbart (dvs. kunne fastholdes i aktiveret stilling) med hurtig og sikker  

 udløsning, fx ved fornyet aktivering, eller være udformet som et todelt  

 håndtag, som klemmes sammen, næsten ligegyldigt hvor og hvordan der fattes om  

 det.
Denne sidste form må dog kun anvendes som det ene startgreb af to på  

 håndmaskiner, der har to-håndsstart.
 5.2.6 Håndtag på håndmaskiner skal i nødvendigt omfang være  

 vibrationsdæmpede.
5.1.12 Så længe alt arbejder normalt, peger viserne i nogenlunde  

 samme retning.
En unormal situation - instrumentet øverst i midten - er  

 hurtig og let af konstatere.
 5.1.13 Justeringshåndtagets bevægelser skal være i  

 overensstemmelse med visernes udslag på instrumenterne.
5.3 Supplerende bestemmelser for automatiske maskiner 5.3.1 Automatiske maskiner med mulighed for manuel betjening skal være  

 indrettet, så automatisk og manuel betjening ikke kan fungere samtidigt, hvis  

 den samtidige funktion kan medføre fare.
Se At-anvisning nr. 2.2.0.3.
 (5.3.2 Ved delvis automatiske maskiner, hvor visse funktioner skal udføres  

 manuelt, eller hvor operatøren skal tage beslutning om forskellige  

 operationer, skal styringen være således, at operatøren selv kan bestemme  

 arbejdsforløbet, så der ikke opstår fare for ulykkestilfælde eller  

 sundhedsskadelige påvirkninger.
5.4 Specielle arbejdsopgaver 5.4.1 Hvis det er nødvendigt at komme ind i farezonen eller tæt på den ved  

 specielle arbejdsopgaver, som fx eftersyn, indstilling, reparation,  

 rengøring, udskiftning af værktøj eller arbejdsmateriale, skal maskinen  

 udstyres med en anordning, som kan forhindre farlig maskinbevægelse eller  

 -funktion.
 5.4.2 Smøreanordninger skal være tilgængelige, indrettes og  

 anbringes, så smøring kan foretages farefrit, uden unødige belastninger og så  

 vidt muligt uden åbning af afskærmninger eller overskridelse af afspærringer  

 - fx kan anvendes centralsmøring eller smørekopper eller -nipler anbragt på  

 rør.
5.5 Arbejdsstillinger 5.5.1 Maskiner skal konstrueres, indrettes og opstilles således, at de  

 ikke kræver arbejdsstilinger eller arbejdsbevægelser, som kan medføre fare  

 for ulykker eller for sundhedsskadelige påvirkninger.
Arbejde nær ved gulvet  

 og over skulderhøjde bør undgås.
Siddende stilling skal tilstræbes.
Der skal  

 være tilstrækkelig plads til ben og fødder til, at bekvemme og skiftende  

 arbejdsstillinger kan indtages.
Faste arbejdspladser på maskiner bør kunne  

 højdeindstilles.
 Pedalbetjening i stående stilling bør undgås, når hyppig betjening er  

 nødvendig.
 6. Start- og stopfunktioner m.v.
6.1 Start 6.1.1 Maskiner, der er tilgængelige for uvedkommende, skal have aflåselig  

 startanordning, hvis igangsætning kan forårsage personskade, fx en  

 personløfter, vejtromle eller kran, der efterlades på offentlig vej eller  

 tilgængelig byggeplads.
 6.1.2 Maskiner, som er tilsluttet elektrisk ledningsnet, og som  

 har overbelastningsværn, må ikke starte automatisk, når overbelastningsværnet  

 tilbagestilles, fx efter afkøling af termiske udløsningselementer, medmindre  

 genstart er helt risikofri.
6.2 Stop 6.2.1 Hovedafbryder 6.2.1.1 Energitilførslen til en maskine skal kunne afbrydes hurtigt og  

 sikkert.
6.2.1.2 Hvis der fra betjeningspladsen ikke er oversigt over hele  

 maskinen, eller hvis det er nødvendigt af anden grund, fx reparation, skal en  

 afbryder i effektkredsen kunne låses i afbrudt stilling, eventuelt med  

 individuelle låse, hvis der arbejder flere personer ved maskinen.
Det kan  

 være hovedafbryderen eller en særskilt sikkerheds- eller reparationsafbryder.  

 Se fig. 6.2.1.2.
6.2.2 Driftstop 6.2.2.1 Ved startanordninger og ved andre arbejdspladser ved maskinen skal  

 der findes stopanordninger, som kan betjenes let og farefrit.  

 Stopanordninger, som ikke er anbragt ved operatørens sædvanlige  

 betjeningsplads, skal være således indrettet, at maskinen ikke kan startes  

 fra betjeningspladsen, før stopanordningen er blevet tilbagestillet manuelt i  

 »klarstilling«.
Stopanordningerne skal standse alle de  

 maskinfunktioner, som kan forårsage fare.
Stopanordning i form af trykknap  

 skal normalt være rød.
6.2.2.2 Maskiner, som drives med to eller flere motorer med  

 særskilte betjeningsorganer, skal på et iøjnefaldende og let tilgængeligt  

 sted have en for samtlige motorer fælles stopanordning.
Stopanordningen skal  

 være således indrettet, at motorerne kun kan startes med de særskilte  

 betjeningsorganer, og først efter af stopanordningen er blevet stillet i  

 »klarstilling«.
6.2.2.3 Stopfunktionen må ikke gøre indretninger med  

 sikkerhedsmæssig funktion uvirksom, fx bremsefunktion, eller elektrisk,  

 hydraulisk og pneumatisk anordning, som fastholder et arbejdsstykke, som kan  

 falde ned og forvolde skade.
Jf. pkt. 3.2.8.
 6.2.1.2 Eksempler på aflåsninger af afbrydere som sikrer en (eller  

 flere) reparatører mod, at uvedkommende sætter maskinen i gang, mens der  

 repareres.
6.2.3 Nødstop 6.2.3.1 Maskiner, som af arbejdstekniske grunde ikke kan indrettes eller  

 afskærmes, så risiko for personskade er udelukket, skal have nødstop ved  

 farestederne.
Ved farligt efterløb skal nødstoppet kombineres med en bremse.  

 Genstart af maskinen må kun kunne ske med de normale startanordninger, og  

 først når nødstoppet manuelt er stillet tilbage i »klarstilling«.
 6.2.3.2 Der skal også være nødstop sammen med almindelige  

 betjeningsorganer, fx trykknapper, såfremt funktionssvigt af sådanne  

 betjeningsorganer kan medføre fare.
6.2.3.3 Nødstop i form af trykknapper, håndtag, stang, plade o.l.  

 skal være rødt.
Trykknap skal være paddehatformet.
På eller ved nødstop skal  

 findes order NØDSTOP.
Paddehatformet nødstop kan i stedet for teksten under  

 trykknappen have gul bundplade med en diameter ca. dobbelt så stor som  

 trykknappen.
Nødstop i form af rød wire skal med passende mellemrum bære en  

 holdbar mærkeseddel med påskriften NØDSTOP.
6.4.2 Grænsestop 6.2.4.1 hvis unormale driftsforhold ved en maskine - fx for højt eller for  

 lavt tryk, for høj temperatur, for stor hastighed, for lang bevægelse -  

 medfører fare, skal maskinen så vidt muligt have en anordning, som automatisk  

 afbryder energitilførslen eller på anden måde forhindrer ulykkestilfælde.
 6.2.4.2 Alle indretninger, der er indstillelige til begrænsning af  

 farlig maskinfunktion eller -tilstand (tryk, temperatur, hastighed, for lang  

 bevægelse), skal være således indrettet, at indstilling i »farlig«  

 retning kun kan udføres med specialværktøj.
 6.3 Energisvigt m.v.
6.3.1 Maskiner, som er tilsluttet elektrisk ledningsnet, skal være  

 forsynet med spændingsfaldsudløser, som forhindrer, at en maskine, som er  

 standset på grund af spændingsfald eller strømafbrydelse, starter, når det  

 elektriske ledningsnet atter får driftsspænding.
Der skal normalt være  

 spændingsfaldsudløser for hver maskine for at hindre genstart af flere  

 maskiner på en gang.
Spændingsfaldsudløseren skal være sådan indrettet, at  

 maskinen ikke kan starte ved stødpåvirkning.
 Bestemmelsen gælder ikke for maskiner, hvor automatisk genstrat efter  

 spændingsfald eller strømafbrydelse ikke kan medføre personskade.  

 Bestemmelsen gælder heller ikke for håndmaskiner.
6.3.2 Maskiner, som drives med trykenergi, skal have en anordning,  

 som forhindrer genstart ved tilbagevendende tryk efter stop på grund af  

 trykfald.
Bestemmelsen gælder ikke for maskiner, hvor genstart ikke medfører  

 personfare, eller for håndmaskiner.
 6.3.3 Maskiner skal så vidt muligt være udført på en sådan måde,  

 at der ikke kan opstå personskade ved ændringer i eller afbrydelse af  

 energitilførsel.
Fare kan opstå fx ved - fald af genstand, som fastholdes ved energipåvirkning - løsgørelse af spændeanordning, ved hvilken energi frembringer  

 holdekraften - maskinbevægelse som følge af trykændring i pneumatisk og hydraulisk  

 system.
Se også pkt. 3.2.11.
 Hvis dette krav ikke kan opfyldes, skal maskinen have automatisk virkende  

 varselssignal, eller farlige områder skal være afspærres.
 7. Støj og vibrationer m.v.
7.1 Maskiner skal konstrueres og fremstilles, så de afgiver mindst mulig  

 støj ved anvendelsen.
Støjen må så vidt muligt ikke være skadelig.
 Opstillingen skal være foretaget på en måde, så unødig støjbelastning  

 undgås.
 Støjbelastningen af en person angives ved det energiækvivalente, A-vægtede  

 lydtrykniveau på arbejdspladsen for en 8 timers arbejdsdag.
 7.2 Hvis det ikke er muligt at konstruere og opstille en maskine,  

 således at skadelig eller generende støj undgås, skal der træffes andre  

 tekniske foranstaltninger til beskyttelse af de beskæftigede, fx isolering,  

 indkapsling af maskinen eller anvendelse af lydabsorberende materialer i  

 arbejdsrummene.
 7.3 Bestemmelserne i 7.1 og 7.2 gælder også afgivelse af infralyd  

 og ultralyd.
 7.4 I den brugsanvisning, som leveres med maskinen, skal der være  

 oplysning om maskinens støjniveau, hvis dette har sikkerheds- og  

 sundhedsmæssig betydning.
 Oplysningen skal indtil videre kun gives for maskiner, om hvilke det må  

 forudses, at de under normal brug udsætter arbejdstagerne for støjbelastning  

 over 85 dB (A). Leverandøren skal kunne give oplysning om, under hvilke  

 betingelser målingen er sket.
7.5 Maskiner skal være således indrettet, at de ved anvendelsen  

 ikke giver anledning til skadelige eller generende vibrationer.
Stationære  

 maskiner skal om fornødent være vibrationsisolerede.
 Kan acceptable vibrationsforhold ikke opnås ved konstruktion, skal der  

 træffes andre foranstaltninger.
Note 1 I bekendtgørelse om støjgrænser på arbejdspladsen er det fastsat, at ingen  

 person må udsættes for en støjbelastning over 85 dB(A), og at unødig  

 støjbelastning skal undgås.
Hvis dette krav ikke kan gennemføres ved tekniske eller administrative  

 foranstaltninger, må arbejdsgiveren kun lade arbejdet udføre, hvis der  

 anvendes høreværn.
På eller ved maskinen skal der anbringes et skilt, der  

 påbyder brug af høreværn.
 Hvis støjbelastningen overstiger 80 dB(A), skal arbejdsgiveren stille  

 høreværn til rådighed.
Note 2 Styrken af hånd-arm-vibrationer angives i enheden dB(HA). HA står for  

 hånd-arm.
Vibrationsbelastningen for en person beregnes ud fra målte  

 vibrationsstyrker.
 Ved vibrationsbelastning under 120 dB(HA) anses risikoen for at få  

 »hvide fingre« for ringe.
 Ved 130 dB(HA) vil ca. 10% få sygdommen i løbet af 10 år.
Vibrationsbelastningen for hånd-arm-vibrationer bør søges bragt under 120  

 dB(HA), fx ved indførelse af andre processer.
Vibrationsbelastning over 130  

 dB(HA) bør undgås ved foranstaltninger ved værktøjet eller ved begrænsning af  

 brugstiden.
For slående værktøjer som fx mejselhamre tilrådes, at den daglige  

 brugstid ikke overstiger 1/2 time pr. dag. (Som norm for måling og vurdering  

 af hånd-arm-vibrationer henvises til international standard ISO 5349).
 Som norm for måling og vurdering af helkropsvibrationer henvises til  

 international standard SIO 2631, hvor kurverne for træthedsbetinget nedsat  

 arbejdsevne ikke bør overskrides under arbejde.
8. Platforme, gangbroer og adgangsveje 8.1 Store maskiner og maskinanlæg skal have platforme, gangbroer og  

 adgangsveje, så betjening, smøring, tilsyn, justering osv. kan ske farefrit  

 og på bekvemmest mulige måde.
 Anbefalede hældninger for de i det følgende omtalte gangbroer, trapper og  

 lejdere er vist i en samlet oversigt i fig. 8.1.
8.2 Platforme, gangbroer og adgangsveje skal være skridsikre.
Hvis  

 en gangbros hældning gør det nødvendigt, skal den have trinlister.
8.3 Platforme og gangbroer til pasning og tilsyn ved stationære  

 maskiner skal, hvis ikke andet er angivet, have en fri gangbredde på mindst  

 0,6 m.
Arbejdsplatforme skal have en sådan størrelse, at arbejdet kan udføres  

 uden risiko, i hensigtsmæssige arbejdsstillinger og uden unødige  

 belastninger.
 8.1 Grafisk fremstilling af passende hældninger for stiger,  

 trapper og skråplaner.
 Skal der regelmæssigt udføres arbejde af længere varighed (fx betjening af  

 maskinen), skal underlaget være hensigtmæsigt at gå og stå på.
 8.4 Risteværk til platforme eller gangbroer skal opfylde følgende  

 punkter:
8.5 Den frie højde over arbejdspladser på gulv eller platforme  

 skal være mindst 2,1 m.
Den frie højde over adgangsveje, gangbroer og andre  

 steder, hvor der kun er færdsel, bør også være mindst 2,1 m, men kan, hvor  

 der kun er ringe færdsel uden materialetransport, reduceres til 1,9 m, hvor  

 det af tekniske grunde er påkrævet.
 8.6 Færdselsveje på maskinanlæg skal have forskriftsmæssigt  

 rækværk, og gulvet skal være så tæt, at folk nedenunder er beskyttet (pkt.  

 8.4).
Enkelte faste dele, der sidder lavere end 1,9 m, skal være tydeligt  

 markeret og bør være polstrede.
Mindre højde end 1,6 m under sådanne dele kan  

 normalt ikke accepteres.
8.6 På stationære (se fig. 8.6) og transportable maskiner skal  

 platforme og gangbroer, der er placeret mere end 0,5 over terræn eller andet  

 plan, have rækværk med håndliste, knæliste og fodliste, eller der skal på  

 anden måde gives tilsvarende beskyttelse.
På køretøjer skal platforme og  

 gangbroer, på hvilke personer skal opholde sig, når køretøjet er i bevægelse,  

 have rækværk uafhængigt af højden over terræn.
Håndlisten skal være anbragt i  

 ca. 1 meters højde og knælisten i ca. 0,5 meters højde.
Fodlisten skal være  

 mindst 0,1 meter høj.
 8.7 Som adgang til platforme og gangbroer, der er placeret mere  

 end 0,5 m over terræn eller andet plan, skal der normalt findes trappe.
8.8 Vinklen mellem en trappe og vandret plan må normalt ikke være  

 større end 45 grader, og trappens bredde må ikke være mindre end 0,6 m.  

 Trapper skal have mindst en håndliste.
Trinene skal være vandrette.
8.9 Eksempel på udformning af en lodret lejder med rygbøjle.
Der  

 skal altid være et lodret støttejern over for midten af lejderen.
 Afstanden mellem to trin fås af formlen:
2 h + s = 63 cm h = trinets højde s = trinets dybde 8.9 Hvis det af tekniske grunde er nødvendigt at anvende lejder,  

 skal den være sikkert fastgjort.
Skrå lejdere skal have håndliste i begge  

 sider.
Hvis lejderen er mere end 6 m høj og den vinkel med vandret plan større  

 end 70 grader, skal den have rygbøjler, som begynder ved en højde af 2,5 m  

 over terræn eller andet plan, eller anden anordning, som giver tilsvarende  

 beskyttelse.
Rygbøjlerne skal gå mindst 1 m op over det plan, som lejderen  

 fører til.
Se figur 8.9. Lejdere skal have tilstrækkelig store hvileplatforme  

 (mindst 600 x 600 mm) med højst 6 meters afstand.
Afstanden mellem  

 hvileplatformene kan være større, dog højst 15 m, hvis lejderen bruges  

 sjældent eller hvis der anvendes glideskinne med faldsikring.
Sker passage  

 gennem eller adgang til en platform ad en lejder, skal hullet i platformen  

 være mindst 0,5x0,7 m.
8.10 Ved lejdere op til 2 meters højde skal mindst 1 håndliste  

 eller den ene vange gå ca. 1 m op over det plan, som lejderen fører til,  

 eller der skal findes anden egnet støttemulighed.
Ved lejdere på mere end 2 m  

 skal begge vanger eller håndlister på ca. 1 m op over det plan, som lejderen  

 fører til, eller også skal der findes anden egnet støttemulighed.
8.11 Lejdere skal være således anbragt, at en fod kan nå mindst  

 0,2 m ind på trinet regnet fra trinets forkant.
Trinene skal være vandrette.
 8.12 Hvis det er nødvendigt, skal der bagved lejderen eller  

 trappen findes en plade e.l., der forhindrer en fod i at komme i berøring med  

 bevægelige maskindele.
8.13 Afstanden fra underlag til det første trin og mellem de  

 følgende trin bør højst være 0,3 m, og afstanden mellem vangerne bør ikke  

 være mindre end 0,4 m.
Trinafstanden skal være den samme i hele trappens  

 eller lejderens forløb.
 8.14 På køretøjer kan afstanden fra terræn til første trin, hvis  

 det af tekniske grunde er nødvendigt, være op til 0,55 m.
9. Form og farve 9.1 Maskiner skal så vidt muligt udformes uden udragende dele, skarpe  

 hjørner, kanter, snævre fordybninger og huller, både af hensyn til  

 personskade og for at lette den almindelige rengøring.
Kan de nævnte ting  

 ikke undgås, og kan de forårsage personskade, skal de afskærmes eller  

 overdækkes.
Strækmetalgitter kan give fingerskader, og bør derfor ikke  

 anvendes som afskærmning på steder, hvor man let kan få fingrene i gitteret,  

 hvis man griber for sig.
9.2 Stroboskopvirkning fra belysningen må ikke give anledning til  

 misforståelse af maskindeles bevægelse eller bevægelsesretning.
Kan uheldig  

 stroboskopvirkning ikke undgås på anden måde, skal belysningen ændres, fx kan  

 der anvendes lavvolts-halogenglødelamper eller jævnstrømsbelysning.
 9.3 Maskindele, som bevæger sig i synsfeltet, skal have en sådan  

 form og farve, at de ikke generer synet, fx må en skærm, som bevæger sig op  

 og ned, ikke have vandrette åbninger eller striber.
9.4 markeringsfarver, fx. gul, orange, gul-sort skråafstribning,  

 kan benyttes til understregning af, at der er et farested, men de må aldrig  

 erstatte en forsvarlig teknisk løsning.
For transportable eller selvkørende  

 maskiner kan markeringsfarer - især gul-sort skråafstribning - være den  

 eneste mulighed for at advare om maskinens tilstedeværelse, hvis ikke  

 maskinen har advarselsblink.
9.5 Maskiners og maskindeles farver må ikke kunne forveksles med  

 markeringsfarver.
Anvendelse af gul-sort skråafstribning forhindrer dog ikke,  

 at resten af maskinen er gul (eller sort) det kan tilmed forstærke  

 afstribningens virkning.
10. Transport og løfteanordninger 10.1 Maskiner skal kunne transporteres på forsvarlig måde.
Om nødvendigt  

 skal de være forsynet med anordninger hertil, såsom håndtag, øjebolte, kroge,  

 udsparinger, markeringer e.l.
 10.2 Sådanne anordninger skal være anbragt således, at ved  

 normalt, forsvarlig anhugning kan maskinen løftes uden at komme i farlig  

 svingning eller kæntre.
11. Opstilling 11.1 Opstilling af maskiner og maskinanlæg, herunder tilslutninger fx til  

 energiforsyning og udsugningsanlæg, skal være forsvarlig under hensyn til  

 forholdene på opstillingsstedet.
Leverandørens anvisninger for opstilling  

 skal følges.
11.2 De til maskinen hørende beskyttelsesanordninger skal monteres  

 og kontrolleres.
Maskinen skal derudover være forsynet med  

 beskyttelsesanordninger, som på grund af forholdene i det særlige tilfælde  

 kræves ifølge disse anvisninger og eventuelle særlige anvisninger udstedt af  

 Arbejdstilsynet for den omhandlede type af maskiner, jf. oversigten sidst i  

 pkt. 1.
11.3 Maskiner skal være opstillet, så der er tilstrækkelig plads  

 omkring dem til, at de kan anvendes bekvemt og farefrit.
Betjening,  

 justering, værktøjsopsætning, vedligeholdelse, smøring, rengøring m.m. skal  

 kunne udføres bekvemt og farefrit.
 Kravet anses i reglen for opfyldt, såfremt afstanden fra en maskine til  

 den næste er mindst 1,1 m eller fra en maskine og til fast bygningsdel er  

 mindst 0,7 m.
 11.4 Maskiner skal være placeret således, at operatøren ikke  

 behøver at stå i umiddelbar nærhed af en transportvej.
 11.5 Maskiner skal indrettes og opstilles på en sådan måde, at  

 betjeningspersonalet ved fare hurtigt kan fjerne sig fra dem.
11.6 Maskiner med bevægelige dele, som under deres bevægelse når  

 uden for maskinkonturen, skal være opstillet således, at afstanden mellem den  

 bevægelige del eller materiale herpå og fast del, bygningsdel e.l. altid er  

 mindst 0,5 m.
Hvis dette ikke er muligt, eller hvis maskindelens hastighed i  

 sig selv indebærer fare for ulykkestilfælde, skal farezonen være effektivt  

 afskærmet.
Jens Andersen BILAG Uddrag af bekendtgørelse 561/94, kapitel 2 og Bilag VIII.
»CE-mærkede maskiner og sikkerhedskomponenter § 5.  Reglerne i dette kapitel gælder for maskiner og  

 særskilt markedsførte sikkerhedskomponenter, således som defineret og  

 afgrænset i bilag VIII.
BILAG VIII Området for kapitel 2 1. Definitioner 1.1 Ved »maskine« forstås i denne bekendtgørelses kapitel 2 en  

 række indbyrdes forbundne dele eller anordninger, hvoraf mindst en er  

 bevægelig, samt tilhørende drivanordninger, styringskredsløb og  

 energitilførselskredsløb osv., der er samlet således, at de er indbyrdes  

 forbundne med henblik på en nærmere fastlagt anvendelse, navnlig  

 forarbejdning, behandling, flytning og emballering af et materiale.
 1.2. Som »maskine« betragtes desuden en samling af  

 maskiner, som for at opnå et bestemt resultat er anbragt og styret således,  

 at de er indbyrdes forbundne i deres funktion.
 1.3. Som »maskine« betragtes også udskifteligt udstyr,  

 der ændrer en maskines funktion, og som markedsføres med henblik på af  

 operatøren selv at blive koblet sammen med en maskine eller en række  

 forskellige maskiner eller med en traktor, for så vidt udstyret ikke er en  

 reservedel eller et værktøj.
1.4. Ved »sikkerhedskomponent« forstås i denne  

 bekendtgørelses kapitel 2 en komponent, som fabrikanten eller dennes  

 repræsentant, der er etableret i Fællesskabet, markedsfører med henblik på,  

 at den skal varetage en sikkerhedsfunktion under anvendelsen, og hvis  

 funktionssvigt eller fejlfunktion bringer udsatte personers sikkerhed eller  

 sundhed i fare.
Det er en forudsætning, at der ikke er tale om udskifteligt  

 udstyr.
2. Ikrafttrædelsestidspunkter 2.1. Generelt Medmindre andet følger af pkt. 2.2 gælder følgende tidspunkter for  

 anvendelsen af kapitel 2:
2.1.1 Maskiner Fra 1. januar 1995 skal kapitel 2 følges, dvs. at maskiner, der fra denne  

 dato markedsføres eller leveres til brug som nye, skal opfylde reglerne i  

 kapitel 2. Det samme gælder brugte maskiner, der fra denne dato importeres  

 fra lande uden for EU-fællesskabet.
I perioden 1. janaur 1993 - 31. december 1994 har de til kapitel 2  

 svarende regler i bekendtgørelse nr. 694 af 7. august 1992, kapitel 2, været  

 gældende alternativt med de hidtil gældende regler.
På maskiner leveret til  

 brug i denne periode finder reglerne i kapitel 2 således anvendelse, hvis  

 maskinen er markedsført og forsynet med dokumentation i overensstemmelse med  

 disse regler.
 Kapitel 2 finder ikke anvendelse for maskiner, der er leveret til brug før  

 den 1. januar 1993.
2.1.2 Sikkerhedskomponenter Fra den 1. januar 1997 skal kapitel 2 følges, dvs. at  

 sikkerhedskomponenter, der fra denne dato særskilt markedsføres eller leveres  

 til brug som nye, skal opfylde reglerne i kapitel 2. Det samme gælder brugte  

 sikkerhedskomponenter, der fra denne dato importeres fra lande uden for  

 EU-fællesskabet.
I perioden 1. januar 1995 - 31. december 1996 gælder kapitel 2 alternativt  

 med de hidtil gældende regler.
For sikkerhedskomponenter, der særskilt  

 leveres til brug i denne periode, finder reglerne i kapitel 2 således  

 anvendelse, hvis komponenten er markedesført og forsynet med dokumentation i  

 overensstemmelse med disse regler.
 Kapitel 2 finder ikke anvendelse på sikkerhedskomponenter, der er leveret  

 til brug før den 1. januar 1995.
2.2 Specielt 2.2.1 Maskiner omfattet af bekendtgørelse nr. 15 af 9. januar 1989 om  

 EF-direktiv om selvkørende industritruck, som ændret ved bekendtgørelse nr.  

 43 af 24. januar 1990.
 Fra den 1. januar 1996 skal kapitel 2 følges, dvs. at maskiner af nævnte  

 art, der efter denne dato markedsføres eller leveres til brug som nye, skal  

 opfylde reglerne i kapitel 2. Det samme gælder brugte maskiner af nævnte art,  

 der fra denne dato importeres fra lande uden for EU-fællesskabet.
 I perioden 1. juli 1995 - 31. december 1995 gælder kapitel 2 alternativt  

 med ovennævnte bekendtgørelse og nærværende bekendtgørelses kapitel 3. På  

 maskiner af nævnte art leveret til brug i denne periode finder reglerne i  

 kapitel 2 således anvendelse, hvis maskinen er markedsført og forsynet med  

 dokumentation i overensstemmelse med disse regler.
 Kapitel 2 finder ikke anvendelse på omhandlede maskiner, der er leveret  

 til brug inden den 1. juli 1995.
 2.2.2 Maskiner til personløft eller -flytning.
 Fra den 1. januar 1997 skal kapitel 2 følges, dvs. at maskiner af nævnte  

 art, der efter denne dato markedsføres eller leveres til brug som nye, skal  

 opfylde reglerne i kapitel 2. Det samme gælder brugte maskiner af nævnte art,  

 der fra denne dato importeres fra lande uden for EU-fællesskabet.
I perioden 1. januar 1995 - 31. december 1996 gælder kapitel 2 alternativt  

 med de hidtil gældende regler.
På maskiner af nævnte art leveret til brug i  

 denne periode finder reglerne i kapitel 2 således anvendelse, hvis maskinen  

 er markedsført og forsynet med dokumentation i overensstemmelse med disse  

 regler.
 Kapitel 2 finder ikke anvendelse på omhandlede maskiner, der er leveret  

 til brug før den 1. januar 1995.
 2.2.3 Førerværn omfattet af følgende bekendtgørelser:
 Fra den 1. januar 1997 skal kapitel 2 følges, det vil sige, at førerværn  

 af nævnte art, der efter denne dato markedsføres eller leveres til brug som  

 nye, skal opfylde reglerne for sikkerhedskomponenter i kapitel 2. Det samme  

 gælder brugte førerværn af nævnte art, der fra denne dato importeres fra  

 lande uden for EU-fællesskabet.
 I perioden 1. januar 1995 - 31. december 1996 gælder kapitel 2 alternativt  

 med bekendtgørelserne nævnt under litra a)-b) og nærværende bekendtgørelses  

 kapitel 3. På førerværn af nævnte art leveret til brug i denne periode finder  

 reglerne i kapitel 2 således anvendelse, hvis førerværnet er markedsført og  

 forsynet med dokumentation i overensstemmelse med disse regler.
 Kapitel 2 finder ikke anvendelse på omhandlede førerværn, der er leveret  

 til brug før den 1. januar 1995.
 3.
 Følgende maskiner omfattes ikke af kapitel 2:
- maskiner, hvis eneste energikilde er den menneskelige kraft anvendt  

 direkte, medmindre der er tale om en maskine, som anvendes til at løfte  

 byrder - maskiner til medicinsk brug, der anvendes i direkte kontakt med  

 patienten - materiael specielt til markedsfester og forlystelsesparker - dampkedler og trykbeholdere - maskiner, som anvendes eller er specielt konstrueret til anvendelse  

 inden for det nukleare område, og hvis svigt kan medføre frigivelse af  

 radioaktivitet - radioaktive kilder inkorporeret i en maskine - skydevåben - lagertanke og rørledninger til benzin, dieselbrændstof, brændbare væsker  

 og farlige stoffer - transportmidler, fx køretøjer og påhængsvogne, der udelukkende er  

 beregnet til personbefordring i luften, ad vej, ad jernbane eller ad vandvej,  

 samt transportmidler i det omfang, de er beregnet til godstransport i luften,  

 ad offentlig vej, ad jernbane eller ad vandvej.
Vejkøretøjer, der anvendes i  

 malmudvindingsindustrien, er omfattet af kapitel 2 - søgående skibe og mobile offshore-enheder samt udstyr om bord på sådanne  

 skibe og enheder - tovinstallationer, herunder svævebaner, til offentlig eller  

 ikke-offentlig personbefordring - landbrugs- eller skovbrugstraktorer, som defineret i artikel 1, stk. 1 i  

 Rådets direktiv 74/150/EØF af 4. marts 1974 om tilnærmelse af  

 medlemsstaternes lovgivning om godkendelse af landbrugs- og  

 skovbrugshjultraktorer med senere ændringer (*) - maskiner, der er specielt konstrueret og fremstillet til militære eller  

 politimæssige formål - elevatorer, der permanent betjener fastlagte niveauer i bygninger og  

 anlæg ved hjælp af en elevatorstol, som bevæger sig langs faste styreskinner  

 i en bevægelsesbane med en hældningsgrad på over 15 grader i forhold til det  

 vandrette plan, og som er beregnet til at transportere - personer - personer og gods - gods alene hvis elevatorstolen er tilgængelig, dvs. at en person let kan  

 komme ind i den, og den er udstyret med betjeningsanordninger placeret inde i  

 kabinen eller inden for rækkevidde af en person i kabinen.
- tandhjulsbaner som persontransportmidler - elevatorer i mineskakter - teatersceneelevatorer - personførende og persongodsførende byggepladselevatorer.
 4.
 Når de i bekendtgørelsens kapitel 2 omhandlede risici for en maskines  

 eller en sikkerhedskomponents vedkommende er helt eller delvis omfattet af  

 EF-særdirektiver, finder nærværende bekendtgørelses kapitel 2 ikke  

 anvendelse, eller den ophører med at finde anvendelse, for så vidt angår  

 disse maskiner eller disse sikkerhedskomponenter og disse risici, så snart  

 særdirektiverne er gennemført.
 5.
