Klage over at der på en skadestue ikke blev foranlediget en akut påpladssætning af udslået fortand Nævnet fandt grundlag for at kritisere reservelæge A og afdelingslæge B.
 I forbindelse med sin kritik af reservelæge A lagde nævnet vægt på, at man i en situation som den pågældende sædvanligvis vil tilråde, at tanden sættes op med det samme, og at der foranlediges tilsyn fra en tandlæge inden for de først 6-8 timer.
 Nævnet lagde endvidere vægt på, at der på skadestuen forelå en instruks, der angav, at udslået tand skal sættes på plads hurtigst muligt og helst inden for en time, og at der var tale om en entydig og relevant instruks.
 I forbindelse med sin kritik af afdelingslæge B lagde nævnet vægt på, at der var tale om en konferering omkring en udslået tand, og at afdelingslægen i den anledning burde have spurgt ind til, om patienten medbragte tanden og i givet fald have foreslået, at tanden blev sat på plads, og at der var blevet foranlediget akut tandlægetilsyn.
