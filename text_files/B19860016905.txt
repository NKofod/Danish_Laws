 I medfør af § 11, stk. 1, i lov om realkreditinstitutter, jfr.  

 lovbekendtgørelse nr. 367 af 1. august 1985 som ændret ved lov nr. 579 af 19.  

 december 1985, samt § 6 i lov om indeksregulerede realkreditlån, jfr.  

 lovbekendtgørelse nr. 317 af 1. juli 1983, fastsættes:
§ 1 I boligstyrelsens bekendtgørelse nr. 332 af 4. juli 1985 om  

 realkreditinstitutternes værdiansættelse og låneudmåling, foretages følgende  

 ændringer:
 1. I § 3, stk. 5, ændres »§ 8, stk. 2« til:  

 »§ 8, stk. 3«.
 2. I § 3, stk. 6, indsættes efter 1. pkt.:
»Værdiansættelsen for parcel- og rækkehuse og ejerlejligheder til  

 helårsbeboelse for ejeren samt fritidshuse kan ved lån som nævnt i 1. pkt.  

 ikke overstige ejendomsværdien ved den offentlige årsregulering pr. 1. april  

 1985 med tillæg af de i bilag 1 nævnte procentsatser samt med tillæg af  

 værdien af de udførte om- og tilbygninger m.v.
For parcel- og rækkehuse samt  

 ejerlejligheder til helårsbeboelse for ejeren kan sidstnævnte tillæg ikke  

 overstige de dokumenterede udgifter til om- og tilbygning m.v., jfr. § 7,  

 stk. 3. Ved lån til de i 2. pkt. nævnte ejendomme skal låneprovenuet udgøre  

 mindst 5 pct. af det låneudmålingsgrundlag, der benyttes.
Denne begrænsning  

 gælder dog ikke ved lån til parcel- og rækkehuse og ejerlejligheder til  

 helårsbeboelse for ejeren, hvor den offentlige ejendomsvurdering er 500.000  

 kr. eller derunder, jfr. lov om realkreditinstitutter, § 10, stk. 8.« 3. I § 3 indsættes efter stk. 6 som nye stykker:
»Stk. 7.  Værdiansættelsen for parcel- og rækkehuse  

 og ejerlejligheder til helårsbeboelse for ejeren samt fritidshuse kan ved lån  

 til vedligeholdelse og opretning, der ikke forøger ejendommens værdi, samt  

 ved tillægslån (lån som ikke er knyttet til finansiering af ejerskifte eller  

 investeringer i den ejendom, der belånes), jfr. lov om realkreditinstitutter,  

 § 10, stk. 1, nr. 3, ikke overstige ejendomsværdien ved den offentlige  

 årsregulering pr. 1. april 1985 med tillæg af de i bilag 1 nævnte  

 procentsatser, jfr. stk. 6. Ved lån til vedligeholdelse og opretning som  

 nævnt i 1. pkt., skal låneprovenuet udgøre mindst 5 pct. af det  

 låneudmålingsgrundlag, der benyttes.
Denne begrænsning gælder dog ikke ved  

 lån til parcel- og rækkehuse og ejerlejligheder til helårsbeboelse for  

 ejeren, hvor den offentlige ejendomsvurdering er 500.000 kr. eller derunder,  

 jfr. lov om realkreditinstitutter, § 10, stk. 8.
Stk. 8.  Ved værdiansættelsen af ejendomme, der udover  

 til de i stk. 7 nævnte former for beboelse benyttes til andet formål,  

 fordeles ejendomsværdien ved den offentlige årsregulering pr. 1. april 1985 i  

 forbindelse med lån som nævnt i stk. 6 og 7 på ejendommens enkelte dele i  

 samme forhold, som værdiansættelsen før eventuelle forbedringer er fordelt på  

 disse dele, jfr. § 6, stk. 2. Værdien af den del af ejendommen, der anvendes  

 til beboelse, kan herefter ikke overstige den del af den offentlige  

 ejendomsværdi, der vedrører denne beboelsesdel, med de i stk. 6 og 7 nævnte  

 tillæg.
Tillægget af værdien af om- og tilbygninger m.v. kan ikke overstige  

 de dokumenterede udgifter til (for fritidshuse dog værdien af) den del af om-  

 og tilbygningen m.v., der vedrører beboelsesdelen.« Stk. 7  bliver herefter stk. 9.
 4. § 3, stk. 7, der bliver stk. 9, affattes således:
»Stk. 9.  Værdiansættelsen for andre ejendomme end  

 nævnt i stk. 7 kan bortset fra de i stk. 5 og 6 nævnte tilfælde i  

 almindelighed ikke overstige den seneste af Statsskattedirektoratet  

 offentliggjorte - eventuelt regulerede - kontante ejendomsværdi, jfr. dog  

 stk. 10. Såfremt der på basis af Statsskattedirektoratets salgsstatistik kan  

 konstateres væsentlige ændringer i ejendomspriserne, kan der efter  

 forhandling mellem Realkreditrådet, Statsskattedirektoratet og Boligstyrelsen  

 foretages en ekstraordinær regulering - jfr. § 8, stk. 3 - af  

 ejendomsværdierne til brug for værdiansættelse af eksisterende  

 ejendomme.« 5. Efter § 3, stk. 7, der bliver stk. 9, indsættes som  

 stk. 10:
»Stk. 10.  For alle ejendomskategorier gælder, at  

 belåning i forbindelse med ejerskifte kan ske på grundlag af en konstateret  

 købesum, jfr. stk. 2.« 6. § 6 affattes således:
 »§ 6.  Lån udmåles på grundlag af ansættelsen af  

 ejendommens kontantværdi efter reglerne i §§ 1-5.
 Stk. 2.  For ejendomme, der anvendes til flere formål,  

 fastsættes værdien særskilt for ejendommens enkelte dele, bestemt efter  

 disses anvendelsesformål, jfr. dog lov om realkreditinstitutter, § 16, stk. 4  

 og 5.
Stk. 3.  Nominelt forrentede lån (nominallån) kan kun  

 tilbydes som obligationslån.
Lånets kontantprovenu beregnet efter kursen på  

 tilbudstidspunktet skal ligge inden for den maksimale lånegrænse i lov om  

 realkreditinstitutter.
Stk. 4.  Indekslån til de formål, der er nævnt i lov om  

 indeksregulerede realkreditlån, tilbydes som kontantlån på de i loven særligt  

 fastsatte vilkår.
Lånets kontantprovenu skal ligge inden for den maksimale  

 lånegrænse i lov om realkreditinstitutter.
 Stk. 5.  Lånets størrelse og løbetid fastsættes under  

 iagttagelse af de sikkerhedshensyn, som efter forholdene skønnes nødvendige.
 Stk. 6.  Det skal af lånesagen fremgå, på hvilket  

 grundlag værdiansættelsen og låneudmålingen er foretaget.
Stk. 7.  Instituttet skal forlange oplyst af låntageren,  

 om der inden for de sidste to år er indhentet lånetilbud fra andre  

 realkreditinstitutter.« 7. I § 7 ændres i stk. 1 »§ 10, stk. 7, 8, 9 og  

 11« til: »§ 10, stk. 7, 9, 10 og 12«, i stk. 2 »§ 10,  

 stk. 10 og 12« til: »§ 10, stk. 11 og 13« og i stk. 3 »§  

 10, stk. 8« til: »§ 10, stk. 9«.
 8. § 7, stk. 3, 3. pkt. ophæves.
 9. § 7, stk. 4, ophæves.
 Stk. 5-7 bliver herefter stk. 4-6.
 10. Efter § 7 indsættes:
 »§ 7 a.  Ved lån til opførelse, herunder  

 opførelse med salg for øje, samt ved lån til om- og tilbygning m.v. af  

 parcel- og rækkehuse og ejerlejligheder til helårsbeboelse for ejeren samt  

 fritidshuse kan udgifter til husholdningsmaskiner (hårde hvidevarer) ikke  

 indgå i låneudmålingsgrundlaget, jfr. dog stk. 2.
Stk. 2.  Ved lån til om- og tilbygning m.v. af ejendomme  

 som nævnt i stk. 1 kan husholdningsmaskiner (hårde hvidevarer) indgå i  

 låneudmålingsgrundlaget, hvis den pågældende ejendom er omfattet af en senest  

 den 27. marts 1985 godkendt saneringsplan, vedtaget byfornyelsesbeslutning  

 eller vedtaget boligforbedringsbeslutning. § 7, stk. 3, finder i øvrigt  

 anvendelse på lån til om- og tilbygning m.v. af sådanne ejendomme.« 11. I § 8 indsættes efter stk. 1 som nyt stykke:
»Stk. 2.  Ved belåning af ejendomme, der anvendes  

 til flere formål, fordeles eksisterende behæftelser på ejendommens enkelte  

 dele i samme forhold som værdiansættelsen er fordelt på disse.
Eksisterende  

 lån, der er ydet til et bestemt anvendelsesfomål, henregnes dog til den del  

 af ejendommen, som benyttes til dette formål.« Stk. 2  bliver herefter stk. 3.
 12. I § 10, stk. 2, ændres »§ 10, stk. 13«  

 til: »§ 10, stk. 14«.
 13. Som bilag 1 til bekendtgørelsen indsættes bilag 1  

 til denne bekendtgørelse.
§ 2 Bekendtgørelsen træder i kraft ved offentliggørelsen i Lovtidende.
Boligstyrelsen, den 20. marts 1986 H.
E.
RASMUSSEN /Lars Østergaard Bilag 1 Procenttillæg til den offentlige vurdering I tabellen er vist de maksimale procenttillæg til den kontante  

 ejendomsværdi ved den offentlige årsregulering pr. 1. april 1985, som kan  

 benyttes ved værdiansættelsen for parcel- og rækkehuse og ejerlejligheder til  

 helårsbeboelse for ejeren samt fritidshuse i forbindelse med lån til de i §  

 3, stk. 6 og 7 nævnte formål.
(* 1) Kommuner fordelt efter antallet af indbyggere i største bymæssige  

 bebyggelse.
Der henvises til oversigten over kommunegrupper i den seneste af  

 Statsskattedirektoratet offentliggjorte halvårsstatistik for ejendomssalg.
