Fremsat den 8. oktober 2014 af Beskæftigelsesministeren (Mette Frederiksen) Forslag til Lov om ændring af lov om aktiv socialpolitik (Ændring af formue- og fradragsregler ved efterbetaling af offentlige forsørgelsesydelser og øvrige offentlige sociale ydelser m.v.) § 1 I lov om aktiv socialpolitik, jf. lovbekendtgørelse nr. 190 af 24. februar 2012, som ændret bl.a. ved § 16 i lov nr. 473 af 30. maj 2012, § 3 i lov nr. 1380 af 23. december 2012, § 1 i lov nr. 894 af 4. juli 2013, og senest ved § 1 i lov nr. 721 af 25. juni 2014, foretages følgende ændringer:
 1. I § 14 indsættes efter stk. 2 som nyt stykke:
»Stk. 3. Der ses endvidere bort fra formue i form af efterbetaling af offentlige forsørgelsesydelser og øvrige offentlige sociale ydelser som følge af afgørelse eller dom.
Det beløb, der ses bort fra, udgør differencen mellem den ydelse, der er udbetalt for perioden, og den retmæssige ydelse for perioden.
Der ses bort fra efterbetalingen i to år efter udbetalingstidspunktet.« Stk. 3-7 bliver herefter stk. 4-8.
 2. I § 33, stk. 1, ophæves nr. 8 og 9, og i stedet indsættes:
»8) Efterbetaling af offentlige forsørgelsesydelser og øvrige offentlige sociale ydelser som følge af afgørelse eller dom.
Det beløb, der ses bort fra, udgør differencen mellem den ydelse, der er udbetalt for perioden, og den retmæssige ydelse for perioden.
Der ses bort fra efterbetalingen i to år efter udbetalingstidspunktet.« § 2 Stk. 1. Loven træder i kraft den 1. januar 2015.
 Stk. 2. Loven gælder for efterbetaling, der er udbetalt den 1. juni 2014 eller senere.
Bemærkninger til lovforslaget Almindelige bemærkninger 1. Indledning Kontanthjælpssystemet er det underste økonomiske sikkerhedsnet, og hjælpen forudsætter, at der ikke er andre muligheder for forsørgelse.
Det betyder, at der ikke kan ydes hjælp efter lov om aktiv socialpolitik, hvis ansøger, ægtefælle eller samlever har formue, der kan dække det økonomiske behov, ligesom indtægter som udgangspunkt fradrages i kontanthjælpen krone for krone.
 Regeringen (Socialdemokraterne og Det Radikale Venstre), Enhedslisten og Socialistisk Folkeparti har den 8. maj 2014 indgået Aftale om ændring af formue- og fradragsreglerne i kontanthjælpslovgivningen ved efterbetaling af sociale ydelser.
Formålet med aftalen er at sikre, at personer, der får efterbetalt en social ydelse fx som led i en sag vundet ved Ankestyrelsen om retten til sygedagpenge, ikke efterfølgende mister deres uddannelses- eller kontanthjælp på grund af formue- og fradragsreglerne i kontanthjælpslovgivningen.
Det fremgår endvidere af aftalen, at personer, der ikke har fået udbetalt den korrekte ydelse, og som derfor kan have stiftet gæld, skal have mulighed for fx at anvende efterbetalingen til at tilbagebetale gælden.
 De ændrede regler vil også få betydning for ressourceforløbsydelse, hvor reglerne om fradrag af indtægter i kontant- og uddannelseshjælp finder tilsvarende anvendelse, for så vidt angår egne indtægter.
2. Lovforslagets indhold Nærværende lovforslag udmønter Aftale om ændring af formue- og fradragsreglerne i kontanthjælpslovgivningen ved efterbetaling af sociale ydelser, som Regeringen (Socialdemokraterne og Det Radikale Venstre), den 8. maj 2014 har indgået med Enhedslisten og Socialistisk Folkeparti.
Herudover foreslås det, at reglerne om, at udbetaling af jobpræmier efter de hidtidige forsøgsordninger ikke har betydning for hjælpens størrelse, ophæves.
Det skyldes, at begge forsøgsordninger er udløbet, og at de ikke bliver forlænget.
 Jobpræmie til enlige forsørgere efter lov om en 2-årig forsøgsordning om jobpræmie til enlige forsørgere kunne udbetales for perioden fra den 1. januar 2011 til 31. december 2012.
 Jobpræmie til kontanthjælpsmodtagere med langvarig ledighed efter lov om en 2-årig forsøgsordning om jobpræmie til kontanthjælpsmodtagere med langvarig ledighed kunne udbetales for perioden fra den 1. juni 2012 til og med 31. maj 2014.
2.1. Formue 2.1.1. Gældende ret Uddannelses- og kontanthjælp udgør det underste økonomiske sikkerhedsnet og er subsidiær i forhold til andre private eller offentlige forsørgelsesmuligheder.
Efter de gældende regler kan der derfor kun udbetales uddannelses- og kontanthjælp, når modtageren af uddannelses- og kontanthjælp ikke har andre forsørgelsesmuligheder, fx formue, som personen kan leve af.
Kommunen kan ikke yde hjælp, hvis ansøgeren og ægtefællen eller samleveren har formue, som kan dække det økonomiske behov.
Kommunen ser dog bort fra beløb på op til 10.000 kr., for ægtefæller eller samlevende op til 20.000 kr., jf. lovens § 14, stk. 1.
 Kommunen skal i hvert enkelt tilfælde vurdere, om der - udover formuegrænsen på op til 10.000 kr., for ægtefæller eller samlevende 20.000 kr.  er grundlag for at se bort fra en formue, herunder hvor meget der er grundlag for at se bort fra.
Udover de situationer, der er nævnt i § 14 i lov om aktiv socialpolitik, ses der i perioden 1. juni 2014 til 31. december 2014 bort fra formue i form af efterbetaling af offentlige forsørgelsesydelser og øvrige offentlige sociale ydelser som følge af afgørelse eller dom.
Der henvises til, at der på lov om tillægsbevilling for 2014 vil blive indsat tekstanmærkning nr. 145 herom.
2.1.2. Den foreslåede ordning Det foreslås, at kommunen ved udbetalingen af uddannelses- eller kontanthjælp skal se bort fra formue i form af efterbetaling af offentlige forsørgelsesydelser og øvrige offentlige sociale ydelser som følge af, at en myndighed har ændret sin afgørelse, eller at borgeren har fået medhold i en sag hos en myndighed, i Ankestyrelsen eller ved domstolene.
 På Beskæftigelsesministeriets område drejer det sig om efterbetaling af følgende ydelser:
 Arbejdsløshedsdagpenge  Sygedagpenge  Barselsdagpenge  Uddannelses og kontanthjælp, herunder hjælp efter § 27 a (supplement til brøkpension)  Særlig støtte til høje boligudgifter eller stor forsørgerbyrde  Ressourceforløbsydelse  Særlig uddannelsesydelse  Midlertidig arbejdsmarkedsydelse  Revalideringsydelse  Ledighedsydelse  Efterløn  Fleksydelse Hertil kommer efterbetaling af ydelser, som administreres af Ministeriet for Børn, Ligestilling, Integration og Sociale Forhold.
Det kan fx dreje sig om efterbetaling af førtidspension til personer, der modtager kontanthjælp som supplement til en brøkpension, efterbetaling af boligstøtte til personer, der modtager uddannelses- eller kontanthjælp, og efterbetaling af tilskud til enkeltudgifter og hjælp i særlige tilfælde efter kapitel 10 og 10 a i lov om aktiv socialpolitik til de nævnte persongrupper.
Den efterbetaling, der ses bort fra, er differencen mellem den for perioden udbetalte ydelse og den for perioden retmæssige ydelse Dette gælder også, når det ikke er ansøgeren selv, men ægtefællen eller samleveren der får efterbetalingen.
Der henvises til reglerne om, at ægtefællens eller samleverens formue har betydning for hjælpens størrelse.
 Det foreslås, at der skal ses bort fra efterbetalingen i to år efter udbetalingen.
 Herved sikres, at personer, der ikke har fået udbetalt den korrekte offentlige forsørgelsesydelse eller anden offentlig social ydelse, og som derfor kan have stiftet gæld, får mulighed for at anvende efterbetalingen til at tilbagebetale gælden inden for to år.
 2.2. Indtægter m.v.
2.2.1. Gældende ret Efter de gældende regler fratrækkes indtægter, som ansøgeren og ægtefællen eller samleveren har, i uddannelses- og kontanthjælpen.
 Efter lovens § 33 foretages der dog ikke fradrag i hjælpen for blandt andet invaliditetsydelse, invaliditetsbeløb samt bistands- og plejetillæg efter lov om social pension, udbetaling af jobpræmie, erstatninger for tab af erhvervsevne, der omtales i lovens § 14, stk. 3 og 4, godtgørelse for varigt mén og godtgørelse for ikke-økonomisk skade samt indtægter, der hidrører herfra.
 Ud over de situationer, der er nævnt i lovens § 33, kan kommunen ved udmåling af hjælp ikke se bort fra øvrige indtægter, som ansøgeren har.
 Det betyder, at efterbetaling af offentlige forsørgelsesydelser og øvrige sociale ydelser fratrækkes i uddannelses- og kontanthjælpen, idet efterbetaling af sådanne ydelser anses for en indtægt bestemt til forsørgelse.
Udover de situationer, der er nævnt i § 33 i lov om aktiv socialpolitik, foretages der i perioden 1. juni 2014  31. december 2014 ikke fradrag i uddannelseshjælp, kontanthjælp eller ressourceforløbsydelse for efterbetaling af offentlige forsørgelsesydelser og øvrige offentlige sociale ydelser som følge af afgørelse eller dom.
Efterbetalingen skal være udbetalt til den berettigede i perioden 1. juni 2014  31. december 2014.
Den efterbetaling, der undtages for modregning, er differencen mellem den i perioden udbetalte ydelse og den for perioden retmæssige ydelse.
Der henvises til, at der på lov om tillægsbevilling for 2014 vil blive indsat tekstanmærkning nr. 145 herom (jf. akt nr. 94).
Hvis ansøgeren og ægtefællen har indtægter, trækkes de fra i kontant- eller uddannelseshjælpen.
Tilsvarende gælder for samlevende.
Hjælpen til et ægtepar beregnes som summen af de beløb, som hver af ægtefællerne er berettiget til.
Hjælpen til samlevende par beregnes som summen af de beløb, som hver af de samlevende er berettigede til.
Når hjælpen til en gift person beregnes, trækker kommunen kun den del af den anden ægtefælles indtægt fra, som overstiger henholdsvis 10.245 kr. eller 7.711 kr. afhængigt af, om pågældende har forsørgelsespligt over for børn eller ikke.
Tilsvarende gælder for samlevende.
2.2.2. Den foreslåede ordning Det foreslås, at offentlige forsørgelsesydelser og øvrige offentlige sociale ydelser, som efterbetales som følge af afgørelse eller dom, ikke skal fradrages i uddannelses- eller kontanthjælpen, Den efterbetaling, der skal ses bort fra, er differencen mellem den i perioden udbetalte ydelse og den for perioden retmæssige ydelse.
 Dette gælder også, når det ikke er ansøgeren selv, der får efterbetalingen, Der henvises til reglerne om, at ægtefælles eller samlevers indtægter har betydning for hjælpens størrelse.
 På Beskæftigelsesministeriets område drejer det sig om efterbetaling af følgende ydelser:
 Arbejdsløshedsdagpenge  Sygedagpenge  Barselsdagpenge  Uddannelses og kontanthjælp, herunder hjælp efter § 27 a (supplement til brøkpension)  Særlig støtte til høje boligudgifter eller stor forsørgerbyrde  Ressourceforløbsydelse  Særlig uddannelsesydelse  Midlertidig arbejdsmarkedsydelse  Revalideringsydelse  Ledighedsydelse  Efterløn  Fleksydelse Hertil kommer efterbetaling af ydelser, som administreres af Ministeriet for Børn, Ligestilling, Integration og Sociale Forhold.
Det kan fx dreje sig om efterbetaling af førtidspension til personer, der modtager kontanthjælp som supplement til en brøkpension, efterbetaling af boligstøtte til personer, der modtager uddannelses- eller kontanthjælp, og efterbetaling af tilskud til enkeltudgifter og hjælp i særlige tilfælde efter kapitel 10 og 10 a i lov om aktiv socialpolitik til de nævnte persongrupper.
Den efterbetaling, der ses bort fra, er differencen mellem den for perioden udbetalte ydelse og den for perioden retmæssige ydelse.
Det foreslås, at der skal ses bort fra efterbetalingen to år efter udbetalingen.
 Herved sikres, at personer, der ikke har fået udbetalt den korrekte offentlige forsørgelsesydelse eller øvrig offentlig social ydelse, og som derfor kan have stiftet gæld, får mulighed for at anvende efterbetalingen til at tilbagebetale gælden inden for to år.
 Den foreslåede ændring i § 33, stk. 1, hvorefter der ved udmåling af hjælp skal ses bort fra efterbetaling af offentlige forsørgelsesydelser eller øvrige offentlige sociale ydelser som følge af afgørelse eller dom, vil betyde, at efterbetalingen heller ikke vil indgå i opgørelsen af nettoindtægterne i forbindelse med beregning af særlig støtte efter § 34 i lov om aktiv socialpolitik.
 Det følger af § 8 i bekendtgørelse nr. 1505 af 12. december 2013 om særlig støtte efter § 34 i lov om aktiv socialpolitik, at de indtægter, der ikke foretages fradrag for efter § 33 i lov om aktiv socialpolitik, heller ikke indgår i opgørelsen af nettoindtægterne, der ligger til grund for beregning af særlig støtte efter § 34 i lov om aktiv socialpolitik.
Den foreslåede ændring af § 33, stk. 1, vil også få betydning for udmåling af ressourceforløbsydelse og ressourceforløbsydelse i jobafklaringsforløb, som udbetales efter tilsvarende regler, for så vidt angår egne indtægter, som kontanthjælp efter lov om aktiv socialpolitik.
Der henvises til § 68 a, stk. 5 og § 69 j i lov om aktiv socialpolitik.
3. Økonomiske og administrative konsekvenser for det offentlige På baggrund af Ankestyrelsens opgørelser om ophævelse/ændring af afgørelser er det beregningsteknisk forudsat, at ca. 230 personer på kontanthjælp, uddannelseshjælp ressourceforløbsydelse og/eller særlig støtte årligt vinder ankesagen og bliver modregnet i de nævnte ydelser som følge af den efterbetalte ydelse.
Det er beregningsteknisk forudsat, at de 230 personer gennemsnitligt får efterbetalt ca. 36.000 kr. årligt.
Når personerne ikke længere skal have modregnet efterbetalingen i kontanthjælpen mv., skønnes det med usikkerhed at medføre offentlige årlige merudgifter på ca. 8 mio.
 Kommunernes udgifter til kontanthjælp, uddannelseshjælp, ressourceforløbsydelse og særlig støtte er omfattet af budgetgarantien.
 Forslaget har ingen administrative konsekvenser for det offentlige.
Tabel 1. Økonomiske konsekvenser fordelt på stat og kommuner som følge af forslag om lempelse af formueregler og fritagelse for fradrag for efterbetaling af offentlige forsørgelsesydelser og øvrige sociale ydelser 4. Økonomiske og administrative konsekvenser for erhvervslivet Lovforslaget har ingen økonomiske og administrative konsekvenser for erhvervslivet.
5. Administrative konsekvenser for borgerne Lovforslaget har ingen administrative konsekvenser for borgerne.
 6. Miljømæssige konsekvenser.
 Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ingen EU-retlige aspekter.
 8. Hørte myndigheder og organisationer m.v.
 Et udkast til lovforslag har i perioden fra den 6. august 2014 til den 27. august 2014 været sendt i høring hos følgende myndigheder og organisationer m.v.:
 Advokatrådet, Ankestyrelsen, Arbejdsløshedskassen for selvstændigt erhvervsdrivende (ASE), Arbejdsløshedskassernes Samvirke, Beskæftigelsesrådet, Danske Advokater, Dansk Erhverv, Danske Regioner, Dansk Retspolitisk Forening, Dansk Socialrådgiverforening, , Den uvildige Konsulentordning på Handicapområdet, Det Centrale Handicapråd, Foreningen af kommunale social-, sundheds- og arbejdsmarkedschefer i Danmark, Foreningen af Statsautoriserede Revisorer, Finanssektorens Arbejdsgiverforening, Jobrådgivernes Brancheforening, Kommunernes Landsforening, Kommunernes Revision, Kommunale Tjenestemænd og Overenskomstansatte, Landsforeningen af nuværende og tidligere psykiatribrugere (LAP), Kristelig Fagbevægelse, Kristelig Arbejdsgiverforening, Retssikkerhedsfonden, Rigsrevisionen, Rådet for Psykisk Sårbare og Rådet for Socialt Udsatte.
9. Sammenfattende skema Bemærkninger til lovforslagets enkelte bestemmelser Til § 1 Til nr. 1 Uddannelses- og kontanthjælp udgør det underste økonomiske sikkerhedsnet og er subsidiær i forhold til andre private eller offentlige forsørgelsesmuligheder.
Derfor kan der kun udbetales uddannelses- og kontanthjælp, når personen ikke har andre forsørgelsesmuligheder, fx formue personen kan leve af.
Kommunen kan ikke yde hjælp, hvis personen, ægtefællen eller samleveren har formue, som kan dække det økonomiske behov.
Kommunen ser dog bort fra beløb på op til 10.000 kr., for ægtefæller og samlevende op til 20.000 kr., jf. lovens § 14, stk. 1.
 Kommunen skal i hvert enkelt tilfælde vurdere, om der - udover formuegrænsen på op til 10.000 kr., for ægtefæller og samlevende 20.000 kr.  er grundlag for at se bort fra en formue, herunder hvor meget der er grundlag for at se bort fra, jf. lovens § 14, stk. 2-7.
 For personer, der får efterbetalt en offentlig forsørgelsesydelse eller en anden social ydelse på baggrund af en myndigheds afgørelse eller dom, skal kommunen efter de gældende regler træffe afgørelse om, at efterbetalingen skal anvendes til forsørgelse, førend der kan udbetales uddannelses- eller kontanthjælp.
 Det foreslås, at kommunen ved udbetalingen af uddannelses- eller kontanthjælp skal se bort fra formue i form af efterbetaling af offentlige forsørgelsesydelser og øvrige offentlige sociale ydelser som følge af, at en myndighed har ændret sin afgørelse, eller at borgeren eller dennes ægtefælle eller samlever har fået medhold i en sag hos eksempelvis en kommunal myndighed, i Ankestyrelsen eller ved domstolene i to år efter udbetalingen.
 Formålet hermed er, at give personer, der ikke har fået udbetalt den korrekte ydelse, og som derfor har stiftet gæld mulighed for at anvende efterbetalingen til at tilbagebetale gælden inden for to år.
 Der henvises i øvrigt til de almindelige bemærkninger til pkt. 2.1.
Til nr. 2 Efter de gældende regler fratrækkes indtægter, som ansøgeren og ægtefællen eller samleveren har i uddannelses- og kontanthjælpen, jf. lovens §§ 31-33.
 Efter lovens § 33 foretages der dog ikke fradrag i hjælpen for følgende indtægter:
  Invaliditetsydelse, invaliditetsbeløb samt bistands- og plejetillæg efter lov om social pension.
  Godtgørelse efter § 83 i lov om en aktiv beskæftigelsesindsats og hjælp efter integrationslovens § 23 f.
  Vederlag som tilforordnet ved valg.
  Legater, der er fritaget for beskatning efter ligningslovens § 7, nr. 6, og ydelser fra godkendte sociale fonde, stiftelser m.v., der er fritaget for beskatning hos modtageren, jf. ligningslovens § 7, nr. 22.
  Børns indtægter og indtægter, der vedrører børn, bortset fra tilskud til pasning af egne børn efter § 38 i lov om social service.
 Værdien af kost m.v. under indlæggelse på sygehus eller lignende behandlingsinstitutioner.
Hvis sygehusopholdet har varet i mere end 3 måneder, kan der dog foretages fradrag svarende til den besparelse, der er en følge af indlæggelsen.
  Transportgodtgørelse for dokumenterede udgifter til nødvendig transport ved udførelse af lønnet arbejde og ulønnet, frivilligt arbejde.
  Jobpræmie udbetalt for perioden fra den 1. januar 2011 til og med den 31. december 2012 efter lov om en 2-årig forsøgsordning om jobpræmie til enlige forsørgere.
  Jobpræmie udbetalt for perioden fra den 1. juni 2012 til og med den 31. maj 2014 efter lov om en 2-årig forsøgsordning om jobpræmie til kontanthjælpsmodtagere med langvarig ledighed.
  Erstatninger for tab af erhvervsevne, der omtales i lovens § 14, stk. 3 og 4.
  Godtgørelse for varigt mén.
  Godtgørelse for ikke-økonomisk skade samt indtægter, der hidrører herfra.
 Ud over de situationer, der er nævnt i lovens § 33, kan kommunen ved udmåling af hjælp ikke se bort fra øvrige indtægter, som ansøgeren har, da bestemmelsen er udtømmende.
 Efter gældende ret fratrækkes indtægt i form af efterbetaling af offentlige forsørgelsesydelser og øvrige sociale ydelser i uddannelses- og kontanthjælpen.
 Det foreslås, at beløb til offentlig forsørgelse og øvrige sociale ydelser, som efterbetales som følge af afgørelse, ikke fremadrettet skal fradrages i uddannelses- eller kontanthjælpen.
 Det bemærkes, at efterbetalingen er den retmæssige ydelse efter fradrag af den i perioden udbetalte ydelse  eksempelvis uddannelses- eller kontanthjælp, således at den efterbetaling, der ikke skal indgå i indtægtsopgørelsen efter kontanthjælpsreglerne, er differencen mellem den eventuelt udbetalte ydelse og den retmæssige ydelse.
 På Beskæftigelsesministeriets område drejer det sig om efterbetaling af følgende ydelser:
 Arbejdsløshedsdagpenge  Sygedagpenge  Barselsdagpenge  Uddannelses og kontanthjælp, herunder hjælp efter § 27 a (supplement til brøkpension)  Særlig støtte til høje boligudgifter eller stor forsørgerbyrde  Ressourceforløbsydelse  Særlig uddannelsesydelse  Midlertidig arbejdsmarkedsydelse  Revalideringsydelse  Ledighedsydelse  Efterløn  Fleksydelse Derudover vil det primært vedrøre efterbetaling af ydelser, som administreres af Ministeriet for Børn, Ligestilling, Integration og Sociale Forhold fx førtidspension, boligstøtte og hjælp i særlige tilfælde efter kapitel 10 og kapitel 10 a i lov om aktiv socialpolitik.
Det foreslås, at kommunen ved udbetalingen af uddannelses- eller kontanthjælp skal se bort fra indtægter i form af efterbetaling af offentlige forsørgelsesydelser og øvrige sociale ydelser som følge af, at en myndighed har ændret sin afgørelse, eller at borgeren har fået medhold i en sag hos en myndighed, i Ankestyrelsen eller ved domstolene.
Den efterbetaling, der kan ses bort fra, er differencen mellem den for perioden udbetalte ydelse og den for perioden retmæssige ydelse.
 Dette gælder også, når det ikke er ansøgeren selv, der får efterbetalingen, Der henvises til reglerne om, at ægtefælles eller samlevendes indtægter har betydning for hjælpens størrelse.
 Efter gældende reglerne blev der ikke foretaget fradrag i hjælpen for jobpræmie til enlige forsørgere, som kunne udbetales for perioden fra den 1. januar 2011 til 31. december 2012 efter lov om en 2-årig forsøgsordning om jobpræmie til enlige forsørgere og jobpræmie til kontanthjælpsmodtagere med langvarig ledighed, som kunne udbetales for perioden fra den 1. juni 2012 til og med 31. maj 2014 efter lov om en 2-årig forsøgsordning om jobpræmie til kontanthjælpsmodtagere med langvarig ledighed.
 Jobpræmien udbetaltes på baggrund af en månedlig opgørelse af personens indkomst kvartalsvist bagud senest 45 dage efter kvartalets udløb.
 Som konsekvens af, at forsøgsperioderne er afsluttet, foreslås det, at bestemmelserne om jobpræmie i lovens § 33, stk. 1 nr. 8 og 9 ophæves, da de ikke længere finder anvendelse.
 Der henvises i øvrigt til de almindelige bemærkninger til pkt. 2.2.
Til § 2 Stk. 1 Det foreslås, at loven træder i kraft den 1. januar 2015.
Stk. 2 Det foreslås endvidere, at loven gælder for efterbetaling, der er udbetalt den 1. juni 2014 eller senere Det betyder, at bestemmelsen om, at der kan ses bort fra efterbetalingen i to år efter udbetalingstidspunktet også gælder for personer, der har modtaget efterbetaling i perioden 1. juni 2014  31. december 2014.
Det bemærkes, at der på lov om tillægsbevilling for 2014 vil blive indsat tekstanmærkning nr. 145 herom (jf. akt nr. 94), hvorefter der ud over de situationer, der er nævnt i § 14 og § 33 i lov om aktiv socialpolitik, i perioden 1. juni 2014  31. december 2014 ikke foretages fradrag i uddannelseshjælp, kontanthjælp eller ressourceforløbsydelse for efterbetaling af offentlige forsørgelsesydelser og øvrige offentlige sociale ydelser som følge af afgørelse eller dom, og der ses ligeledes bort fra formue i form af efterbetaling heraf.
Efterbetalingen skal være udbetalt til den berettigede i perioden 1. juni 2014  31. december 2014.
Det beløb, der ses bort fra, udgør differencen mellem den ydelse, der er udbetalt i perioden, og den retmæssige ydelse for perioden.
Nærværende lovforslag er en opfølgning på denne tekstanmærkning, der udløber 31. december 2014. Der er tale om tilbagevirkende kraft til gunst for borgerne, da de personer, der har fået en efterbetaling udbetalt i perioden 1. juni  31. december 2014 bliver ligestillet med de af nærværende lovforslag berørte personer, således at der kan ses bort fra efterbetalingen ved udbetalingen af uddannelses- eller kontanthjælp i to år efter udbetalingen.
