Bekendtgørelse om bemyndigelse af  

 Slagteriernes Forskningsinstitut til godkendelse og syn m.m. af isoleret  

 transportmateriel til letfordærvelige levnedsmidler og  

 nedsættelse af ATP-udvalget I medfør af § 58, stk. 2 og 3, og § 74 i lov nr. 471 af 1. juli  

 1998 om fødevarer m.m. (fødevareloven) fastsættes:
 § 1. Afprøvning, godkendelse og eftersyn af  

 isoleret transportmateriel til international transport af  

 letfordærvelige levnedsmidler og det specielle materiel, der skal  

 bruges til en sådan transport (ATP 1)  

 ), foretages af Slagteriernes Forskningsinstitut, ATP-materielkontrollen,  

 Maglegaardsvej 2, 4000 Roskilde.
 Stk. 2. Fødevaredirektoratet kan fastsætte  

 nærmere regler for ATP-materielkontrollens virksomhed, herunder  

 bestemmelser om betaling, regnskab og budget.
 § 2. Ministeren for Fødevarer, Landbrug og  

 Fiskeri nedsætter et udvalg (ATP-udvalget) til at bistå ved  

 administrationen af de regler, der er fastsat til opfyldelse af  

 ATP-traktaten, herunder til at føre tilsyn med den virksomhed, der  

 udøves af ATP-materielkontrollen.
 Stk. 2. ATP-udvalget består af 3 af  

 fødevareministeren udnævnte medlemmer, hvoraf Dansk Transport og  

 Logistik udpeger ét, Landbrugsrådet ét og Danmarks  

 Fiskeindustri- og Eksportforening udpeger ét.
 § 3. Udgifterne til ATP-udvalgets virksomhed  

 afholdes af ATP-materielkontrollen.
 Stk. 2. Fødevaredirektoratet kan fastsætte  

 nærmere regler for ATP-udvalgets virksomhed.
§ 4. Afgørelser truffet i henhold til § 1,  

 stk. 1, kan påklages til direktøren for  

 Fødevaredirektoratet.
Afgørelser truffet af direktøren  

 for Fødevaredirektoratet kan ikke indbringes for højere  

 administrativ myndighed.
 Stk. 2. Direktøren for Fødevaredirektoratet  

 skal, inden han træffer afgørelse efter stk.1, indhente en  

 udtalelse fra ATP-udvalget.
 § 5. Klagefristen er 4 uger, jf. dog stk. 2. Klage  

 skal indgives gennem Slagteriernes Forskningsinstitut,  

 ATP-materielkontrollen, Maglegaardsvej 2, 4000 Roskilde.
 Stk. 2. Klagemyndigheden kan indenfor 6 måneder  

 efter afgørelsen se bort fra overskridelse af klagefristen, når  

 særlige grunde taler herfor.
 § 6. Fastsættelse af afgifter til  

 dækning af udgifterne i forbindelse med afprøvning, godkendelse  

 og eftersyn omfattet af § 1, stk. 1, sker efter indhentet udtalelse fra  

 ATP-udvalget.
 § 7. Bekendtgørelsen træder i kraft  

 den 1. december 2000.
 Stk. 2. Bekendtgørelse nr. 802 af 6. december 1991  

 om bemyndigelse af Slagteriernes Forskningsinstitut til godkendelse og syn  

 m.m. af isoleret transportmateriel til letfordærvelige levnedsmidler  

 ophæves.
Fødevareministeriet, den 13. november  

 2000 Ritt Bjerregaard /Susanne Kofoed 1)   Traktat af 1.  

 september 1970 om international transport af letfordærvelige  

 levnedsmidler og om det specielle materiel, som skal bruges til en  

 sådan transport (ATP).
