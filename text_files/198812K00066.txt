Nr LSF 66 Forslag til Møntlov Fremsat af industriministeren (Nils Wilhjelm) den 26. oktober 1988 Vedtaget ved tredjebehandling den 16. december 1988 Lov nr. 817 af 21/12/1988 § 1. Regningsenheden er 1 krone, som deles i hundrede øre.
 § 2. Industriministeren kan efter forhandling med Danmarks Nationalbank  

 lade præge og udstede mønter, herunder mønter til særlige lejligheder.
 Stk. 2. Danmarks Nationalbank varetager de produktionsmæssige og  

 administrative opgaver i forbindelse med møntudstedelsen.
 Stk. 3. Bestemmelserne om mønternes pålydende, vægt, diameter, materiale  

 og præg fastsættes ved kongelig anordning efter forhandling med Danmarks  

 Nationalbank.
§ 3. Industriministeren kan efter forhandling med Danmarks Nationalbank  

 fastsætte, at mønter ikke længere er gyldige som betalingsmiddel.
Fristen for  

 ugyldiggørelse skal i forhold til statens kasser og Danmarks Nationalbank  

 være mindst 3 måneder.
 § 4. De mønter, der er præget i medfør af § 2 eller den tidligere  

 møntlovgivning, er lovlige betalingsmidler, medmindre de blevet indkaldt og  

 ugyldiggjort efter § 3.
 Stk. 2. Mønter, der er væsentligt beskadiget eller slidte, er ikke lovlige  

 betalingsmidler.
 Stk. 3. Ingen har pligt til i een betaling at modtage mere end femogtyve  

 mønter af hver enhed.
 § 5. Industriministeren kan efter forhandling med Danmarks Nationalbank  

 fastsætte bestemmelser om afrunding af ørebeløb ved betaling i dansk mønt.
 § 6. Loven træder i kraft dagen efter bekendtgørelsen i Lovtidende.
 Stk. 2. Samtidig ophæves møntlov, lov nr. 191 af 24. maj 1972, og lov nr.  

 207 af 24. maj 1972 om afrunding af visse ørebeløb.
Oprindeligt fremsat forslag § 1. Regningsenheden er 1 krone, som deles i hundrede øre.
 § 2. Industriministeren kan efter forhandling med Danmarks Nationalbank  

 lade præge og udstede mønter, herunder mønter til særlige lejligheder.
 Stk. 2. Danmarks Nationalbank varetager de produktionsmæssige og  

 administrative opgaver i forbindelse med møntudstedelsen.
 Stk. 3. Bestemmelserne om mønternes pålydende, vægt, diameter, materiale  

 og præg fastsættes ved kongelig anordning efter forhandling med Danmarks  

 Nationalbank.
§ 3. Industriministeren kan efter forhandling med Danmarks Nationalbank  

 fastsætte, at mønter ikke længere er gyldige som betalingsmiddel.
Fristen for  

 ugyldiggørelse skal i forhold til statens kasser og Danmarks Nationalbank  

 være mindst 3 måneder.
 § 4. De mønter, der er præget i medfør af § 2 eller den tidligere  

 møntlovgivning, er lovlige betalingsmidler, medmindre de blevet indkaldt og  

 ugyldiggjort efter § 3.
 Stk. 2. Mønter, der er væsentligt beskadiget eller slidte, er ikke lovlige  

 betalingsmidler.
 Stk. 3. Ingen har pligt til i een betaling at modtage mere end femogtyve  

 mønter af hver enhed.
 § 5. Industriministeren kan efter forhandling med Danmarks Nationalbank  

 fastsætte bestemmelser om afrunding af ørebeløb ved betaling i dansk mønt.
 § 6. Loven træder i kraft dagen efter bekendtgørelsen i Lovtidende.
 Stk. 2. Samtidig ophæves møntlov, lov nr. 191 af 24. maj 1972, og lov nr.  

 207 af 24. maj 1972 om afrunding af visse ørebeløb.
Bemærkninger til lovforslaget Almindelige bemærkninger 1. Nærværende lovforslag er en sammensmeltning af den eksisterende møntlov  

 og lov om afrunding af visse ørebeløb.
Forslaget giver industriministeren  

 bemyndigelse til efter forhandling med Danmarks Nationalbank at lade præge og  

 udstede mønter, og til at fastsætte bestemmelser om indkaldelse og  

 ugyldiggørelse af mønter og om afrunding af visse ørebeløb.
2. Siden 1980 har der i Danmarks Nationalbank foregået  

 undersøgelsesarbejder om revision af møntrækken.
En revision er ønskelig af  

 flere årsager.
For det første er kostprisen for fremstilling af de nuværende 5- og  

 10-ører langt større end mønternes pålydende.
For det andet har 5- og  

 10-ørerne mistet betydning i omsætningen og har efterhånden fået karakter af  

 »engangsmønter«, enten på grund af direkte bortkastning eller ved  

 passiv henlægning.
 Danmarks Nationalbank har siden december 1982 peget på det ønskelige i at  

 afskaffe 5- og 10-øren og indføre en 50-øre.
 Bemyndigelsen i nærværende lovforslag agtes i første omgang udnyttet til  

 at iværksætte det nævnte reformarbejde, således at det hurtigt bliver muligt  

 at få en møntrække bestående af værdierne 25 øre, 50 øre, 1 kr., 5 kr. og 10  

 kr.
 3. Forslaget har været forelagt Statsministeriet, Justitsministeriet,  

 Budgetdepartementet, Administrations- og Personaledepartementet, Danmarks  

 Nationalbank, Generaldirektoratet for Post- og Telegrafvæsenet,  

 Finanstilsynet, Forbrugerstyrelsen, Den Danske Bankforening, Danmarks  

 Sparekasseforening, Industrirådet, Forbrugerrådet, Landsorganisationen i  

 Danmark, Det danske Handelskammer, Butikshandelens Fællesråd, Dansk  

 Organisation af Detailhandelskæder, De Samvirkende Købmandsforeninger i  

 Danmark, Foreningen af Statsautoriserede Revisorer, Foreningen af  

 Registrerede Revisorer, Dansk Blindesamfund, Fællesforeningen for Danmarks  

 Brugsforeninger, DSB, HT, KTAS, JTAS og Fynsk Telefon, som alle har  

 tilsluttet sig forslaget.
 4. Forslaget indebærer ikke omkostninger for stat eller kommune.
 Bemærkninger til de enkelte bestemmelser.
Til § 1 Bestemmelsen er uændret i forhold til den nugældende lov.
Til § 2 Bemyndigelsen i stk. 1 og 3 til at lade præge og udstede mønter tillægges  

 industriministeren, medens stk. 2 i overensstemmelse med, hvad der allerede i  

 dag er tilfældet, fastlægger, at Nationalbanken forestår det praktiske  

 arbejde med møntudstedelsen samt afholder omkostningerne herved.
 Opregningen af møntrækken i den nuværende møntlov er udgået.  

 Industriministeren får ved forslaget udvidet sin bemyndigelse til også at  

 fastsætte bestemmelser om mønternes pålydende.
 De såkaldte »mindemønter«, der fortrinsvis udsendes i  

 forbindelse med nationale begivenheder, særlig inden for kongehuset, kan  

 udsendes som hidtil. § 2, stk. 2, i den nugældende lov om mindemønter er blot  

 indsat som et led i stk. 1. De udsendte mønters antal, samt fordelingen af et  

 eventuelt overskud ved salg af de pågældende mønter, forudsættes forsat  

 optaget på en bevillingslov.
 Bestemmelsen i stk. 3 om, at bemyndigelsen skal udnyttes efter forhandling  

 med Danmarks Nationalbank, og at formen skal være en kongelig anordning er i  

 overensstemmelse med gældende praksis.
Til § 3 Bestemmelsen svarer indholdsmæssigt til den nugældende lovs § 7.
Til § 4 Bestemmelsen i stk. 1 svarer i det væsentlige til den nugældende lovs § 3.
Bestemmelsen skal sammenholdes med stk. 3, hvorefter ingen har pligt til i  

 een betaling at modtage mere end 25 mønter af hver enhed.
Baggrunden herfor  

 er, at betaling af store beløb i skillemønt kan virke generende, hvorfor en  

 vis begrænsning - som dog er mindre en tidligere - foreslås opretholdt.
 Bestemmelsen i stk. 2 svarer til princippet i den nugældende lovs § 5,  

 stk. 1, dog således at det ikke er anset for nødvendigt at præcisere, at  

 statens kasser og Danmarks Nationalbank i videst muligt omfang skal modtage  

 beskadigede og slidte mønter.
Til § 5 Bestemmelserne om afrunding af visse ørebeløb findes i dag i lov nr. 207  

 af 24. maj 1972.
 Det er hensigten, at princippet i den nugældende lov vil blive lagt til  

 grund ved den administrative regelfastsættelse.
Til § 6 Det foreslås, at loven træder i kraft dagen efter bekendtgørelsen i  

 Lovtidende.
Dette muliggør, at arbejdet med udstedelse af nye mønter fremmes  

 så hurtigt som muligt.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. Regningsenheden er 1 krone, som deles i hundrede øre.
 § 2. Industriministeren kan efter forhandling med Danmarks Nationalbank  

 lade præge og udstede mønter, herunder mønter til særlige lejligheder.
 Stk. 2. Danmarks Nationalbank varetager de produktionsmæssige og  

 administrative opgaver i forbindelse med møntudstedelsen.
 Stk. 3. Bestemmelserne om mønternes pålydende, vægt, diameter, materiale  

 og præg fastsættes ved kongelig anordning efter forhandling med Danmarks  

 Nationalbank.
§ 2. Finansministeren kan lade præge og udstede mønter lydende på 10 kr.,  

 5 kr., 1 kr., 25 øre, 10 øre og 5 øre.
Bestemmelserne om mønternes vægt,  

 diameter materiale og præg fastsættes ved kongelig anordning.
 Stk. 2. Ved kongelig anordning kan finansministeren bemyndiges til i  

 særlige tilfælde at lade præge og udsende mønter lydende på anden værdi.
§ 3. Industriministeren kan efter forhandling med Danmarks Nationalbank  

 fastsætte, at mønter ikke længere er gyldige som betalingsmiddel.
Fristen for  

 ugyldiggørelsen skal i forhold til statens kasser og Danmarks Nationalbank  

 være mindst 3 måneder.
 § 7. Finansministeren kan træffe bestemmelse om indkaldelse og  

 ugyldiggørelse af mønter, der er lovlige betalingsmidler, jf. § 3. Varslet  

 for ugyldiggørelsen skal i forhold til statens kasser og Danmarks  

 Nationalbank være mindst 3 måneder.
 § 8. Finansministeren kan bestemme, at Den kongelige Mønt og dennes  

 opgaver overføres til Danmarks Nationalbank.
 (§ 8 ophævet).
§ 9. Overtrædelse af § 6, 1 pkt. straffes med bøde, hæfte eller fængsel  

 indtil 6 måneder.
Sagerne behandles som politisager.
 (§ 9 ophævet).
 § 4. De mønter, der er præget i medfør af § 2 eller den tidligere  

 møntlovgivning, er lovlige betalingsmidler, medmindre de er blevet indkaldt  

 og ugyldiggjort efter § 3.
 Stk. 2. Mønter, der er væsentligt beskadigede eller slidte, er ikke  

 lovlige betalingsmidler.
 Stk. 3. Ingen har pligt til i een betaling at modtage mere end femogtyve  

 mønter af hver enhed.
 § 3. De mønter, der er præget i medfør af § 2 og den tidligere  

 møntlovgivning, er lovlige betalingsmidler inden for grænserne i § 4,  

 medmindre de er blevet indkaldt og ugyldiggjort efter § 7.
 § 4. Ingen har pligt til i een betaling at modtage et større beløb i  

 mønter end:
 1) 100 kr. i mønter, der lyder på kronebeløb.
 2) 5 kr. i mønter, der lyder på ørebeløb.
§ 5. Mønter, der er væsentligt beskadigede eller er så slidte, at præget  

 er blevet utydeligt, er ikke lovlige betalingsmidler.
Over for statens kasser  

 og Danmarks Nationalbank gælder dette dog kun, når de er så beskadigede eller  

 slidte, at præget eller den pålydende værdi ikke med sikkerhed kan  

 konstateres.
§ 6. Smeltning eller anden omdannelse af mønter er forbudt.
Tilladelse  

 hertil kan dog gives af finansministeren eller den, han bemyndiger dertil.
 (§ 6 ophævet).
 § 5. Industriministeren kan efter forhandling med Danmarks Nationalbank  

 fastsætte bestemmelser om afrunding af ørebeløb ved betaling i dansk mønt.
 Lov nr. 207 af 24. maj 1972 om afrunding af visse ørebeløb.
 § 1. Ved betaling i dansk mønt af et ørebeløb, som ikke er deleligt med  

 fem, afrundes dette, medmindre andet er aftalt, til det nærmeste beløb, der  

 kan deles med fem.
 § 2. Loven træder i fraft den 1. april 1973.
 § 3. Loven gælder ikke for Færøerne.
 § 6. Loven træder i kraft dagen efter bekendtgørelsen i Lovtidende.
 Stk. 2. Samtidig ophæves møntlov, nr. 191 af 24. maj 1972, og lov nr. 207  

 af 24. maj 1972 om afrunding af visse ørebeløb.
 § 10. Loven træder i kraft den 1. januar 1973.
 Stk. 2. Følgende love ophæves:
1) møntlov nr. 66 af 23. maj 1873, 2) lov nr. 288 af 31. maj 1981 om forbud mod smeltning eller anden  

 omdannelse af skillemønt, 3) lov nr. 28 af 15. februar 1924 om indenlandsk skillemønt, 4) lov nr. 659 af 17. december 1940 om tillæg til lov om idenlandsk  

 skillemønt, 5) lov nr. 299 af 30. juni 1941 om tillæg til lov om indenlandsk  

 skillemønt, 6) lov nr. 201 af 7. maj 1948 om tillæg til lov om indenlandsk skillemønt, 7) lov nr. 48 af 24. februar 1960 om tillæg til lov om indenlandsk  

 skillemønt, 8) lov nr. 138 af 13. maj 1964 om tillæg til lov om indenlandsk  

 skillemønt, 9) lov nr. 18 af 8. februar 1967 om tillæg til lov om indenlandsk  

 skillemønt, 10) lov nr. 72 af 15. marts 1967 om ikrafttræden for Grønland af  

 møntlovene og 11) lov nr. 425 af 15. november 1967 om tillæg til lov om indenlandsk  

 skillemønt.
