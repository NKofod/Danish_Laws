 I medfør af § 8, stk. 2, og § 79, stk. 1, i lov om individuel boligstøtte,  

 jf. lov nr. 376 af 6. juni 1991 med senere ændringer, fastsættes:
 § 1.  Boligstøtteåret løber fra den 1. januar til den  

 31. december.
§ 2.  Udgangspunktet for opgørelse af  

 husstandsindkomsten er ansættelse af personlig indkomst og kapitalindkomst  

 for det senest afsluttede indkomstår.
Husstandsindkomsten, jf. lovens § 8,  

 stk. 1, anvendes med virkning fra det andet kalenderår efter udløbet af det  

 indkomstår, der danner grundlag for husstandsindkomstberegningen.
 § 3.  Det enkelte husstandsmedlems personlige indkomst  

 (netto) opreguleres med samme sats for lønindkomst, der fastsættes af  

 skattemyndighederne til anvendelse ved forskudsregistreringen.
 Stk. 2.  Det enkelte husstandsmedlems negative  

 personlige indkomst opreguleres ikke.
 Stk. 3.  Ydelser uden tilbagebetalingspligt efter  

 kapitel 9 i lov om social bistand og ydelser efter denne lovs §§ 49 b, stk.  

 2, og 49 f, stk. 3, opreguleres på samme måde som fastsat i § 3, stk. 1.
 § 4.  Det enkelte husstandsmedlems kapitalindkomst,  

 opgjort som fastsat i lov om individuel boligstøtte, § 8, stk. 1, opreguleres  

 ikke.
 § 5.  Bekendtgørelsen træder i kraft den 1. januar  

 1993.
