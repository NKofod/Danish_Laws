Nr BTL 88 Betænkning over Forslag til lov om ændring af forskellige skattelove, lov  

 om tilskud til afvikling af studiegæld og om eftergivelse af studiegæld og  

 lov om kommunal indkomstskat (Ændringer som følge af afskaffelse af  

 formueskatten m.v.)   

 Nr L 88 1996-97, 1. samling Afgivet af Skatteudvalget Afgivet: 19961211 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget en skriftlige henvendelser fra Finansrådet  

 og Foreninger af Statsautoriserede Revisorer.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Fremskridtspartiets og  

 Centrum-Demokraternes medlemmer af udvalget) lovforslaget til  

vedtagelse med de af skatteministeren stillede ændringsforslag.
 Et mindretal (Socialistisk Folkepartis medlem af udvalget) vil ved  

 3. behandling stemme hverken for eller imod lovforslaget.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
 Enhedslisten er imod lovforslaget, som indebærer en forringelse af  

 skattemyndighedernes mulighed for at kontrollere indkomster.
 ÆndringsforslagAf skatteministeren, tiltrådt af et flertal  

 (S, V, KF, RV, FP og CD):
 Til § 18 1) Efter nr. 11 indsættes som nyt nummer:
»01. I § 8 B, stk. 1, nr. 4, ændres »§ 53 A, stk.  

 1-3,» til: »§ 53 A, stk. 1 og 2,».« 2) Nr. 19 affattes således:
 »19. § 18 affattes således:
» § 18. Der kan pålægges selskaber m.v. (juridiske personer)  

 strafansvar for overtrædelse af § 11 A, stk. 1, 6 eller 8, § 11 B, stk. 1  

 eller 6, § 11 C, stk. 1 eller 5, eller § 11 D, jf. § 13 A, samt for  

 overtrædelse af § 13 og § 16 efter reglerne i straffelovens 5.  

 kapitel.«» Bemærkninger Til nr. 1 Der er tale om en konsekvensændring som følge af ophævelse af  

 pensionsbeskatningslovens § 53 A, stk. 2, jf. lovforslagets § 14, nr. 12.
Til nr. 2 Ændringen er af redaktionel karakter.
Henvisningen til  

 bestemmelserne i skattekontrollovens §§ 11 A-11 D foreslås yderligere  

 præciseret.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Ændringsforslag Af skatteministeren:
 Til § 9 3) Nr. 17 affattes således:
 »17. I § 53, stk. 1 og 2, udgår »eller  

 hans formueforhold ved indkomstårets udgang«.
 Til § 18 4) I den under nr. 2 foreslåede affattelse af §  

 1, stk. 1, 2. pkt., udgår »dog«.
 5) I den under nr. 13 foreslåede affattelse af § 10  

 affattes stk. 1 og 2 således:
 »Den, der som led i sin virksomhed modtager aktier i depot til  

 forvaltning, skal hvert år foretage indberetning til de statslige told- og  

 skattemyndigheder om kursværdien af således deponerede børsnoterede aktier  

 ved udløbet af det forudgående kalenderår, hvis deponeringen er foretaget for  

 en person.
Stk. 2. Den, for hvem deponeringen er foretaget, skal oplyse det  

 kontoførende institut om sin identitet, herunder om sit personnummer  

 (CPR-nummer).« Til § 24 6) I den under nr. 1 foreslåede affattelse af §  

 3, stk. 4, udgår i 1. pkt. »jf. dog 2. pkt.,».
 7) I den under nr. 1 foreslåede affattelse af § 3, stk.  

 4, udgår 2. pkt.
 8) I den under nr. 1 foreslåede affattelse af § 3, stk.  

 4, ændres i 3. og 4. pkt., som bliver 2. og 3. pkt.,  

 »§ 2, stk. 9,» til: »§ 2, stk. 5,».
 9) I den under nr. 3 foreslåede affattelse af § 8, stk.  

 2, ændres »§ 3, stk. 4, 3.-10. pkt.,» til: »§ 3, stk. 4,  

 2.-9. pkt.,».
Bemærkninger Til nr. 3 og 4 Ændringerne er af redaktionel karakter.
 Til nr. 5 Ændringen er en præcisering af, at alle aktiebeholdninger, der  

 tilhører personer, skal indberettes, således også aktiebeholdninger i  

 kommanditselskaber og interessentskaber.
 Til nr. 6 Der er tale om en konsekvensrettelse som følge af  

 ændringsforslag nr. 7.
Til nr. 7 Der er tale om berigtigelse af en fejl.
Som det fremgår af  

 bemærkningerne til lovforslagets § 24, nr. 1, er det meningen, at forslaget  

 til § 3, stk. 4, 1. og 2. pkt., skal svare til de gældende bestemmelser i §  

 3, stk. 4, 1. pkt.
Efter de gældende bestemmelser gives der imidlertid ikke  

 nedslag i ejendomsværdien, hverken for skovejendomme eller for andre  

 ejendomme ved opgørelsen af indskudskontoen.
 Til nr. 8 Der er tale om berigtigelse af en skrivefejl.
 Til nr. 9 Der er tale om en konsekvensrettelse som følge af  

 ændringsforslag nr. 7.
