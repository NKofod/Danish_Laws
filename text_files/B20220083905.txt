Bekendtgørelse om ændring af bekendtgørelse om SU-ph.d.-stipendium § 1 I bekendtgørelse nr. 653 af 31. juli 1999 om SU-ph.d.-stipendium foretages følgende ændringer:
 1. § 3, stk. 2, affattes således:
»Stk. 2. De supplerende stipendierater udbetales inden for en periode på op til 12 måneder fra det tidspunkt, hvor fødslen eller adoptionen finder sted.
Moderen kan bestemme, at udbetalingen af de supplerende stipendierater skal påbegyndes fra 2 måneder før fødslen eller adoptionen forventes at finde sted.« 2.  Efter § 3 indsættes:
»§ 3 a.
En ph.d.-studerende er enlig forsørger, jf. lovens § 51, stk. 2, 2. pkt., når den ph.d.-studerende har ret til og modtager ekstra børnetilskud efter lov om børnetilskud og forskudsvis udbetaling af børnebidrag 1) i det kvartal, hvor fødslen eller adoptionen finder sted, 2) i det kvartal, der følger efter kvartalet, hvor fødslen eller adoptionen finder sted, eller 3) i det 2. kvartal efter det kvartal, hvor fødslen finder sted, hvis fødslen eller adoptionen er sket i den sidste måned i kvartalet.
Stk. 2. Stipendiegiver kan bestemme, at der tildeles supplerende ph.d.-stipendier, jf. stk. 1, til enlige forsørgere, der ikke har ret til ekstra børnetilskud efter lov om børnetilskud, men som på anden vis kan dokumentere, at de er enlige forsørgere.« 3. § 4 affattes således:
»§ 4. Supplerende stipendierater, der overføres efter lovens § 51, stk. 3, kan ikke udbetales sammen med den modtagende forælders egne supplerende stipendierater eller sammen med andre stipendierater efter lovens §§ 50 og 51, stk. 1.« § 2 Stk. 1. Bekendtgørelsen træder i kraft den 1. august 2022.
Stk. 2. Bekendtgørelsen har virkning for ph.d.-studerende, der søger om tildeling af supplerende stipendierater forbindelse med fødsel eller adoption den 1. august 2022 eller senere.
For ph.d.-studerende, der søger om tildeling af supplerende stipendierater forbindelse med fødsel eller adoption før den 1. august 2022, finder de hidtil gældende regler anvendelse.
