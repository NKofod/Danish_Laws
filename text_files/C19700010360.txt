I.
Overenskomstens ikrafttræden, dens område og almindelige principper.
 1. Ved den mellem Danmark og Italien den 10. marts  

 1966 afsluttede overenskomst til undgåelse af dobbeltbeskatning for så vidt  

 angår indkomstskat og formueskat, jfr. udenrigsministeriets bekendtgørelse  

 nr. 82 af 30. juli 1968 (lovtidende C), er der fastsat en række bestemmelser,  

 der i visse tilfælde, hvor en skattepligtig ville blive udsat for  

 dobbeltbeskatning på grund af sammenstødende skattekrav fra dansk og  

 italiensk side, medfører afvigelser fra skattelovgivningens almindelige  

 regler med hensyn til indkomst- og formuebeskatning.
2. Overenskomsten kommer i henhold til art.
XXVIII for  

 Danmarks vedkommende første gang til anvendelse således:
3. Overenskomsten kommer uanset statsborgerforhold til  

 anvendelse på personer, som er bosiddende i den ene eller begge de kontraherende stater, jfr. art.
III.
Udtrykket "person" indbefatter en fysisk person og enhver sammenslutning, hvad enten denne udgør en juridisk person eller ej, jfr. pkt. 6 nedenfor.
 4. For Danmarks vedkommende finder overenskomsten i  

 henhold til art.
I, stk. 3, anvendelse på indkomstskatterne til staten, formueskatten, de kommunale indkomstskatter, folke- og invalidepensionsbidraget, (fra 1. april 1966 dog kun folkepensionsbidraget), sømandsskatten, den særlige indkomstskat og kirkeskatten.
I henhold til art.
I, stk.
4, finder overenskomsten endvidere anvendelse på alle skatter af samme eller væsentlig samme art, der fremtidig måtte blive pålagt som tillæg til eller i stedet for de gældende skatter.
Herefter er også udbytteskatten ifølge kildeskattelovens § 65 omfattet af overenskomsten.
5. Der findes ikke bestemmelser om gensidig bistand  

 med hensyn til opkrævning af skatter i overenskomsten.
6. Definitioner findes i overenskomstens art.
II,  

 hvoraf her skal fremhæves art.
II, stk. 1, (a), hvorefter "Danmark" i  

 overenskomsten betyder Kongeriget Danmark undtagen Færøerne og Grønland.
Overenskomsten kan dog i sin helhed eller med ændringer ved noteveksling udvides til disse områder, såfremt der her pålægges skatter af i alt væsentlig samme karakter som de i overenskomsten omhandlede, jfr. art.
XXVII.
Endvidere skal fremhæves art.
II, stk. 1, (e), hvorefter udtrykket "person" indbefatter en fysisk person og enhver sammenslutning,  

 hvad enten denne udgør en juridisk person eller ej.
Udtrykket  

 "selskab" betyder enhver juridisk person og enhver sammenslutning, der i skattemæssig henseende behandles som en juridisk person, jfr. art.
II, stk. 1, (f). Et offentligt skiftet dødsbo, såvel som - inden for de første 15 måneder - et privat skiftet dødsbo, der omfattes af kildeskattelovens afsnit II, må herefter anses for et selskab i overenskomstens forstand.
7. Overenskomstens regler til undgåelse af  

 dobbeltbeskatning kan opdeles i 2 afsnit, nemlig dels regler til løsning af den konflikt, der opstår, når en person eller et selskab opfylder betingelserne for fuld skattepligt i begge de kontraherende lande, og begge lande derfor med hjemmel i deres interne lovgivning gør krav på at beskatte den pågældende af hele hans indkomst og formue, uanset hvorfra indkomsten og formuen hidrører, og dels regler til løsning af konflikten mellem den beskatningsret, der kan tilkomme det land, hvorfra en indkomst hidrører, eller hvor en formue er placeret den pågældende skatteyder er bosiddende og derfor opfylder betingelserne for fuld skattepligt (bopælslandet).
 Begge sæt regler kan finde anvendelse i det samme konkrete tilfælde.
Opfylder en person betingelserne for fuld skattepligt i begge lande, må det først efter de i art.
IV givne regler fastslås, hvilket af de to lande der skal have ret til at beskatte den pågældende som der bosiddende.
Derefter bestemmes det ved hjælp af de følgende regler, om bopælslandet skal give afkald på at beskatte visse indkomst- eller formuearter.
I tilfælde, hvor en person, der i henseende til beskatning betragtes som bosiddende i Danmark, oppebærer indtægter fra eller ejer formue i Italien, og sådan indkomst eller formue i overensstemmelse med overenskomstens bestemmelser kan beskattes i Italien, skal Danmark i henhold til art.
XXIII indrømme fradrag med et beløb svarende til den i Italien betalte indkomstskat eller formueskat.
Fradraget skal imidlertid i intet tilfælde overstige den del af henholdsvis indkomstskatten eller formueskatten - således som disse skatter er beregnet før indrømmelsen af fradraget - som forholdsmæssigt falder på henholdsvis den indkomst, der hidrører fra, eller den formue, der ejes i Italien.
Indkomst og formue, som Italien kan beskatte, skal følgelig medregnes i den her i landet skattepligtige indkomst og formue, men de beregnede skattebeløb skal herefter nedsættes som foran anført.
Det bemærkes dog i denne forbindelse, at Italien ikke for tiden opkræver nogen formueskat.
For så vidt angår forholdet mellem Danmark og Italien bliver der herefter ikke anvendelse for reglen i ligningslovens § 33 om nedslag i dansk skat for skat erlagt i Italien.
II.
Overenskomstens bestemmelser vedrørende undgåelse af dobbeltbeskatning.
A.
Reglerne om undgåelse af dobbeltbeskatning, når fuld skattepligt foreligger i begge lande.
8. Har en fysisk person en sådan tilknytning til begge  

 lande, at han opfylder betingelserne for fuld skattepligt i begge lande, altså i begge lande er skattepligtig af hele sin indkomst og formue, må det afgøres, hvilket af de to lande der skal lade sin ret til at betragte den pågældende som fuldt skattepligtig vige.
I art.
II, stk. 1, (g), bestemmes det først, hvad der skal forstås ved at være bosiddende i en af staterne.
Det er i overenskomstens forstand tilstrækkeligt hertil, at en person eller et selskab i henhold til lovgivningen i en af staterne er skattepligtig der på grund af hjemsted, bopæl, ledelsens sæde eller et andet lignende forhold.
Hvor en fysisk person efter denne regel må anses for bosiddende i begge staterne, gælder i henhold til art.
IV, stk. 1, (a), den hovedregel, at det land, i hvilket den pågældende har en fast bolig til rådighed for sig, har den fulde beskatningsret.
Foreligger der fast bolig i begge lande, tilkommer den fulde beskatningsret det land, med hvilket han har de stærkeste personlige og økonomiske forbindelser (midtpunkt for sine livsinteresser). Kan spørgsmålet om, hvilket land der skal have beskatningsretten, ikke afgøres på grundlag af de nævnte kriterier, får det land, hvor den pågældende sædvanligvis opholder sig, fortrinsretten.
Såfremt heller ikke dette kriterium fører til en løsning, tilkommer beskatningsretten den stat, i hvilken den pågældende er statsborger.
Er han statsborger i begge staterne, eller er han ikke statsborger i nogen af dem, må der træffes aftale mellem de kompetente myndigheder i de to stater.
I så fald må sagen derfor forelægges for skattedepartementet.
En juridisk person anses for fuldt skattepligtig i den af staterne, i hvilken den er indregistreret, eller i henhold til hvis lovgivning den har status som selskab.
Hvis selskabet efter dette kriterium er hjemmehørende i begge stater, skal det anses for at være hjemmerørende i den stat, i hvilken dets virkelige ledelse har sit sæde, jfr. art.
IV, stk. 2.
B.
Reglerne om undgåelse af dobbeltbeskatning i tilfælde af konflikt mellem kildelandets og bopælslandets beskatningsret.
9. For så vidt angår indkomst findes disse regler i  

 overenskomstens art.
V-XX.
Såfremt en indkomstart ikke er udtrykkeligt omtalt i en af artiklerne V til XX, skal beskatningsretten ifølge art.
XXI alene tilkomme bopælslandet, og kildelandet skal således frafalde sin beskatning heraf.
Om de øvrige artikler bemærkes følgende:
10. Fortjeneste ved forretningsvirksomhed beskattes  

 ifølge art.
V som hovedregel i det land, hvor vedkommende foretagende er hjemmehørende.
En undtagelse herfra gælder for det tilfælde, at et foretagende i det ene land driver virksomhed fra et "fast driftssted" i det andet  

 land.
I så fald kan den del af indkomsten, der kan henføres til et sådant fast driftssted, beskattes i dette andet land.
Med hensyn til, hvad der skal forstås ved "fast driftssted",  

 henvises til bestemmelserne i art.
II, stk. 1, (j).
11. Fortjeneste ved skibs- og luftfartsvirksomhed i  

 international trafik kan ifølge art.
VII kun beskattes i den stat, hvor den virkelige ledelse for virksomheden har sit sæde.
12. Aktieudbytte kan ifølge art.
VIII, stk. 1,  

 beskattes i det land, hvor modtageren er bosiddende.
Imidlertid kan aktieudbytte ifølge art.
VIII, stk. 2, også beskattes i det land, hvor det selskab, der udbetaler udbyttet, er hjemmehørende, men denne beskatningsret er begrænset til 15 pct. af bruttobeløbet af udbyttet.
Denne adgang til en 15 pct. beskatning i kildelandet gælder også i tilfælde, hvor udbyttet flyder fra et i den ene stat hjemmehørende datterselskab til et i den anden stat hjemmehørende moderselskab.
Hvor aktieudbytte fra et i den ene stat hjemmehørende selskab oppebæres af en i den anden stat bosiddende person, som har et fast driftssted i førstnævnte stat, skal de ovenfor nævnte bestemmelser dog ikke finde anvendelse, men i så fald kan det land, hvor selskabet er hjemmehørende, beskatte udbyttet i overensstemmelse med sin egen lovgivning.
Udtrykket "udbytte" betyder indkomst af aktier, udbyttebeviser  

 eller -rettigheder ("jouissance"-aktier eller -rettigheder),  

 stifterandele eller - bortset fra gældsbeviser - andre rettigheder til andel i fortjeneste, så vel som indkomst fra andre selskabsrettigheder, der er knyttet til indkomst fra aktier i henhold til skattelovgivningen i den stat, i hvilken det udbetalende selskab er hjemmehørende.
Hvor en italiensk aktionær i et dansk selskab i overensstemmelse med de ovenfor anførte regler har krav på tilbagebetaling af for meget tilbageholdt dansk udbytteskat, må han ansøge derom på en særlig blanket, U 29 I, som skal attesteres af de italienske skattemyndigheder.
Blanketterne kan fås ved henvendelse til de italienske skattemyndigheder eller Kildeskattedirektoratet.
13. Ifølge art.
IX, stk. 1, kan renter af  

 obligationer, gældsfordringer, forskrivninger eller af en hvilken som helst anden form for gæld beskattes i den stat, hvorfra renten hidrører.
Italien har således beskatningsretten til renter, der hidrører fra Italien, også når modtageren er bosiddende her i landet.
I henhold til art.
IX, stk. 4, vil Italien dog, så længe renter, der flyder fra Danmark til Italien, ikke er genstand for beskatning i Danmark, undlade at opkræve den såkaldte "progressive  

 tillægsindkomstskat" af renter, der hidrører fra Italien og udbetales til en i Danmark bosiddende fysisk person.
Afkaldet på denne progressive tillægsindkomstskat gælder dog ikke i tilfælde, hvor rentemodtageren har fast driftssted i Italien.
I så fald finder hovedregelen om kildelandets beskatningsret anvendelse.
Det bemærkes, at Danmark fortsat ikke beskatter renter, der tilfalder personer, som ikke er fuldt skattepligtige her i landet.
Det bestemmes nærmere i art.
IX, stk. 3, i hvilke tilfælde renter skal anses for at hidrøre fra en af de kontraherende stater.
14. Ifølge art.
X kan royalties beskattes i den stat,  

 hvor modtageren er bosiddende, og kildestaten kan i almindelighed ikke beskatte dem.
I tilfælde, hvor den i en af staterne bosiddende modtager af royaltien har et fast driftssted i den anden stat, fra hvilken royaltien hidrører, kan royaltien dog beskattes i kildelandet i overensstemmelse med dette lands lovgivning.
Det samme gælder i tilfælde, hvor royaltien erlægges til et foretagende, som i kraft af sin deltagelse i finansieringen kontrollerer eller kontrolleres af det foretagende, der erlægger royaltien, så vel som i tilfælde, hvor begge foretagender kontrolleres på den nævnte måde af et tredie foretagende, jfr. art.
X, stk. 4. Ved anvendelsen af denne bestemmelse skal et foretagende anses for at være kontrolleret af et andet foretagende, såfremt det sidstnævnte foretagende direkte eller indirekte ejer mindst 40 pct. af kapitalen i det førstnævnte foretagende.
I art.
X, stk. 2, er nærmere angivet, hvad udtrykket "royalties" betyder.
15. Indkomst af fast ejendom kan ifølge art.
XI, stk.  

 1, beskattes i den stat, hvor den faste ejendom er beliggende.
I art.
XI, stk. 2, redegøres der nærmere for, hvad der skal forstås ved udtrykket "fast ejendom". Det bemærkes særligt, at udtrykket omfatter ydelser, der betales for udnyttelsen af mineralforekomster, kilder og andre naturforekomster.
Fortjeneste, der opnås ved afhændelse af fast ejendom, kan ifølge art.
XI, stk. 3, ligeledes beskattes i den stat, i hvilken den faste ejendom er beliggende.
16. Beskatningsretten til fortjeneste ved salg af  

 løsøre tilkommer ifølge art.
XII, stk. 1, som hovedregel den stat, hvor sælgeren er bosiddende.
Hvor sælgeren har et fast driftssted eller et fast sted i den anden stat, har denne anden stat dog beskatningsretten til fortjenesten ved salget, såfremt løsøret kan henføres til det faste driftssted eller det faste sted, eller såfremt salget af løsøret finder sted i denne anden kontraherende stat.
17. Art.
XIII omhandler indkomst ved faglige  

 tjenesteydelser eller ved andet selvstændigt arbejde af lignende karakter.
Indkomst ved udøvelse af sådan virksomhed af personer, der er bosiddende i en af de to stater, beskattes i bopælsstaten, medmindre den pågældende udøver sin virksomhed i den anden stat under benyttelse af et fast sted, der til stadighed står til hans rådighed der.
Er dette tilfældet, tilkommer beskatningsretten til den del af indkomsten, der kan henføres til dette sted, den anden stat.
Ved fast sted forstås efter praksis f.eks. en klinik, et kontor eller lignende sted, hvor man kan henvende sig for at træffe aftale med den pågældende.
18. Bestemmelsen i art.
XIV, stk. 1, medfører som  

 hovedregel, at gage, løn og andet lignende vederlag for personligt arbejde beskattes i den stat, hvor arbejdet er udført.
En herboende person, der har lønindtægt ved arbejde udført i Italien, skal således i den danske skat have fradrag for et beløb svarende til den i Italien erlagte skat, dog at fradraget ikke kan overstige den del af skatten, som forholdsmæssigt falder på den indkomst, der hidrører fra Italien, jfr. pkt. 7 foran.
 Fra denne hovedregel gælder dog følgende undtagelser:
hverv tilkommer ifølge art.
XV den stat, hvorfra vederlaget udbetales.
Udbetales vederlaget fra Italien til en person, der er italiensk statsborger uden tillige at være dansk statsborger, kan det overhovedet ikke beskattes i Danmark.
I andre tilfælde skal vederlaget medregnes ved opgørelsen af den skattepligtige indkomst her i landet, men der skal i så fald ydes credit for den i Italien erlagte skat i overensstemmelse med den almindelige creditregel i art.
XXIII, jfr. pkt. 7 foran.
art.
XIV, stk. 2, i modtagerens bopælsstat i tilfælde, hvor:
a. modtageren opholder sig i den anden stat i en eller flere perioder, der tilsammen ikke overstiger 183 dage inden for skatteåret, og b. vederlaget betales af eller for en arbejdsgiver, der ikke er bosat i den anden stat, og c. vederlaget ikke trækkes fra overskuddet af et fast driftssted eller et fast sted, som arbejdsgiveren har i den anden stat.
hvor det selskab, som udbetaler honoraret, er hjemmehørende, uanset hvor bestyrelseshvervet varetages.
modtager for undervisning ved et universitet, et gymnasium, en skole eller anden undervisningsanstalt i den anden stat i en periode af ikke over to år, må i henhold til art.
XX ikke beskattes i opholdsstaten.
Den nævnte to-års frist begynder at løbe straks fra den pågældendes ankomst, og såfremt opholdet strækker sig udover to år, beskattes den pågældende først fra denne frists udløb at regne.
19. Indkomst, som erhverves af professionelle  

 kunstnere, således f.eks. af teater-, film-, radio- eller fjernsynskunstnere og musikere samt af sportsfolk, beskattes i den kontraherende stat, i hvilken denne virksomhed er udøvet, jfr. art.
XVIII.
20. Personer, der gør tjeneste på skibe eller  

 luftfartøjer i international trafik, beskattes i henhold til art.
XIV, stk. 3, i den stat, i hvilken det pågældende skibs- eller luftfartsforetagendes virkelige ledelse har sit sæde.
21. Ifølge art.
XVII har bopælsstaten  

 beskatningsretten til pensioner og andre lignende vederlag for tidligere tjenesteydelser, medmindre der er tale om offentlige pensioner, i hvilket tilfælde kildestaten har beskatningsretten, jfr. pkt. 18 foran.
Danmark skal således frafalde beskatningen efter kildeskattelovens § 2, jfr. § 43, stk. 2, b), når en privat pension m.v. udbetales til en i Italien hjemmehørende person.
Såfremt den pågældende ved en erklæring fra de italienske skattemyndigheder dokumenterer overfor forskudsregistreringskommunen, at han er hjemmehørende i Italien i overenskomstens forstand, skal kommunen meddele den indeholdelsespligtige, at skattetræk i pensionen kan undlades.
Blanketter på dansk og engelsk til brug for den nævnte erklæring kan fås i Kildeskattedirektoratet og i vedkommende kommune.
22. Ifølge art.
XIX fritages studerende og lærlinge  

 fra en af de to stater, der opholder sig i den anden stat udelukkende i studie- eller uddannelsesøjemed, for beskatning i opholdsstaten af beløb, som modtages til underhold, studium eller uddannelse, såfremt disse beløb tilflyder ham fra kilder uden for opholdsstaten.
En italiensk lærling, som opholder sig her for at uddanne sig, kan herefter ikke beskattes af beløb, han modtager fra Italien eller fra udlandet i øvrigt, til underhold og uddannelse.
Derimod vil han være skattepligtig af indtægter, han måtte oppebære her fra landet, herunder legater.
III.
Formuebeskatningen.
23. Det fremgår af art.
XXII, at formue bestående af  

 fast ejendom kan beskattes i den stat, hvor den faste ejendom er beliggende, at formue bestående af aktiver, der udgør en del af erhvervsformuen i et foretagendes faste driftssted, eller af aktiver, der hører til et fast sted anvendt til udøvelse af faglige tjenesteydelser, kan beskattes i den stat, i hvilken det faste driftssted eller det faste sted er beliggende, og at skibe og luftfartøjer i international trafik og aktiver, der ikke består af fast ejendom, og som anvendes i sådan skibs- og luftfartsvirksomhed, kun kan beskattes i den stat, i hvilken foretagendets virkelige ledelse har sit sæde.
Alle andre arter af formue, tilhørende en person, som er bosiddende i en af de to stater, kan kun beskattes i bopælsstaten.
IV.
Beskatning ved til- og fraflytning.
24. Der er ikke i overenskomsten givet særlige regler  

 til løsning af de dobbeltbeskatningsproblemer, der kan opstå i forbindelse med flytning mellem de to stater, og de interne regler om indtræden og ophør af skattepligt finder derfor anvendelse i disse tilfælde.
V.
Udveksling af oplysninger.
25. Art.
XXIV fastsætter gensidig oplysningspligt for  

 så vidt angår sådanne oplysninger, som er nødvendige for gennemførelsen af overenskomstens bestemmelser eller for at forhindre beskatningsunddragelse.
De kompetente myndigheder er dog ikke forpligtet til at meddele oplysninger, der ikke kan gives på grundlag af det hos skattemyndighederne værende materiale, men ville kræve særlige undersøgelser.
Oplysningerne skal behandles som hemmelige og må kun meddeles til personer eller myndigheder, som i henhold til lovgivningen i vedkommende stat er beskæftiget med påligningen og opkrævningen af de af overenskomsten omfattede skatter.
Der må ikke udveksles oplysninger, som kan røbe kommercielle, industrielle eller faglige hemmeligheder.
Henvendelse fra danske skattemyndigheder om oplysninger fra Italien skal ske gennem skattedepartementet.
VI.
Særlige bestemmelser.
26. Art.
XXV bestemmer, at en skatteyder, der udsættes  

 for dobbeltbeskatning med hensyn til de af overenskomsten omfattede skatter, kan fremsætte indsigelse herom til myndighederne i den stat, hvor han er bosiddende.
Indsigelsen må fremsættes inden udløbet af to år regnet fra datoen for meddelelsen om eller indeholdelsen af det senest pålagte skattebeløb.
Anses indsigelsen for berettiget, kan bopælsstatens myndigheder - for Danmarks vedkommende skattedepartementet - træffe aftale med myndighederne i kildestaten med henblik på undgåelse af dobbeltbeskatningen.
27. I henhold til art.
XXV, stk. 3, skal de to staters  

 kompetente myndigheder søge ved gensidig aftale at løse vanskeligheder eller tvivlsspørgsmål, der opstår ved forståelsen eller anvendelsen af overenskomsten.
De kan også rådføre sig med hinanden for at undgå dobbeltbeskatning i tilfælde, der ikke omhandles i overenskomsten.
28. Art.
XXVI indeholder regler, hvorefter  

 statsborgere og foretagender i det ene land ikke i det andet land skal kunne underkastes nogen skat eller dermed forbundne krav, som er anderledes eller mere byrdefulde end den skat og dermed forbundne krav, som det sidstnævnte lands statsborgere eller foretagender er eller måtte blive underkastet.
I artiklen fastslås det endvidere, hvad der skal forstås ved udtrykket "statsborgere" samt ved udtrykket  

 "skat" i denne artikel.
VII.
Overenskomstens praktisering.
29. Overenskomstens regler skal praktiseres ved selve skatteligningen.
For så vidt angår skatteårene 1963-64 - 1969-70 kan der, såfremt skatteansættelser eller skatteberegninger er foretaget i strid med overenskomstens bestemmelser, blive tale om genoptagelse af de pågældende ansættelser og beregninger.
Hvis begæring om regulering af skatteansættelser eller skatteberegninger for de nævnte skatteår i overensstemmelse med overenskomstens bestemmelser allerede er fremsat eller fremsættes inden den 1. januar 1971, bemyndiges skatterådene herved til at genoptage vedkommende ansættelser eller beregninger til fornyet behandling uden forud indhentet bemyndigelse fra statens ligningsdirektorat.
Fremkommer begæringen først efter nævnte dato, vil bemyndigelse til genoptagelse være at indhente på sædvanlig måde.
Tilsvarende vil en forskudsregistrering for indkomståret 1970 på begæring være at ændre, såfremt den er foretaget i strid med overenskomsten.
30. Tvivlsspørgsmål med hensyn til overenskomstens  

 praktisering vil være at forelægge for skattedepartementet.
 Skattedepartementet, den 31. marts 1970.
Hans P.
Gøtrik.
/ E.
Thielsen.
