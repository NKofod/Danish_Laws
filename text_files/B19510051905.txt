 Kvægavlsassistenter, der ønsker at udføre inseminering i besætninger på  

 ejendomme, der er inddraget i en lokalafspærring, skal nøje overholde de i §  

 4, stk. 4, litra d, i bekendtgørelse af 15. januar 1930 om foranstaltninger  

 til bekæmpelse af mund- og klovesyge, således som ændret ved bekendtgørelse  

 af dags dato, fastsatte bestemmelser.
 Desuden skal følgende bestemmelser nøje iagttages:
Når der fra en kreaturejer fremsættes anmodning om foretagelse af  

 inseminering, og den pågældende bor i en lokalafspærring, skal det søges  

 oplyst, hvorvidt noget dyr i besætningen viser sygdomstegn, som kan give  

 anledning til mistanke om mund- og klovesyge.
Hvis dette er tilfældet - selv  

 om det f.eks. kun drejer sig om manglende ædelyst hos et enkelt dyr - må  

 insemineringen ikke foretages, medmindre en dyrlæge har undersøgt det eller  

 de syge dyr og ikke konstateret mund- og klovesyge.
Endvidere skal det søges oplyst, hvorvidt vaccination har fundet sted  

 højst 5 måneder og tidligst 3 uger forud for insemineringen.
Ligger  

 ejendommen inden for en mejerikreds, hvor mund- og klovesyge forårsaget af  

 type C er konstateret, må kvægavlsassistenten ved henvendelse til den på  

 ejendommen praktiserende dyrlæge sikre sig, at den pågældende besætning inden  

 for nævnte tidrum er vaccineret mod denne type.
 Samtlige besætninger beliggende i lokalafspærringer skal tages sidst på  

 ruten, således at senere besøg på ejendomme beliggende uden for  

 lokalafspærringer ikke finder sted.
 Ved ankomsten til ejendommen skal vognen anbringes uden for denne og i  

 alle tilfælde ikke i nærheden af stalde med klovbærende dyr.
Kvægavlsassistenten skal under arbejdet på ejendommen være iført  

 gummiovertrækstøj, gummistøvler og hovedbeklædning.
Nævnte  

 beklædningsgenstande skal - tillige med samtlige medbragte instrumenter -  

 efter foretagen inseminering på en ejendom i lokalafspærring grundigt renses  

 og derefter desinficeres ved neddypning i en 2 promille  

 natriumhydroksydopløsning.
 Overtrædelser af bestemmelserne i nærværende regulativ straffes med bøde.
 Landbrugsministeriet, den 21. december  

 1951.
P.
M.
V.
J.
C.
Mogensen.
/Vald.
Hornslet.
