Bekendtgørelse om ændring af bekendtgørelse om tilskud til investeringer i nye teknologier inden for forarbejdning i fødevaresektoren § 1 I bekendtgørelse nr. 813 af 29. juni 2010 om tilskud til investeringer i nye teknologier inden for forarbejdning i fødevaresektoren foretages følgende ændringer:
 1. I bekendtgørelsens indledning indsættes efter »§ 5,«: »stk. 1,«.
 2. I § 1, stk. 2, indsættes efter »nye teknologier«: »og nye processer«.
 3. I § 1, stk. 2 og stk. 3, ændres »jordbrugsprodukter« til »fødevarer«.
 4. I § 1 indsættes som stk. 4:
»Stk. 4. Producentorganisationer, som defineret i Rådets forordning (EF) nr. 1234/20071), eller medlemmer af en sådan producentorganisation, der i sit operationelle program i medfør af samme forordning har mulighed for at modtage støtte til aktiviteter omfattet af denne bekendtgørelse, eller aktiviteter, der i hovedsagen svarer hertil, kan ikke modtage tilsagn om tilskud.« 5. § 2, stk. 1, affattes således:
»§ 2. Ved ny teknologi og ny proces forstås i denne bekendtgørelse teknologier og processer, der ikke i forvejen anvendes i større omfang i Danmark.
Ved ny teknologi og ny proces forstås i denne bekendtgørelse også anvendelse af teknologien eller processen på en ny måde i en anden branche, end den branche teknologien eller processen hidtil har været anvendt i.
At teknologien eller processen er ny for en konkret virksomhed, forstås i denne bekendtgørelse ikke som ny teknologi og ny proces.« 6. I § 2 indsættes som stk. 3-4:
 »Stk. 3. Ved forarbejdning forstås i denne bekendtgørelse alle behandlinger af en fødevare, som resulterer i et produkt, der også er en fødevare, med undtagelse af aktiviteter på bedriften til at forberede fødevaren til det første salg.
Stk. 4. Ved primære fødevarer forstås i denne bekendtgørelse produkter, der ikke er forarbejdede.« 7. Overskriften til § 3 affattes således:
»Kontrol« 8. § 3, stk. 1, ophæves.
 Stk. 2-4 bliver herefter stk. 1-3.
 9. I § 4, stk. 2, ændres »1. september« til: »15. september«.
 10. § 5 affattes således:
 »§ 5. FødevareErhverv kan give afslag eller delvist afslag for ansøgninger, hvis FødevareErhverv vurderer, at effekten af det ansøgte projekt ikke i tilstrækkeligt omfang bidrager til at opfylde formålet med ordningen, at effekten af det ansøgte projekt ikke er tilstrækkelig set i forhold til projektets samlede udgifter, eller at de anslåede tilskudsberettigede udgifter ikke er rimelige.
Stk. 2. Hvis de afsatte midler ikke giver mulighed for at imødekomme alle ansøgninger, foretager FødevareErhverv en prioritering af ansøgningerne.
Ved prioriteringen lægger FødevareErhverv vægt på de forventede effekter i forhold til ordningens formål, herunder om 1) den nye teknologi eller nye proces sikrer introduktionen af produkter til markedet, hvor det kan sandsynliggøres, at produkterne væsentligt vil forbedre virksomhedens værditilvækst, 2) den nye teknologi eller nye proces væsentligt forbedrer virksomhedens forarbejdningsprocesser, og dermed forbedrer virksomhedens værditilvækst, 3) investeringen har økonomisk potentiale og bæredygtighed, og 4) budgettet står i et rimeligt forhold til de planlagte aktiviteter og de forventede effekter.
Stk. 3. FødevareErhverv lægger herudover vægt på projektets forventede effekter i forhold til at 1) skabe nye eller bevare arbejdspladser, 2) reducere miljøbelastningen på omgivelserne, 3) reducere energiforbruget eller omlægge til grøn energi, 4) bidrage til udviklingen af det geografiske område, herunder sikring af et robust produktionsmiljø, og 5) forbedring af arbejdsmiljøet.
 Stk. 4. Kriterierne i stk. 2 tillægges højere vægt end kriterierne i stk. 3.
 Stk. 5. Ved vurdering efter stk. 2 og 3 vil FødevareErhverv lægge vægt på, om der med ansøgningen er fremsendt relevant dokumentation for, at de planlagte aktiviteter vil føre til de forventede effekter i forhold til ordningens formål.
Stk. 6. Ansøgerne vil blive prioriteret ved anvendelse af et pointsystem, som fastlægges nærmere af FødevareErhverv.
Kriterierne for pointsystemet offentliggøres på FødevareErhvervs hjemmeside før ansøgningsperiodens start.
Stk. 7. FødevareErhverv kan ved prioriteringen af ansøgningerne indhente faglig bistand til brug for vurderingen af projekterne.« 11. I § 7 indsættes som stk. 4:
»Stk. 4. Ydes tilskuddet som de minimisstøtte, jf. § 11, stk. 5, skal tilsagnshaver opbevare alt materiale til brug for dokumentationen af overholdelse af kravene i forordningerne nævnt i § 11, stk. 5, i 10 år fra den dato, hvor tilskuddet blev modtaget.« 12. I § 10, nr. 7, udgår »og«.
 13. I § 10, nr. 8, ændres »stk. 3.« til »stk. 3,«.
 14. I § 10 indsættes som nr. 9-12:
»9) løbende driftsudgifter, 10) simple genanskaffelsesinvesteringer, 11) udgifter til indkøring af udstyr og 12) udgifter til oplæring af personale.« 15. § 11, stk. 4, affattes således:
»Stk. 4. Ydes der anden offentlig national støtte i form af garanti, kaution eller lignende til udgifter, der er tilskudsberettigede efter denne bekendtgørelse, nedsættes tilskud efter denne bekendtgørelse til de nævnte udgifter, således at den samlede offentlige støtte ikke overstiger 1) 40 pct. af de tilskudsberettigede udgifter inden for investeringer omfattet af stk. 1, eller 2) 20 pct. af de tilskudsberettigede udgifter inden for investeringer omfattet af stk. 2.« 16. I § 11 indsættes som stk. 5:
»Stk. 5. Udgør slutproduktet et produkt, der ikke er omfattet af Traktatens Bilag I, ydes tilskud til et projekt på betingelse af, at tilskuddet kan rummes indenfor den ramme, som den enkelte tilsagnshaver er omfattet af efter Kommissionens forordning (EF) nr. 1535/2007 af 20. december 2007, om anvendelse af EF-traktatens artikel 87 og 88 på de minimisstøtte til produktion af landbrugsprodukter, eller Kommissionens forordning (EF) nr. 1998/2006 af 15. december 2006, om anvendelse af traktatens artikel 87 og 88 på de minimisstøtte.
Tilskuddet kan dog ikke overstige satserne i stk. 1 og 2.« 17. Kapitel 10 ophæves.
§ 2 Bekendtgørelsen træder i kraft den 23. juni 2011.
FødevareErhverv, den 17. juni 2011 Arent B.
Josefsen / Steen Bonde 1) Rådets forordning (EF) nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen).
