Landsskatteretskendelse vedr.
Omkostningsgodtgørelse godkendt  

 med 50 % i sag i skatteankenævnet Klagen skyldes, at skattemyndigheden ikke  

 fuldt ud har imødekommet klagerens anmodning om omkostningsgodtgørelse for  

 udgifter til sagkyndig bistand i forbindelse med en klage til  

 skatteankenævnet,  

 da klageren ikke er anset for at have fået medhold i overvejende grad.
Landsskatterettens  

 afgørelse Skattemyndighedens afgørelse  

 stadfæstes.
Sagens oplysninger Skattemyndigheden forhøjede i  

 2004 ved én afgørelse klagerens indkomstansættelser med 109.272 kr. for  

 indkomståret 2001 og med 192.766 kr. for indkomståret 2002 vedrørende driften  

 af klagerens virksomhed.
 Klagerens repræsentant  

 påklagede skattemyndighedens afgørelse til skatteankenævnet med påstand om,  

 at  

 skatteansættelserne for de omhandlede indkomstår skulle nedsættes til det  

 selvangivne.
 Den 15. juni 2003 nedsatte  

 skatteankenævnet i én afgørelse for indkomståret 2001 og én afgørelse for  

 indkomståret 2002 de påklagede forhøjelser med 6.610 kr. for indkomståret  

 2001  

 og 106.710 kr. for indkomståret 2002.
 Skatteankenævnet afgav  

 følgende udtalelser til brug for ansøgning om omkostningsgodtgørelse:
  


  

 Udtalelse vedrørende Deres klage for indkomstårene 2001 ( ) Skatteankenævnets afgørelse  

 kan ikke anses for medhold i overvejende grad.
Dette begrundes med, at  

 ansættelsen er nedsat med 50 % eller mindre af den påklagede  

 forhøjelse.   


  

 Udtalelse vedrørende Deres klage for indkomstårene 2002 ( ) Skatteankenævnets afgørelse  

 kan anses for medhold i overvejende grad.
Dette begrundes med, at ansættelsen  

 er nedsat med mere end 50 % af den påklagede forhøjelse. Klagerens repræsentant har  

 anmodet om 50 % omkostningsgodtgørelse for en udgift på 19.000 kr. til  

 sagkyndig bistand i forbindelse med klagen til skatteankenævnet for  

 indkomståret 2001 og 100 % omkostningsgodtgørelse for en udgift på 19.000 kr.  

 til sagkyndig bistand i forbindelse med klagen til skatteankenævnet for  

 indkomståret 2002.
Skattemyndighedens  

 afgørelse Skattemyndigheden  

 har alene godtgjort 50 % af klagerens udgifter til sagkyndig bistand i  

 forbindelse  

 med klagen til skatteankenævnet for indkomstårene 2001 og 2002.
 Medholdsvurderingen  

 skal omfatte alle år eller perioder, når sagen vedrører flere indkomstår, jf.  

 afsnit K.5.1 i processuelle regler på ToldSkats område.
 Klageren  

 har ikke opnået fuldt medhold eller medhold i overvejende grad ved klagen til  

 skatteankenævnet for indkomstårene 2001 og 2002, og er som følge heraf alene  

 berettiget til omkostningsgodtgørelse med 50 % af 38.000 kr., jf.  

 skatteforvaltningslovens § 52, stk. 1.
Klagerens påstand og  

 argumenter Klagerens repræsentant har  

 fremsat påstand om, at klageren er berettiget til omkostningsgodtgørelse med  

 100 % af udgiften til sagkyndig bistand i forbindelse med klagen til  

 skatteankenævnet for indkomståret 2002.
Der er opnået medhold i  

 overvejende grad ved klagen til skatteankenævnet for indkomståret 2002. Det  

 fremgår ligeledes af skatteankenævnets udtalelse til brug for ansøgning om  

 omkostningsgodtgørelse.
Klageren er derfor berettiget til  

 omkostningsgodtgørelse med 100 % af udgiften til sagkyndig bistand i  

 indkomståret 2002.
 Det forhold, at  

 skatteankenævnet har truffet afgørelse for indkomstårene 2001 og 2002  

 samtidig,  

 har ikke betydning for sagen.
Landsskatterettens  

 bemærkninger og begrundelse Af skatteforvaltningslovens §  

 52, stk. 1 fremgår følgende:
Der ydes en godtgørelse på  

 50 pct. af de udgifter, som en person omfattet af § 53 ifølge regning skal  

 betale eller har betalt til sagkyndig bistand m.v. som nævnt i § 54 i de  

 sager,  

 som er nævnt i § 55. Dog ydes en godtgørelse på 100 pct., såfremt den  

 pågældende person i sagen har fået medhold eller medhold i overvejende  

 grad. Efter  

 skatteforvaltningslovens § 55, stk. 1, ydes der godtgørelse ved klage til  

 skatteankenævnet eller Landsskatteretten.
 Betegnelsen sager i  

 skatteforvaltningslovens § 52, må med henvisningen til § 55 forstås således,  

 at  

 den omfatter ansættelserne for de indkomstår, som 1. instansen har behandlet  

 samlet, og som i konsekvens heraf også er behandlet samlet i klageinstansen.
 Selvom skatteankenævnet har  

 truffet afgørelse vedrørende klagerens indkomstansættelser for indkomstårene  

 2001 og 2002 ved to breve, må skatteankenævnet antages at have behandlet  

 indkomstansættelserne samlet som en konsekvens af, at disse ansættelser var  

 behandlet samlet hos skattemyndigheden.
 Ved vurderingen af, om  

 klageren i sagen ved skatteankenævnet har fået medhold i overvejende grad,  

 skal  

 resultatet for begge indkomstår derfor indgå.
 Klageren har ikke  

 beløbsmæssigt fået medhold i overvejende grad.
Vurderingen af, om der er  

 givet medhold i overvejende grad, skal ikke i alle tilfælde alene foretages  

 på  

 grundlag af en beløbsmæssig opgørelse, jf. bemærkningerne til  

 skattestyrelseslovens § 33 A (nu skatteforvaltningslovens § 52, stk. 1)  

 offentliggjort i Folketingstidende 2001/2002, tillæg A, spalte 1394 ff.
Der  

 skal tillige henses til, om afgørelsen for den pågældende klager har  

 betydning  

 for indkomstopgørelsen for andre indkomstår, og/eller om afgørelsen generelt  

 har betydning for retstilstanden på området.
En skatteankenævnsafgørelse  

 kan som udgangspunkt ikke antages generelt at have betydning for  

 retstilstanden  

 på området.
Der er i dette tilfælde intet grundlag for at fravige dette  

 udgangspunkt.
 Skatteankenævnets afgørelse  

 kan endvidere ikke antages at have en sådan betydning for klagerens  

 indkomstopgørelser for fremtidige indkomstår, at det kan opveje, at der ved  

 afgørelsen ikke beløbsmæssigt blev givet klageren medhold i overvejende grad.
 Det er derfor med rette, at  

 der alene er godkendt godtgørelse for 50 % af udgifterne til sagkyndig  

 bistand  

 i forbindelse med klage til skatteankenævnet for indkomstårene 2001 og 2002.
 Den påklagede afgørelse  

 stadfæstes hermed.
