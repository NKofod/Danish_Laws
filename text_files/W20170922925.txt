Pressenævnets kendelse i sag nr. 17-70-01084 Socialpædagogerne Midtsjællands nyhedsbrev ikke anmeldt til Pressenævnet I et nyhedsbrev og på hjemmesiden midtsjaelland.dk omtalte Socialpædagogerne Midtsjælland forholdene på et center.
Den tidligere centerleder klagede over omtalen, men da hverken det elektroniske nyhedsbrev eller hjemmesiden var anmeldt som medie til Pressenævnet, hørte klagen ikke ind under nævnets område og blev afvist uden behandling.
 Pressenævnets formand, Hanne Schmidt, udtaler:
[Klager] har klaget over Socialpædagogerne Midtsjællands elektroniske nyhedsbrev, der er udsendt pr. mail til ca. 3.500 medlemmer og samtidig lagt på midtsjaelland.sl.dks hjemmeside under fanen Nyhedsbreve.
Hverken det elektroniske nyhedsbrev eller hjemmesiden er anmeldt til Pressenævnet efter medieansvarslovens § 8, stk. 1, jf. lovens § 1, nr. 3.
 Da hverken det elektroniske nyhedsbrev eller hjemmesiden midtsjaelland.sl.dk/nyhedsbreve er anmeldt til nævnet efter medieansvarslovens § 8, stk. 1, er der ikke tale om medier omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor i medfør af medieansvarslovens § 43, stk. 2, nr. 1.
 Tidligere centerleder, [Klager], har klaget til Pressenævnet over artiklen Nye forhold på [Centeret] med fokus på faglighed, som blev udsendt i Socialpædagogerne Midtsjællands elektroniske nyhedsbrev for december 2016 og lagt på hjemmesiden midtsjaelland.sl.dk, idet hun mener, at god presseskik er tilsidesat.
 Denne kendelse angår spørgsmålet om, hvorvidt nyhedsbrevet er omfattet af medieansvarsloven og derved falder ind under Pressenævnets område.
Socialpædagogerne Midtsjælland udsendte en omtale af arbejdsforholdene på [Centeret] i deres elektroniske nyhedsbrev.
Socialpædagogerne Midtsjælland skriver på hjemmesiden midtsjaelland.sl.dk/nyhedsbreve blandt andet følgende om deres nyhedsbrev:
[] Her finder du Socialpædagogerne Midtsjællands nyhedsbrev.
Det bliver sendt til alle de medlemmer vi har mailadresse på.
Nyhedsbrevene skal formidle om det, der foregår ude på kredsens arbejdspladser i forhold til løn- og arbejdsvilkår og den socialpædagogiske faglighed.
Bestyrelsen har vedtaget et kommissorium og nedsat et redaktionsudvalg, der samlet ser på kredsens kommunikationsarbejde med fokus på nyhedsbreve. ¬Til det konkrete arbejde har vi ansat [Journalisten], som er freelancer journalist, til at skrive artikler og lave reportager.
[] Socialpædagogerne Midtsjælland har over for Pressenævnet oplyst, at nyhedsbrevet i december 2016 blev sendt til ca. 3.500 medlemmer, og at Vi ønsker ikke, at vores hjemmeside anmeldes til Pressenævnet efter medieansvarslovens § 8, stk. 1.  Pressenævnets formand, Hanne Schmidt, udtaler:
[Klager] har klaget over Socialpædagogerne Midtsjællands elektroniske nyhedsbrev, der er udsendt pr. mail til ca. 3.500 medlemmer og samtidig lagt på midtsjaelland.sl.dks hjemmeside under fanen Nyhedsbreve.
Hverken det elektroniske nyhedsbrev eller hjemmesiden er anmeldt til Pressenævnet efter medieansvarslovens § 8, stk. 1, jf. lovens § 1, nr. 3.
 Da hverken det elektroniske nyhedsbrev eller hjemmesiden midtsjaelland.sl.dk/nyhedsbreve er anmeldt til nævnet efter medieansvarslovens § 8, stk. 1, er der ikke tale om medier omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor i medfør af medieansvarslovens § 43, stk. 2, nr. 1.
