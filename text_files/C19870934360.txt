 1. Generelt om indberetningen.
 Indberetningen i bilag 1 til bekendtgørelse nr. 57 af 9. januar 1987 skal  

 fremsendes til Indenrigsministeriet senest 1. august 1987. På indberetningen  

 afgives oplysninger, dels til brug for opgørelsen af eventuelle  

 tilskudsnedsættelser (kolonne 1), dels til brug for beregningen af de  

 fordelingstal, som nedsættelserne fordeles efter (kolonne 2).
 Generelt gælder, at de indberettede regnskabstal skal inkludere ændringer  

 som følge af afgjorte revisionsbemærkninger, dels til regnskabet for 1984 og  

 1985, dels til regnskabet for 1986 i det omfang de foreligger ved  

 indberetningen den 1. august 1987.
 Taloplysningerne afrundes til nærmeste 1000 kr.
Efter § 1, stk. 3, i bekendtgørelsen vil Indenrigsministeriet senest 1.  

 juli 1987 meddele kommuner og amtskommuner en foreløbig pct., der skal  

 anvendes ved opreguleringen af 1984-regnskabstallene til 1986-PL-niveau.
I  

 forbindelse hermed vil Indenrigsministeriet på grundlag af det  

 regnskabsmateriale for 1984, der foreligger i Indenrigsministeriet, udsende  

 en vejledende opgørelse af samtlige poster (excl. punkt 7) vedrørende  

 regnskabet for 1984, som (amts)kommunen kan anvende.
 Ændringer efter 1. august 1987 af de indberettede regnskabstal som følge  

 af revisionsbemærkninger m.m. skal indberettes løbende til  

 Indenrigsministeriet, dvs. både før og efter tilsynsrådets (for  

 amtskommunernes vedkommende: Indenrigsministeriets) legalitetskontrol af  

 årsregnskabet for 1986. Der henvises i den forbindelse til bestemmelsen i  

 bekendtgørelsens § 4, stk. 2, hvorefter det påhviler den kommunale  

 revisionsmyndighed at give oplysninger om, hvorvidt der er afgivet  

 revisionsbemærkninger til regnskaberne, som har betydning for  

 fordelingstallene.
 Der henvises endvidere til tidsplanen i vedhæftede bilag 1.
 2. Indberetningen af regnskab 1986.
 Under punkt 1 opføres de samlede nettodriftsudgifter i 1986 på  

 hovedkontiene 0-6 (dranst 1-2, art 1-9). Beløbene opføres både i kolonne 1 og  

 kolonne 2.
 Under punkt 2 opføres korrektioner (+/-) af regnskab 1986 meddelt af  

 Indenrigsministeriet i medfør af § 27, stk. 4. Sådanne korrektioner - også  

 til regnskab 1984, jfr. punkt 7 - forudsættes forelagt og godkendt særskilt  

 af Indenrigsministeriet, inden indberetningen indsendes den 1. august 1987.  

 Begæring om sådanne korrektioner skal således ske inden den 1. juli 1987. Der  

 kan således under punkt 2 (og 7) kun medtages korrektioner, som er godkendt  

 ved indberetningen den 1. august 1987, og der kan i forbindelse med  

 indberetningen ikke samtidig ansøges om korrektioner af  

 beregningsgrundlagene.
 I øvrigt henledes opmærksomheden på, at det alene er konteringsfejl i  

 regnskaberne for 1984 og 1986 eller helt ekstraordinære regnskabstekniske  

 omstændigheder (regnefejl m.v.), som kan medføre en korrektion i medfør af §  

 27, stk. 4 (ekstraordinære udgifter/indtægter kan således ikke begrunde  

 korrektion).
Under punkt 3 opføres de samlede nettodriftsudgifter i 1986 for  

 forsyningsvirksomhederne (dranst 1-2, art 1-9). Beløbet anføres alene i  

 kolonne 2, da disse udgifter ikke har betydning for opgørelsen af den samlede  

 tilskudsnedsættelse for kommunerne henholdsvis amtskommunerne under eet.
Hvis  

 indtægterne er større end udgifterne opføres beløbet som -.
Hvis der efter 1. august 1987 som følge af fejl, revisionsbemærkninger  

 m.v., sker ændringer i de opgjorte regnskaber for 1986 (eller 1984), skal  

 sådanne ændringer snarest muligt, og senest 30. juni 1988 indberettes til  

 Indenrigsministeriet. Ændringerne vil dog, jfr. § 2, stk. 4, § 4 og § 7 i  

 bekendtgørelsen, alene få betydning for opgørelsen af fordelingstallene og  

 dermed den individuelle opgørelse af vedkommende kommunes eller amtskommunes  

 andel af tilskudsnedsættelsen, hvis denne ændres som følge af det reviderede  

 fordelingstal.
Den øvrige del af fordelingen på andre kommuner eller  

 amtskommuner berøres således ikke, selv om den samlede nedsættelse samtidig  

 ændres.
 3. Indberetningen af regnskab 1984.
Der henvises til de generelle bemærkninger indledningsvis om at  

 Indenrigsministeriet senest 1. juli 1987 vil udsende en vejledende opgørelse  

 af posterne.
Dette gælder dog ikke som tidligere nævnt punkt 7, idet sådanne  

 korrektioner forudsættes forelagt senest 1.juli 1987 og godkendt særskilt af  

 Indenrigsministeriet inden indberetningen af 1984-regnskabet indsendes den 1.  

 august 1987.
 4. Regnskab 86 - regnskab 84.
Minusbeløb i punkt 12, kolonne 2, betyder derimod, at (amts)kommunen ikke  

 indgår ved fordelingen af en eventuel tilskudsnedsættelse.
Ved beregningen af  

 summen af fordelingstallene ses således bort fra fordelingstal, der er 0  

 eller negative.
 Bilag 1.
