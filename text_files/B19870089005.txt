 I medfør af lov nr. 328 af 4. juni 1986 om kød m.m., lov nr. 217 af 16.  

 juni 1958 om slagtning, forhandling, udførsel og indførsel af fjerkræ m.v. og  

 lov nr. 163 af 12. maj 1965 om slagtning, forhandling, udførsel og indførsel  

 af kaniner samt i medfør af lov nr. 310 af 6. juni 1973 om levnedsmidler m.m.  

 og under henvisning til Rådsdirektiv 79/112 af 18. december 1978 om mærkning  

 af levnedsmidler fastsættes efter forhandling med miljøministeren følgende:
Definitioner og område § 1.  I denne bekendtgørelse forstås ved:
§ 2.  Bestemmelserne i denne bekendtgørelse omfatter  

 mærkning af færdigpakkede levnedsmidler, som består af eller som indeholder  

 kød, fjerkrækød eller kaninkød, og som med henblik på detailforhandling her i  

 landet færdigpakkes eller som i færdigpakket stand med henblik på detailforhandling indføres  

 fra udlandet.
Mærkningens placering og form § 3.  Mærkningen skal være påført pakningen, før det  

 pågældende levnedsmiddel forlader den virksomhed, hvori det er pakket.
 Stk. 2.  Det er forbudt at ændre eller supplere den i  

 henhold til denne bekendtgørelse foreskrevne mærkning eller foretage mærkning  

 i henhold til denne bekendtgørelse, efter at pakningen har forladt  

 pakkevirksomheden.
Stk. 3.  Uanset stk. 2 er det for importerede  

 levnedsmidler tilladt - med det formål at bringe mærkningen i overenstemmelse  

 med reglerne i denne bekendtgørelse - at supplere den af pakkevirksomheden  

 påførte mærkning.
Sådan supplerende mærkning skal være påført  

 færdigpakningen, før denne forlader den kontrolstation, hvorover importen  

 sker.
§ 4.  De i bekendtgørelsen foreskrevne oplysninger  

 skal være anført på dansk.
I stedet for dansk kan andre sprog, der kun ved  

 uvæsentlige forskelle i stavning adskiller sig fra dansk, anvendes.
 Stk. 2.  Oplysningerne skal være let forståelige og være  

 anført på et iøjnefaldende sted og således, at de er let synlige, let  

 læselige og uudslettelige.
Stk. 3.  Den foreskrevne mærkning skal foretages ved  

 påtryk eller prægning på emballagen eller på en etiket, som er effektivt  

 fastlimet til emballagen.
Er sundheds- eller kontrolmærket, jfr. § 6, ikke  

 angivet ved påtryk eller prægning på emballagen, skal mærket sammen med  

 varebetegnelsen, jfr. § 7, og angivelsen af levnedsmidlets oprindelse, jfr. §  

 12, angives på en og samme etiket.
 Stk. 4.  Varebetegnelse, jfr. § 7, nettoindhold, jfr. §  

 9, og datoangivelse, jfr. § 10, skal være anført i samme synsfelt.
Mærkningens indhold § 5.  De af bekendtgørelsen omfattede færdigpakkede  

 levnedsmidler skal mærkes med:
 1. Sundheds- eller kontrolmærke, jfr. § 6.
 2. Varebetegnelse, jfr. § 7.
 3. Ingrediensliste, jfr. § 8.
 4. Nettoindhold, jfr. § 9.
 5. Datoangivelse, jfr. § 10.
 6. Opbevaringsforskrift og evt. brugsanvisning, jfr. §  

 11.
 7. Oprindelse, jfr. § 12.
Sundheds- eller kontrolmærke § 6.  Kødprodukter og fersk fjerkrækød, som  

 færdigpakkes på en eksportautoriseret virksomhed, skal mærkes med det for det  

 pågældende levnedsmiddel foreskrevne sundhedsmærke.
For fersk kød, som færdigpakkes på en eksportautoriseret virksomhed, skal  

 anvendes nedenstående mærke, hvori virksomhedens autorisationsnummer er  

 anbragt i stedet for 000. Ovalens højde og bredde er 10 mm, henholdsvis 15  

 mm.
Bogstaver og tal heri er 2 mm i højden.
 For dyrlægekontrollerede kaniner, herunder parterede, samt for øvrige  

 levnedsmidler, som færdigpakkes på en eksportautoriseret virksomhed, skal  

 anvendes nedenstående mærke, hvori virksomhedens autorisationsnummer er  

 anbragt i stedet for 000. Cirklens diameter skal være mindst 10 mm.
 For dyrlægekontrollerede kaniner - herunder parterede - skal herudover  

 angives ordet: »Dyrlægekontrolleret«.
 Stk. 2.  Levnedsmidler, som færdigpakkes på en af  

 Veterinærdirektoratet godkendt hjemmemarkedsvirksomhed (jfr. § 2, b) skal  

 mærkes med: »Reg.nr. 0000«, hvori virksomhedens registernummer er  

 anbragt i stedet for 0000.
 Stk. 3.  Levnedsmidler, som færdigpakkes på en af den  

 lokale tilsynsmyndighed godkendt virksomhed (jfr. § 2, c og d), må - uanset §  

 5, nr. 1 - ikke forsynes med sundheds- eller kontrolmærke.
Varebetegnelse § 7.  Levnedsmidlet skal være forsynet med en  

 varebetegnelse.
Ved varebetegnelse forstås den betegnelse, som særligt måtte  

 være foreskrevet herfor i lovgivningen, eller i mangel heraf den betegnelse,  

 som sædvanligvis anvendes for det pågældende levnedsmiddel.
Hvor der ikke  

 findes almindeligt kendte betegnelser, skal der benyttes en beskrivende  

 betegnelse, som er egnet til at identificere levnedsmidlet.
Et fabrikations-  

 eller varemærke eller et fantasinavn kan ikke træde i stedet for  

 varebetegnelsen.
 Stk. 2.  Varebetegnelsen skal være entydig og skal for  

 fersk kød, fjerkrækød og kaninkød, herunder for slagteaffald, indeholde  

 angivelse af dyrearten, medmindre dyrearten indirekte fremgår af  

 varebetegnelsen.
 Stk. 3.  Varebetegnelsen skal omfatte eller ledsages af  

 en oplysning om levnedsmidlets fysiske tilstand eller den særlige behandling,  

 som levnedsmidlet har undergået (f.eks. i pulverform, frysetørret,  

 dybfrosset, koncentreret, røget), såfremt en udeladelse af særlig oplysning  

 herom vil kunne skabe tvivl hos køberen.
 Stk. 4.  Levnedsmidler, som efterligner eller kan  

 forveksles med andre levnedsmidler, skal betegnes på en måde, som gør det  

 klart for forbrugeren, at det drejer sig om et andet levnedsmiddel end det,  

 med hvilket levnedsmidlet eventuelt kan forveksles.
Ingrediensliste § 8.  Ingredienslisten består i en opregning af  

 samtlige ingredienser i levnedsmidlet angivet i rækkefølge efter faldende  

 indgående mængde på fremstillingstidspunktet.
Ingredienslisten indledes med  

 en formulering, hvori ordet »ingredienser« indgår.
 Stk. 2.  Der kræves ingen ingrediensliste for:
 Stk. 3.  Som ingredienser betragtes ikke:
Stk. 4.  Ingredienserne skal betegnes ved deres  

 specifikke navn.
Dog kan ingredienserne angivet i bilag I betegnes alene ved  

 navnet på den kategori, hvortil de hører.
 Stk. 5.  Ingredienser, som anvendes i tørret eller  

 koncentreret form, og som rekonstitueres under fremstillingen, kan angives i  

 ingredienslisten i henhold til vægten før tørringen eller koncentreringen.
 Stk. 6.  Ingredienser i koncentrerede eller tørrede  

 levnedsmidler, som skal tilsættes vand, kan angives i ingredienslisten i  

 henhold til det mængdeforhold, hvori de forefindes i det forbrugsklare  

 produkt, forudsat at ingredienslisten indledes med formuleringen  

 »ingredienser i det forbrugsklare produkt«.
 Stk. 7.  Såfremt en ingrediens i et levnedsmiddel selv  

 er fremstillet af flere ingredienser, anses disse som ingredienser i  

 levnedsmidlet.
Stk. 8.  En sådan sammensat ingrediens kan anføres i  

 ingredienslisten med sin betegnelse og i henhold til sin indgående mængde,  

 såfremt betegnelsen umiddelbart efterfølges af en opregning af de  

 ingredienser, der indgår heri.
Denne opregning kan dog undlades, såfremt den  

 sammensatte ingrediens udgør mindre end 25 pct. af færdigvaren, eller såfremt  

 den i henhold til bilag I er omfattet af undtagelsesbestemmelser.
Indholdet  

 af tilsætningsstoffer skal dog deklareres i overensstemmelse med  

 bestemmelserne i Miljøministeriets bekendtgørelse om tilsætningsstoffer til  

 levnedsmidler.
Stk. 9.  Flygtige ingredienser samt vand tilsat som is  

 eller vand skal anføres i ingredienslisten efter vægten i det færdige  

 levnedsmiddel.
Den mængde vand, der er tilsat som ingrediens, bestemmes ved  

 fra det færdige levnedsmiddels samlede nettoindhold at fradrage den samlede  

 mængde af de øvrige anvendte ingredienser.
Stk. 10.  Dog kræves ikke angivelse i ingredienslisten  

 af vand, - som alene er benyttet til at rekonstituere en koncentreret eller tørret  

 ingrediens, - i en lage, som sædvanligvis ikke fortæres, - som i et kødprodukt udgør mindre end 5 pct. af færdigvaren, - som er optaget i dybfrosset fjerkræ i overensstemmelse med gældende  

 regler.
Stk. 11.  Såfremt et levnedsmiddels mærkning fremhæver  

 tilstedeværelsen eller et ringe indhold af en eller flere ingredienser, som  

 er af væsentlig betydning for dette levnedsmiddels særpræg, eller såfremt  

 varebetegnelsen har samme virkning, skal den mindste, henholdsvis den største  

 mængde, som disse ingredienser udgjorde på fremstillingstidspunktet, angives  

 i procent.
Denne angivelse anføres enten i umiddelbar nærhed af  

 levnedsmidlets varebetegnelse eller i ingredienslisten i forbindelse med den  

 pågældende ingrediens.
Stk. 12.  Stk. 11 finder ikke anvendelse Nettoindhold § 9.  Levnedsmidlet skal være mærket med oplysning om  

 nettovægt efter det metriske system.
Stk. 2.  For helt fjerkræ på under 1000 g kan  

 nettovægten angives i intervaller på 50 g og for helt fjerkræ på 1000 g og  

 derover i intervaller på 100 g.
Det mindste gramantal i intervalangivelsen  

 skal forstås som garanteret mindstevægt.
 Stk. 3.  Levnedsmidler nedlagt i vand, saltvand,  

 saltlage, eddike eller andre pakkemidler, som er uvæsentlige i forhold til  

 varens hovedbestanddele, og som normalt ikke fortæres, skal være mærket såvel  

 med angivelse af nettovægt som drænet vægt.
 Stk. 4.  Varer i sovs, sammenkogte retter og lignende  

 samt supper, der indeholder kød eller fjerkrækød, skal være mærket med såvel  

 angivelse af nettovægt som vægten i færdigvaren af kød, fjerkrækød eller  

 kødvare.
Stk. 5.  For færdigpakninger mærket med forudfastlagt,  

 konstant nettovægt må den gennemsnitlige vægt ikke være mindre end den  

 angivne nettovægt.
For den enkelte færdigpakning gælder de tolerancer, som er  

 anført i Statens Metrologiråds bekendtgørelse nr. 142 af 31. januar 1985 om  

 EØF-mærkning (e-mærkning) af færdigpakkede varer.
For helt fjerkræ og hele  

 fjerkræudskæringer toleres dog for den enkelte færdigpakning en negativ  

 afvigelse på 5 pct. af den angivne nettovægt.
 Stk. 6.  Færdigpakninger mærket med individuel nettovægt  

 skal indeholde mindst den mængde, som er angivet.
Stk. 7.  Såfremt en færdigpakning består af to eller  

 flere enkelte færdigpakninger indeholdende samme mængde af samme vare,  

 angives nettoindholdet ved at anføre nettoindholdet for hver enkelt pakning  

 og det samlede antal enkeltpakninger.
Disse angivelser er dog ikke  

 nødvendige, såfremt det samlede antal enkeltpakninger er klart synlige og let  

 tællelige udefra, og såfremt mindst een angivelse af nettoindholdet i hver  

 enkeltpakning er klart synlig udefra.
 Stk. 8.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettoindholdet ved at anføre det samlede nettoindhold og det samlede antal  

 enkeltpakninger.
 Stk. 9.  Angivelse af nettovægten kan udelades for  

 levnedsmidler, for hvilke der i omsætningstiden forekommer betydelige tab af  

 masse, og som sælges stykvis.
Datoangivelse § 10.  Levnedsmidlets holdbarhed skal angives ved  

 datoen for den mindste holdbarhed.
Denne dato angives således: »mindst  

 holdbar til....«, såfremt datoen indeholder en angivelse af dagen.
I  

 andre tilfælde angives »mindst holdbar til og med ......«.
Datoen  

 for mindste holdbarhed kan ligeledes angives ved en periode, der refererer  

 til en anden dato, der er anført på emballagen.
 Stk. 2.  De i stk. 1 fastsatte angivelser ledsages af:
- enten selve datoen, - eller en henvisning til det sted på mærkningen, hvor datoen er anført.
 Stk. 3.  Datoen udgøres af en ukodet angivelse af dag,  

 måned og år i den nævnte rækkefølge.
Dog er det for levnedsmidler Stk. 4.  De af bekendtgørelsen omfattede levnedsmidler  

 skal herudover forsynes med pakkedato eller fremstillingsdato.
Dog er det for  

 kødkonserves tilladt at angive pakkedato eller fremstillingsdato i kode i  

 overensstemmelse med et af Veterinærdirektoratet udarbejdet cirkulære.
For  

 dybfrosset fersk kød, fjerkrækød og kaninkød, herunder slagteaffald, samt for  

 dybfrosne kødvarer er det tilladt at angive måned og år for varens  

 emballering i en af Veterinærdirektoratet fastsat kode uden på  

 færdigpakningen, men i så fald skal måned (udtrykt ved mindst de tre første  

 bogstaver) og år (udtrykt ved mindst de 2 sidste cifre) for  

 emballeringstidspunktet være angivet på engrosemballagen.
 Stk. 5.  Levnedsmidler med en tilladt salgsfrist på ikke  

 over 24 timer skal i forbindelse med pakkedatoen forsynes med oplysning om  

 klokkeslet for tilvirkningen.
Opbevaringsforskrift og brugsanvisning § 11.  Opbevaringsforskrift skal angives som:  

 »Opbevares ved højst . . . . . grader C« eller tilsvarende.
 Stk. 2.  Den temperatur, som skal angives i henhold til  

 stk. 1, er for kølet fersk kød, fjerkrækød og kaninkød, herunder  

 slagteaffald, samt for kølede kødvarer 5 grader C og for de tilsvarende  

 dybfrosne levnedsmidler ¬ 18 grader C.
 Stk. 3.  For kødprodukter, som er fuldstændigt  

 behandlede, kan opbevaringsforskriften erstattes af udtrykket:  

 »Fuldstændigt behandlet«.
 Stk. 4.  Mærkningen skal omfatte en brugsanvisning,  

 såfremt en udeladelse af denne vil kunne indebære, at det pågældende  

 levnedsmiddel ikke anvendes på rette måde.
Oprindelse § 12.  Levnedsmidler, som færdigpakkes på de i § 2a)  

 og b) nævnte virksomheder, eller som i færdigpakket stand indføres fra  

 tredielande, skal mærkes med navn eller firmanavn og adresse for den  

 virksomhed, som har færdigpakket det pågældende levnedsmiddel, eller for den  

 virksomhed, for hvilket produktet er pakket.
I sidste tilfælde skal der foran  

 navn og adresse være angivet »Pakket for . . ».
 Stk. 2.  Levnedsmidler, som færdigpakkes på de i § 2 c)  

 nævnte virksomheder, skal mærkes med navn og adresse på virksomheden.
 Stk. 3.  Levnedsmidler, som i færdigpakket stand  

 indføres fra andre EF-lande, skal mærkes med navn eller firmanavn og adresse  

 på fabrikanten, på pakkevirksomheden eller på en forhandler, der er etableret  

 inden for fællesskabet.
 Stk. 4.  Færdigpakningerne skal endvidere mærkes med  

 oplysning om oprindelsesstedet, såfremt manglende oplysning herom vil kunne  

 vildlede forbrugeren med hensyn til levnedsmidlets virkelige oprindelsessted  

 eller det sted, hvor levnedsmidlet egentlig kommer fra.
 § 13.  Mærkning i henhold til denne bekendtgørelse kan  

 bortset fra oplysning om varebetegnelse, jfr. § 7, pakkedato, jfr. § 10, stk.  

 4, og opbevaringsforskrift, jfr. § 11, stk. 1, undlades for færdigpakkede  

 levnedsmidler, der tilvirkes, pakkes og forhandles ved betjening over disk  

 fra samme levnedsmiddeludsalg.
Tilsyn og klage § 14.  Tilsynet med overholdelsen af bestemmelserne i  

 denne bekendtgørelse føres af den myndighed, som i øvrigt fører tilsyn med  

 den virksomhed, der færdigpakker det pågældende levnedsmiddel, henholdsvis af  

 den myndighed, som foretager importkontrollen.
 Stk. 2.  Afgørelser truffet i henhold til denne  

 bekendtgørelse kan inden 4 uger påklages til Veterinærdirektoratet.
Straffebestemmelser § 15.  Overtrædelse af bestemmelser i denne  

 bekendtgørelse straffes i henhold til § 33 i lov nr. 328 af 4. juni 1986 om  

 kød m.m., henholdsvis § 9 i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v., § 9 i lov nr. 163 af 12.  

 maj 1965 om slagtning, forhandling, udførsel og indførsel af kaniner, og §  

 63, stk. 2 og 3, i lov nr. 310 af 6. juni 1973 om levnedsmidler m.m. med  

 bøde.
Ikrafttrædelses- og overgangsbestemmelser § 16.  Denne bekendtgørelse træder i kraft 15. januar  

 1988.
 Stk. 2.  Samtidig ophæves bekendtgørelse nr. 69 af 20.  

 februar 1981 om mærkning af færdigpakket kød m.v., som ændret ved  

 bekendtgørelse nr. 676 af 20. december 1982.
 Stk. 3.  Indtil andet bestemmes, gælder fortsat de ved  

 denne bekendtgørelses ikrafttræden meddelte tilladelser m.v.
Landbrugsministeriet, den 15. december  

 1987 LAURITS TØRNÆS /I.
Galamba BILAG 1 Kategorier af ingredienser, for hvilke angivelse af kategorien kan  

 erstatte angivelse af den specifikke betegnelse Definition Raffinerede olier, Betegnelse »olie«, suppleret med:
Definition bortset fra olivenolie Betegnelse - enten benævnelsen »vegetabilsk« eller »animalsk«, - eller angivelse af den specifikke vegetabilske eller animalske  

 oprindelse.
Benævnelsen »hærdet« skal ledsage angivelsen af en hærdet olie,  

 hvis vegetabilske oprindelse eller specifikke vegetabilske eller animalske opringelse er anført.
Definition Raffinerede fedtstoffer Betegnelse »fedtstof«, suppleret med:
- enten benævnelsen »vegetabilsk« eller »animalsk«, - eller angivelse af den specifikke vegetabilske eller animalske  

 oprindelse.
