 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 Denne At - meddelelse oplyser om mulige sundhedsfarer for de personer, der  

 anvender kortbølgeapparatur, samt vejleder om, hvorledes risikoen kan  

 nedsættes.
 Ved kortbølgebehandling (diatermi) anvendes elektromagnetisk stråling for  

 at opnå en dyb varmevirkning.
 Selv om det tilstræbes, at strålerne koncentreres i et bestemt område på  

 patienten, kan det ikke undgås, at der frigives stråler til omgivelserne.  

 Strålerne udsendes især fra elektroderne, men også fra disses tilledninger.
Risici Der er ikke tale om radioaktiv bestråling men om stråling med et meget  

 lavere energiindhold.
Man ved meget lidt om de sundhedsmæssige risici, der er  

 forbundet med udsættelse for kortbølger.
 Dog er der grund til at frygte, at kraftig bestråling af gravide kan  

 medføre misdannelser af fostre eller aborter.
Ligeledes er der mistanke om , at langvarig bestråling kan give grå stær,  

 og at mandens frugtbarhed kan nedsættes efter bestråling.
Endelig kan  

 bestråling hos nogle medføre symptomer som træthed, hovedpine, svimmelhed og  

 kvalme, uden at der dog er set kroniske symptomer.
Foranstaltninger Unødig påvirkning fra stråling skal undgås.
I Danmark er der ikke fastsat grænseværdier for udsættelse for  

 kortbølgestråling.
Som vejledende retningslinier anvendes amerikanske normer  

 (ANSI fra 1982).
 Målinger af kortbølgestråling er vanskelige at udføre og bør kun foretages  

 af særligt sagkyndige.
 Følges nedenstående råd, kan bestrålingen reduceres til under de  

 amerikanske normer.
Elektrodetype og tilledninger Den utilsigtede stråleudsendelse varierer meget fra elektrodetype til  

 elektrodetype.
Circuploden afgiver næsten ingen uønsket stråling.
Nævnt i  

 stigende rækkefølge kommer herefter: monoden, diploden og kapselelektroden.  

 Vælg om muligt en af de først nævnte elektroder.
Vælg tillige helst skærmede  

 tilledninger frem for uskærmede.
Arbejdsposition Jo kortere afstanden er til strålekilden, jo kraftigere er  

 bestrålingsdosis.
Det må derfor anbefales at holde en afstand på mere end 1 m  

 fra elektroden og tilledningerne.
Operatøren kan bl. a. opnå dette ved at  

 vælge en arbejdsposition på den side af diatermiapparatet, der vender bort  

 fra elektrodetilslutningen.
Herved fungerer apparatet tillige som en skærm  

 mellem elektroderne og operatøren.
 Imidlertid er ikke alle kortbølgeapparater indrettet, så den nævnte  

 placering af operatøren er den mest hensigtsmæssige set ud fra et ergonomisk  

 synspunkt.
Andet personale Afstanden mellem apparaturet, herunder elektroderne og tilledningerne, og  

 andet personale er naturligvis lige så vigtig.
Sørg for, at apparaturet er  

 placeret således, at der er mere end 1 meters afstand til personer i  

 nabokabiner o.lign.
Metalgenstande Metalgenstande i det nære strålingsfelt, fx en behandlingsbriks eller  

 -stol af metal, kan fungere som antenner og derved medføre, at det  

 elektromagnetiske felt udstrækkes.
Det anbefales derfor, at der anvendes  

 møbler af ikke - ledende materialer i forbindelse med behandlingen.
Apparaturfejl og - nedslidning Fejl og nedslidning kan bevirke uønsket stråling.
Typiske eksempler:
 Apparatets stand bør derfor kontrolleres med jævne mellemrum efter  

 leverandørens anvisninger, fx årligt.
Gravide Gravide bør ikke arbejde med at give kortbølgebehandling og bør ikke være  

 nærmere end 2 m fra apparatur, andre arbejder med.
Hvis denne sikkerhed ikke  

 er mulig at opnå ved tilrettelæggelsen af arbejdet, er der mulighed for  

 fraværsmelding efter de særlige bestemmelser herom i dagpengeloven.  

 Henvendelse skal ske til egen læge.
