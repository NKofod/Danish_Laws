 Taksationskommisionen næsten fordoblede ekspropriationskommisionens  

 erstatning for eenfamiliehus bl.a. under henvisning til, at Skyldrådet efter  

 klage havde nedsat ejendommens værdiansættelse ved 19. alm. vurdering.
Udskrift af forhandlings- og kendelsesprotokollen for  

 Taksationskommisionen for Fyn og sydlige Jylland (Lov nr. 186 af 4. juni 1964) Sag nr.
Ta II 6/91 Matr.nr. 8 h Røjerup By, Rønninge.
(lb.nr. 18) Kendelse den 10. december 1992.
 Ejeren af ovennævnte ejendom har ønsket efterprøvet den erstatning, der  

 ved kendelse af 3. september 1991 er tillagt hende af  

 Ekspropriationskommisionen vedrørende mindre statsbaneanlæg på øerne i  

 anledning af den foretagne ekspropriation til nedlæggelse af en række  

 offentlige overkørsler på statsbanestrækningen over Fyn.
Der fremlagdes udskrift af forhandlingsprotokollen for  

 ekspropriationskommisionen, hæfte 2, brev af 3. oktober 1991 fra Kommisarius  

 ved Statens Ekspropriationer på Øerne, arealfortegnelse nr. 1,  

 arealerhvervelsesplaner samt ankebegæring med bilag.
Endvidere fremlagdes  

 breve af henholdsvis 7. november og 12. december 1991 fra advokat Ole  

 Boesgaard med bilag omfattende bl.a.
Tillæg til klageskrift.
Kommisionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
 Ekspropriationen omfatter afståelse af et ca. 25 (m2) stort areal samt  

 pålæg af oversigtsservitut på ca. 21 (m2) i overensstemmelse med  

 arealfortegnelsens anmærkninger.
 I forbindelse med ekspropriationen fjernes eksisterende garage og en række  

 træer i servitutareal og hegn ved anlægsmyndighedens foranstaltning.
Ekspropriationen sker for at give plads til den ny kommunevej, der føres  

 under banen i dennes km. 15.370. Kommunevejen tilsluttes landevej 703,  

 Odensevej, i en rundkørsel og er for hovedpartens vedkommende placeret på  

 naboejendommen matr.nr. 8 u og 8 æ ibd., der er eksprorieteret i sin helhed.  

 Den nye kommunevej forløber således parallelt med ejendommens skel.
Ved  

 ekspropriationen nedlægges ejendommens overkørsel til Odensevej, og der  

 etableres overkørsel til den nye kommunevej mod vest ca. midt på ejendommens  

 længste led.
 Anlægsmyndigheden fremlagde en række fotos af ejendommen som den så ud  

 inden vejanlæggets påbegyndelse og under udførelsen af anlægsarbejdet, som  

 ved Taksationskommisionens besigtigelse var tilendebragt.
Ejendommen er en beboelsesejendom (eenfamiliehus) med tilhørende  

 grundareal på 1.001 (m2) beliggende i byzone.
Den var på  

 ekspropriationstidspunktet vurderet til 470.000 kr. i ejendomsværdi, heraf  

 grundværdi 77.000 kr.
 Ekspropriationskommisionen har fastsat erstatningen således:
Erstatningen forrentes med 9 1/2% p.a. fra den 3. september 1991.« For Taksationskommisionen har ejeren fremsat krav om en erstatning på  

 165.000 kr. med renter svarende til den til enhver tid gældende diskonto med  

 tillæg af 1% fra 4. september 1991 til betaling sker.
Til støtte for erstatningskravet har advokat Ole Boesgaard gjort gældende,  

 at den gennemførte ekspropriation og det i tilknytning her til gennemførte  

 projekt har medført et yderligere tab for klageren i form af en forringelse  

 af ejendommens værdi i handel og vandel.
Tabet, som ikke er dækket af den  

 tillagte erstatning, er af statsaut. ejendomsmægler og valuar Bjørn Andersen,  

 Nyborg, anslået til ca. 100.000 kr., jf. den fremlagte syns- og  

 skønserklæring.
Advokaten har tilføjet, at det nævnte beløb forudsætter, at der opføres en  

 garage i bunden af haven.
Dette indebærer, at tabet reelt udgør mere end  

 165.000 kr., idet tabet vedrørende garagen fremgår af kendelsen.
Ifølge et  

 indhentet tilbud vil en muret garage, der ganske vist er dobbelt så stor som  

 den tidligere nu nedrevne garage, koste 134.000 kr.
 Advokaten fremhævede i øvrigt, at trafikken på den nye kommunevej er  

 ganske betydelig og i sammenhæng med den nyetablerede rundkørsel påfører  

 klageren alvorlige både støj- og lysgener.
Det blev under taksationsforretningen oplyst, at ejendomsværdien ved 19.  

 alm. vurdering pr. 1. januar 1992 blev forhøjet til 505.000 kr.
Efter påklage  

 til Skyldrådet er ejendomsværdien imidlertid senere blevet nedsat til 380.000  

 kr.
Heraf udgør grundværdien 88.800 kr.
 Anlægsmyndigheden har påstået Ekspropriationskommisionens afgørelse  

 stadfæstet.
 Taksationskommisionen finder efter sin besigtelse og det oplyste om bl.a.  

 ejendommens værdiansættelse ved 19. alm. vurdering pr. 1. januar 1992 at  

 måtte være enig med ejeren i, at ejendommens værdi som følge af anlægget er  

 forringet med et beløb der overstiger den tillagte erstatning, som derfor bør  

 forhøjes.
 Efter Taksationskommisionens skøn bør erstatningen forhøjes med 55.000 kr.  

 til ialt 120.000 kr.
 Erstatningsspørgsmålet vil herefter være at opgøre således:
 For afståelse af areal ca. 25 (m2), for oversigtsservitut på ca. 21 (m2),  

 for tab af garage, for tab af beplantning, for haveforstyrrelse og ændrede  

 adgangs- og garageforhold samt værdiforringelse i øvrigt tillægges der ejeren  

 en erstatning på i alt 120.000 kr.
 Erstatningen forrentes i henhold til ekspropriationsproceslovens § 22 med  

 en årlig rente, der svarer til den af Danmarks Nationalbank fastsatte på  

 ekspropriationstidspunktet gældende diskonto, dvs. 9 1/2% p.a. fra den 3.  

 september 1991.
For udgifter til sagkyndig bistand for Ekspropriationskommisionen er der  

 tillagt ejeren et beløb af 2.000 kr.
For tilsvarende udgifter ved  

 Taksationskommisionen tillægges der ejeren et beløb af 5.000 kr.
