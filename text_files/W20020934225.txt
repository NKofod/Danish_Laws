Arbejdsmiljøklagenævnet fandt, at der bestemt var grundlag  

 for at gå videre med sagen.
Dels gav den 13åriges mors  

 beskrivelse af datterens arbejdsforhold anledning til generelt at  

 undersøge, om arbejdet falder ind under begrebet "lettere budtjeneste,  

 herunder udbringning af aviser og reklamer", hvilket efter reglerne om unges  

 arbejde kan udføres af børn over 13 år.
Specifikt mente nævnet, at det skulle undersøges, om  

 arbejdsgiver overholder bestemmelserne om arbejdstid og effektivt tilsyn i  

 bekendtgørelsen om unges arbejde.
I den forbindelse lagde nævnet  

 vægt på, at det ikke fremgik, at den 13årige selv var  

 blevet oplyst om, at hun ikke måtte arbejde mere end syv timer på  

 lørdage, og at arbejdsgiver sammen med oplysningen om, at ruterne var  

 tilrettelagt, så arbejdstidsreglerne overholdes, også havde  

 skrevet, at der de første gange vil medgå lidt ekstra tid.
 Sagen blev følgelig hjemvist til fornyet behandling af  

 Arbejdstilsynet.
Arbejdstilsynets afvisning af at  

 undersøge børnearbejde hjemvist Arbejdsmiljøklagenævnet har på møde den 28. maj  

 2002 behandlet Deres klage over Arbejdstilsynets afgørelse af 7.  

 november 2001.
Nævnet traf følgende A F G Ø R E L S E Arbejdsmiljøklagenævnet finder, at Deres henvendelse  

 vedrørende Deres datters arbejde som avis- og reklameomdeler bestemt  

 indeholder grundlag for at gå videre med sagen.
Klagenævnet finder, at oplysningerne i sagen i høj grad giver  

 anledning til at undersøge, om arbejdsgiver overholder bestemmelserne  

 om arbejdstid og om effektivt tilsyn i bekendtgørelsen om unges  

 arbejde.
I den forbindelse har nævnet lagt vægt på, at der  

 ikke ses at være oplyst overfor Deres datter, at hun ikke må  

 arbejde mere end syv timer på lørdage, og at det af arbejdsgiver  

 er oplyst, at ruterne tilrettelægges, så arbejdstidsreglerne  

 overholdes, men at der de første gange vil medgå lidt ekstra  

 tid.
 Endvidere har nævnet på baggrund af Deres beskrivelse af det  

 arbejde, Deres datter skulle udføre den 29. september 2001, lagt  

 vægt på, at det ikke er klart, om arbejdet falder ind under  

 begrebet "lettere budtjeneste, herunder udbringning af aviser og reklamer",  

 som anført i bekendtgørelsens bilag 4, nr. 19.
 Arbejdsmiljøklagenævnet henviser til Arbejdsministeriets  

 bekendtgørelse nr. 516 af 14. juni 1996 om unges arbejde §§ 4, 6, 35  

 samt til det til bekendtgørelsen knyttede bilag 4, nr. 19.
 Arbejdsmiljøklagenævnet hjemviser således  

 Arbejdstilsynets afgørelse af 7. november 2001.
På klagenævnets vegne Anders Levy fuldmægtig Kopi til ·  

 	XXX ·  

 	XXX De kan læse om afgørelsens faktiske og retlige grundlag  

 på de følgende sider.
1. Sagsforløb De rettede ved brev af 1. oktober 2001 henvendelse til Arbejdsministeriet  

 (nu Beskæftigelsesministeriet) med en beskrivelse af Deres oplevelse af  

 forholdene omkring Deres datters arbejde med avis- og reklameomdeling og en  

 opfordring til at gøre noget ved sagen.
Arbejdsministeriet sendte ved  

 brev af 15. oktober 2001 Deres henvendelse videre til Arbejdstilsynet.
I henvendelsen beskrev De, at Deres 13-årige datter var blevet ansat  

 af xx som omdeler af Søndagsavisen samt reklamer om lørdagen  

 med første arbejdsdag 29. september 2001 og en aflønning  

 på 250,- kr. for omdeling til 250 husstande.
Aviser mv. skulle leveres  

 fredag nat sammen med to cykeltasker.
Den 28. september 2001 modtog Deres datter en informationsmappe, og  

 næste morgen klokken ca. 06.00 ankom materialet, der skulle omdeles,  

 hvilket De anslog til at have en vægt på ca. 250 kilo.
Det  

 leverede, der ikke omfattede cykeltasker, var anbragt lige indenfor  

 døren til Deres opgang og hæftet sammen i meget tunge "paller",  

 som måtte skæres op, inden De og Deres datter bar det leverede op  

 på første sal i små portioner.
Af den medfølgende omdelerseddel med Deres datters navn fremgik, at  

 der var 15 forskellige reklamehæfter samt Søndagsavisen.
Af det  

 modtagne informationsmateriale fremgik, at reklamerne skulle bundtes i en  

 Søndagsavis, og De og Deres datter måtte derfor fordele hver  

 enhed på borde og samle dem enkeltvis til husstandseksemplarer, som  

 hver vejede ca. 1 kilo.
Der var masser af reklamer til overs, og De anslog,  

 at der samlet blev leveret ca. 3250 enheder.
Til omdelingen brugte De private cykeltasker, der nogenlunde svarer til  

 xx, og da taskerne maksimalt kunne indeholde 20 husstandseksemplarer, skulle  

 der køres frem og tilbage adskillige gange.
Da De og Deres datter  

 begge havde arbejdet hårdt i mere end syv timer alt i alt, stoppede De,  

 "totalt kvæstede".
 De anslog, at da et husstandseksemplar indbringer ca. 1 krone, overstiger  

 timelønnen næppe 10,- kr. i betragtning af, at materialet til  

 omdeling skal bæres op i lejligheden, sorteres, pakkes og til sidst  

 omdeles.
 De henviste afslutningsvis til, at der af informationsmaterialet fra xx  

 fremgår noget om arbejdstid og løft, men at dette næppe  

 overholdes af virksomheden, og De anførte desuden, at De var chokeret  

 over, at børn kan bydes arbejdsvilkår som beskrevet.
 Deres henvendelse af 1. oktober 2001 var vedlagt et stillingsopslag om  

 weekendjob, et stk. husstandseksemplar, et "Omdelings- og rapportkort", en  

 orientering fra xx til alle omdelerforældre, en omdelingsvejledning, en  

 instruks benævnt "Før omdeling" samt kopi af et brev af 29.  

 september 2001 fra Dem til xx.
I orienteringen af forældre er relevante regler om unges arbejde  

 gengivet, og xx oplyser, at ruterne på hverdage er tilrettelagt  

 således, at de aldrig tager mere end de to timer pr. omdeling, som  

 loven tillader, og at der i weekenden ofte er mere, der skal omdeles, hvilket  

 forøger den samlede omdelingstid.
Der gøres opmærksom  

 på, at der altid vil medgå lidt ekstra tid de første  

 gange, en rute omdeles, og at ingen omdelere vil få tildelt ruter, hvis  

 omdelingstid overskrider det i loven fastsatte.
 I omdelingsvejledningen hedder det indledningsvis som punkt 1: "Omdelingen  

 SKAL foretages indenfor det tidsrum, du har fået opgivet". Med  

 håndskrift er tilføjet "lørdag inden kl. 15.00". I  

 øvrigt beskrives, hvordan arbejdet skal udføres.
 Dette er også tilfældet i instruksen benævnt "Før  

 omdeling". Heri står der udover anvisninger om adfærd,  

 påklædning og løfteteknik blandt andet, at "herefter  

 pakker du alle bundterne i trækvogn, cykeltasker eller cykeltrailer.  

 Alle former for indkøbsvogne eller andet er forbudt, og du kan  

 få en bøde på kr. 1000,-, hvis du overtræder dette  

 forbud".
2. Arbejdstilsynets afgørelse Arbejdstilsynet skrev den 7. november 2001 til Dem, at tilsynet ikke  

 finder, at der i forhold til reglerne om unges arbejde er grundlag for at  

 gå videre med sagen.
Tilsynet henviste til bekendtgørelsen om  

 unges arbejde, og gav klagevejledning.
 Arbejdstilsynet begrundede afgørelsen med, at det efter det  

 oplyste er tilsynets opfattelse, at arbejdet vil kunne tilrettelægges  

 således, at det kan finde sted uden en overskridelse af  

 Arbejdstilsynets retningslinier vedrørende løft, at det  

 fremgår af oplysningerne, at arbejdsgiveren er opmærksom på  

 reglerne vedrørende den maksimale daglige arbejdstid, og at  

 arbejdsgiveren endvidere har opfyldt pligten til at underrette  

 forældrene til unge under 15 år.
3. Klagen til Arbejdsmiljøklagenævnet Ved brev af 10. november 2001 klagede De over Arbejdstilsynets  

 afgørelse af 7. november 2001. De anførte indledningsvis, at  

 der var tale om et sidste forsøg på at råbe  

 Arbejdstilsynet op.
De gav udtryk for, at Arbejdstilsynets svarskrivelse  

 intet var værd, og at Arbejdstilsynet næppe havde sat sig ind i  

 sagen.
De uddybede Deres betragtninger fra brevet af 1. oktober 2001  

 vedrørende det reelle tidsforbrug, omdelingen mv. kræver, og  

 henviste til, at reglerne om arbejdstid ikke hjælper, når  

 arbejdet ikke kan udføres på den normerede tid.
Afslutningsvis  

 bemærkede De, at en undersøgelse af, om en arbejdsgiver kender  

 reglerne, vel ikke er det samme som at undersøge, om arbejdsgiveren  

 overholder dem.
4. Arbejdstilsynets udtalelse I Arbejdstilsynets udtalelse af 4. marts 2002 anfører  

 Arbejdstilsynet, at xx efter det oplyste har opfyldt pligten til at  

 underrette forældre blandt andet gennem oplysning om arbejdstidens  

 længde og forhold vedrørende påklædning og  

 løfteteknik.
 Endvidere anføres det, at xx efter det oplyste er opmærksom  

 på reglerne om arbejdstid og har tilrettelagt ruterne herefter, og  

 synspunktet vedrørende løft uddybes, idet det nævnes, at  

 intet hindrer håndtering i mindre portioner, og at arbejdsgiver har  

 informeret om, at der ikke skal løftes mere end 10-12 kilo ad  

 gangen.
 Endelig bemærker Arbejdstilsynet, at spørgsmål  

 vedrørende løn- og ansættelsesforhold ikke er reguleret i  

 arbejdsmiljølovgivningen, og det forhold, at lønnen findes at  

 være for lav eller at arbejdet ikke kan udføres på den  

 afsatte tid, vedrører ansættelsesforholdet mellem arbejdsgiveren  

 og den ansatte.
5. Nyt efter klagen Der er ikke kommet nyt til sagen efter Arbejdstilsynets udtalelse. xx har  

 haft mulighed for at komme med bemærkninger til sagen, men har ikke  

 reageret.
6. Regler Arbejdsministeriets  bekendtgørelse nr. 516  af 14. juni 1996 om  

 unges arbejde (med senere ændringer) Kapitel 2 Almindelige bestemmelser for beskæftigelse af alle unge under 18  

 år § 4. Ved enhver beskæftigelse af unge, som er under 18  

 år, skal der ved valg af arbejdsopgaver og ved arbejdets  

 tilrettelæggelse drages omsorg for, at arbejdet kan udføres  

 sikkerheds- og sundhedsmæssigt fuldt forsvarligt.
 § 5. Arbejdsgiveren iværksætter foranstaltninger efter  

 § 4 jf. § 4 § 6 §§ 6 a-6 c og § 22 nr. 1, i bekendtgørelse om  

 arbejdets udførelse, på baggrund af en vurdering af de risici  

 arbejdet frembyder for de unge, idet der især skal tages hensyn til de  

 særlige risici, der skyldes deres manglende erfaring, manglende  

 bevidsthed om risici samt det forhold, at de endnu ikke er fuldt udviklede.  

 Der skal endvidere tages hensyn til de fysiske, biologiske, kemiske samt  

 psykiske påvirkninger, på såvel kort som langt sigt, som de  

 unge kan blive udsat for.
 Ændringer:
 Ændret 1/1 1998 ved 1997-12-17-ÆB.1018.
 § 6. Arbejdsgiveren skal sørge for, at de unge får  

 grundig oplæring og instruktion, således at arbejdet kan  

 udføres sikkerheds- og sundhedsmæssigt fuldt forsvarligt.  

 Arbejdsgiveren skal herunder gøre de unge bekendt med de  

 foranstaltninger, der er truffet med hensyn til deres sikkerhed og sundhed.
 Stk. 2. Hvor der skal findes brugsanvisninger vedrørende stoffer og  

 materialer, tekniske hjælpemidler m.v. til brug for de ansatte under  

 arbejdet, skal arbejdsgiveren sørge for, at de unge er fortrolige med  

 de oplysninger, der fremgår af brugsanvisningen.
 Stk. 3. Arbejdet skal udføres under effektivt tilsyn af en person,  

 der er fyldt 18 år og har fornøden indsigt i arbejdets art.  

 Tilsynet skal tilpasses arbejdets art.
 .....
 § 34. Arbejdsgiveren skal ved beskæftigelse af unge, der er  

 under 15 år, eller som er omfattet af undervisningspligten, gøre  

 de unges forældre eller værge bekendt med beskæftigelsen,  

 herunder arbejdstidens længde, samt med de ulykkes- og sygdomsfarer,  

 der eventuelt er forbundet med arbejdet, og de foranstaltninger, der er  

 truffet vedrørende sikkerhed og sundhed.
 § 35. Den daglige arbejdstid må for unge, som er 13-15  

 år, eller som er omfattet af undervisningspligten, ikke overstige 2  

 timer på skoledage og 7 timer på andre dage end skoledage.  

 Når den daglige arbejdstid er på 7 timer, skal den ligge samlet.
 Stk. 2. Den samlede ugentlige arbejdstid må ikke overstige 12 timer  

 i uger med skoledage og 35 timer i andre uger end skoleuger.
 ....
 § 39. Unge, som er 13-15 år, eller som er omfattet af  

 undervisningspligten, må ikke arbejde i tidsrummet mellem kl. 20.00 og  

 kl. 6.00.
Bilag 4 Liste over hvad unge, som er fyldt 13 år, må beskæftiges  

 med .....
 19) Lettere budtjeneste, herunder udbringning af aviser og reklamer.
 .....
 7. AT-anvisninger, AT-meddelelser m.v.
 Ikke medtaget.
