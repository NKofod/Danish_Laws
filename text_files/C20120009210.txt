Cirkulæreskrivelse om ændring af Ankestyrelsens arbejdsopgaver på det familieretlige område Ved cirkulæreskrivelse nr. 112 af 21. december 2011 om det familieretlige område blev Familiestyrelsen med tilhørende sagsområder indfusioneret som en afdeling i Ankestyrelsen.
 Ankestyrelsens organisering er ændret fra den 1. december 2012. På de sagsområder, som er nævnt i bilag 1 i ovennævnte cirkulæreskrivelse, varetager Ankestyrelsen fra den 1. december 2012 alene følgende arbejdsopgaver:
 1) Afgørelse i konkrete sager.
 2) Tilsyn med myndigheder og organisationer i ind- og udland.
 3) Internationalt samarbejde.
 4) Besvarelse af spørgsmål fra borgere og myndigheder.
 5) Centralmyndighedens opgaver i medfør af Haagerkonventionerne om adoption og inddrivelse.
 6) Postadoptions-rådgivning.
 7) Sekretariatsfunktionen for Adoptionsnævnet.
 8) Sekretariatsfunktionen for Retsvirkningslovsudvalget.
Derudover udsteder Ankestyrelsen generelle forskrifter vedrørende ovenstående arbejdsopgaver, herunder forskrifter om praksis og lignende.
Udstedelse af forskrifter ved implementering af lovgivning er ikke omfattet.
 Udover ovenstående ændringer af arbejdsopgaverne og de heraf afledte konsekvenser er ovennævnte cirkulæreskrivelse ikke ændret.
