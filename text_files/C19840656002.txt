 § 1.  For tjenestemænd m.fl. i folkeskolen gælder de i  

 §§ 2-3 angivne fravigelser fra §§ 50 og 53 i lov nr. 681 af 23. december 1975  

 om arbejdsmiljø og arbejdsministeriets bekendtgørelse nr. 372 af 15. august  

 1980.
 § 2.  Under deltagelse i lejrskoleophold,  

 ekskursioner, skolerejser o.lign. bortses fra kravet om daglig hviletid.
 Stk. 2.  For lærere, der deltager i lejrskoleophold  

 m.v., er den umiddelbart efter hjemkomsten følgende kalenderdag  

 tjenestefridag under følgende forudsætninger:
 Stk. 3.  Såfremt lejrskoleopholdet m.v. strækker sig  

 over en weekend, omlægges det ugentlige fridøgn, således at der kan være op  

 til 12 døgn mellem 2 fridøgn.
 § 3.  Ved aftenaktiviteter kan den daglige hviletid  

 nedsættes 12 gange pr. skoleår for den enkelte lærer. 6 af de 12 gange kan  

 hviletiden nedsættes således, at aftenaktiviteten kan udstrækkes til kl.  

 22.00. De øvrige 6 gange kan hviletiden nedsættes uden begrænsning.
 Stk. 2.  De 12 ganges nedsættelse kan anvendes i  

 forbindelse med skolenævnsmøder, forældremøder, herunder klasseforældremøder,  

 hytteture, fester, teaterture m.v., idet dog skolenævnsmøder og  

 klasseforældremøder altid skal slutte kl. 22. I forbindelse med  

 skolekommissionsmøder forudsættes der ved skemalægningen sikret deltagende  

 lærere 11 timers hvile ved omlægning af skematimer.
 § 4.  Denne aftale træder i kraft, når den er godkendt  

 af direktøren for arbejdstilsynet i henhold til § 12 i bekendtgørelse nr. 372  

 af 15. august 1980.
 København, den 31. august 1984.
Lærernes Centralorganisation Martin Rømer Finansministeriet P.
M.
V.
