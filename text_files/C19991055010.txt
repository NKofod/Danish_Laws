 Om anbringelse af  

 frihedsberøvede/varetægtsfængslede asylansøgere i  

 institutionen for frihedsberøvede asylansøgere i Sandholm og  

 arresthusene.
Den særlige institution for  

 frihedsberøvede asylansøgere i Sandholm udvides således,  

 at der sker en fordobling af kapaciteten til 120 pladser samtidig med, at der  

 etableres en særlig modtagelsesafdeling med 30 pladser.
Efter  

 drøftelse med Direktoratet for Kriminalforsorgen og Vestre  

 Fængsel fastsættes i den anledning følgende  

 retningslinier:
 1. Politikredse, som hidtil har indsat  

 asylansøgere, der er frihedsberøvet i medfør af  

 udlændingeloven, i Vestre Fængsel, skal med virkning fra den  

 14. januar 1994 kl. 06.00 benytte modtagelsesfunktionen i:
Institutionen for frihedsberøvede asylansøgere i Sandholmlejren Ellebækvej 13 A, 3460 Birkerød Tlf. 42 27 78 57 eller 42 27 05 86 Telefax 42 27 51 37.
 Forinden indsættelse i modtagelsesafdelingen skal  

 der rettes telefonisk henvendelse til institutionen med oplysning om:
- den frihedsberøvedes navn, m.v., - kategori for indsættelsen, jf. afsnit 2, - den frihedsberøvedes fysiske og psykiske  

 tilstand, - eventuelle oplysninger fra læge, skadestue,  

 psykiater, - eventuelt medicin- eller metadonbrug, - hvorvidt der medfølger en tolk ved  

 indsættelsen, eller om der ved politiets sagsbehandling har været  

    anvendt tolk, og i så fald navnet på tolken, - hvorvidt der er sket underretning til udlændingens  

 i Danmark boende familie.
 Det vil herefter blive oplyst, hvornår den  

 frihedsberøvede vil kunne modtages i institutionen.
 Det skal af følgesedlen til institutionen tydeligt  

 fremgå, at den pågældende er asylansøger.
 2. Kategorisering ved indsættelse i  

 institutionen på baggrund af frihedsberøvelsesgrundlag:
 Asylansøgere, der indsættes i  

 institutionen, inddeles i følgende kategorier:
 2.1. Asylansøgere i "normalprocedure".
Direktoratet for Udlændinge har truffet beslutning  

 om, at asylansøgningen skal behandles i Danmark.
Ansøgeren er  

 ikke identificeret.
 2.2. Asylansøgere i  

 "venteposition".
Direktoratet for Udlændinge har ikke på det  

 foreliggende grundlag kunnet træffe afgørelse om, hvorvidt  

 asylansøgningen skal behandles i Danmark.
Ansøgeren er som  

 oftest ikke identificeret, og rejserute og færden er ikke fastlagt.
 2.3. Visse asylansøgere,  

 varetægtsfængslet i medfør af udlændingelovens §  

 35.
Asylansøgere, varetægtsfængslet i  

 medfør af udlændingelovens § 35 efter at have afsonet en dom for  

 kriminalitet med relation til asylansøgningen.
Der vil typisk  

 være tale om asylansøgere, der dømt for dokumentfalsk ved  

 brug af falsk rejsedokument i forbindelse med indrejse i eller forsøg  

 på udrejse af Danmark.
 2.4. Asylansøgere, der ikke har overholdt  

 opholdspligt i medfør af udlændingelovens § 34, eller er  

 udeblevet fra afhøring.
 Asylansøgere, der ikke har efterkommet Direktoratet  

 for Udlændinges bestemmelser om at tage ophold, eller er udeblevet fra  

 asylafhøring ved politiet eller Direktoratet for Udlændinge,  

 hvortil den pågældende er indkaldt.
 2.5. Asylansøgere i  

 "udsendelsesposition".
Der er af den kompetente myndighed truffet  

 afgørelse om afvisning, udvisning eller udsendelse.
Udlændingen  

 tilbageholdes for at sikre, at beslutningen kan gennemføres.
Det  

 bemærkes, at kategorien således også omfatter  

 asylansøgere, der af Direktoratet for Udlændinge er meddelt  

 afvisning i medfør af udlændingelovens § 48, stk. 2, og som  

 afventer tilbagetagelsesforhandling til 3. land.
 2.6. Asylansøgere, der har øvet  

 vold eller fremsat trusler overfor asylcentrets personale.
 Asylansøgere, der ikke har kunnet tilpasse sig  

 forholdene på et indkvarteringssted i frihed.
 3. Anbringelse af asylansøgere i  

 arresthus.
Politikredse, som hidtil har haft frihedsberøvede  

 asylansøgere indsat i arresthus, mens sagen behandles, skal  

 overføre asylansøgere til Institutionen i Sandholm.
Den videre  

 sagsbehandling overtages samtidig af Den centrale Politiafdeling.
 I de tilfælde, hvor der er tale om  

 asylansøgere i venteposition, jf. pkt. 2.2, og asylansøgere,  

 der af Direktoratet for Udlændinge i medfør af  

 udlændingelovens § 48, stk. 2, er meddelt afslag, jf. pkt. 2.5, kan der  

 dog ske anbringelse i arresthus i indtil 7 dage fra frihedsberøvelsens  

 iværksættelse.
 4. Transport af den frihedsberøvede i  

 forbindelse med indsættelse i institutionen:
 Politikredsen, som har behandlet sagen, forestår  

 transporten til institutionen.
 5. Anvendelse af tolk ved den første  

 indsættelse i institutionen og arresthusene.
 Det henstilles, at tolken, som har været anvendt i  

 forbindelse med politiets afhøring af asylansøgeren, så  

 vidt muligt følger den frihedsberøvede til institutionen og  

 arresthusene og medvirker ved indsættelsen, så der ikke  

 opstår sproglige problemer med deraf følgende risiko for  

 magtanvendelse.
 6. Andre  

 frihedsberøvede/varetægtsfængslede udlændinge.
Udlændinge, der ikke er eller har været  

 asylansøgere, men afventer, at der af den kompetente myndighed  

 træffes beslutning om af- eller udvisning eller gennemførsel af  

 en sådan beslutning, skal ikke anbringes i institutionen i  

 Sandholm, men som hidtil indsættes i Vestre Fængsel eller i  

 et arresthus.
Det samme gælder asylansøgere, som anholdes og  

 varetægtsfængsles i henhold til retsplejelovens bestemmelser  

 herom.
