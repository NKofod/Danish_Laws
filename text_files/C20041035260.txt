At-vejledning  

 F.1.4  Problempåbud  

  

 November 2004 Denne At-vejledning oplyser  

 om problempåbud, som er rådgivningspåbud om at bruge autoriserede  

 arbejdsmiljørådgivere til løsning af bestemte arbejdsmiljøproblemer.
 Vejledningen beskriver,  

 hvilke bestemte arbejdsmiljøproblemer der vil medføre problempåbud, og  

 oplyser  

 om, hvordan problempåbud kan efterkommes ved hjælp af autoriserede rådgivere.
1. Område 1.1. Problempåbud og periodepåbud Arbejdstilsynet kan afgive to  

 forskellige typer af rådgivningspåbud om at bruge en autoriseret  

 arbejdsmiljørådgiver:
-  

 	  

 Et problempåbud, som  

 er et påbud om at bruge rådgivning til at løse et bestemt arbejdsmiljøproblem -  

 	  

 Et periodepåbud, som  

 er et påbud om at bruge rådgivning i en bestemt periode.
 Problempåbud gives til virksomheder,  

 der har et konkret arbejdsmiljøproblem, der er så alvorligt og komplekst, at  

 det kræver særlig sagkyndig bistand at løse det.
 Periodepåbud gives til  

 virksomheder, hvis egen arbejdsmiljøindsats er mangelfuld, og som samtidig  

 har  

 væsentlige arbejdsmiljøproblemer.
 Når en virksomhed får et  

 problem- eller periodepåbud, er påbuddet udformet således, at arbejdsgiveren  

 pålægges to forskellige pligter af Arbejdstilsynet: For det første at sørge  

 for  

 at løse det eller de arbejdsmiljøproblemer, der er givet påbud om, og for det  

 andet at gøre brug af en autoriseret arbejdsmiljørådgiver hertil.
 Det gælder for begge typer af  

 påbud, at det alene er arbejdsgiveren, der har pligten til at sørge for at  

 efterkomme påbuddene fra Arbejdstilsynet, ikke rådgiveren.
 I denne At-vejledning er det  

 beskrevet, hvorledes kravet om at gøre brug af en autoriseret rådgiver til at  

 efterkomme et problempåbud kan opfyldes.
 Der er udarbejdet en  

 At-vejledning om periodepåbud, der på tilsvarende vis vejleder om de regler,  

 der gælder for periodepåbud.
1.2. Grundlaget for problempåbud Med ændringen af  

 arbejdsmiljøloven af 25. maj 2004 har Arbejdstilsynet fået mulighed for at  

 give  

 virksomheder med bestemte alvorlige og komplekse arbejdsmiljøproblemer, der  

 indebærer risiko for sikkerhed og sundhed, påbud om at bruge autoriseret  

 arbejdsmiljørådgivning til at løse problemerne.
Det betyder, at alle  

 virksomheder uanset branche kan få påbud om at bruge autoriseret  

 arbejdsmiljørådgivning,  

 hvis der er behov for det.
Arbejdstilsynet giver fortsat  

 påbud mv. om alle arbejdsmiljøproblemer, der udgør væsentlige overtrædelser  

 af  

 arbejdsmiljølovgivningen.
Men hvis det ved afgivelse af påbud eller rapport  

 om  

 et væsentligt problem er konstateret, at arbejdsmiljøproblemet er så  

 alvorligt  

 og så kompliceret at løse, at det kræver autoriseret arbejdsmiljørådgiver,  

 vil  

 der samtidig blive givet problempåbud.
 Problempåbud vil blive givet  

 inden for nogle på forhånd fastlagte områder, nemlig ergonomi, biologi, kemi,  

 fysiske forhold og psykisk arbejdsmiljø. Der er alene tale om, at det er  

 arbejdsmiljøproblemer, hvor Arbejdstilsynet i forvejen afgiver påbud mv. i  

 henhold til gældende praksis.
1.3. Betingelser for problempåbud For at sikre enkelhed,  

 gennemsigtighed og ensartethed er det fastlagt i reglerne, hvornår et  

 arbejdsmiljøproblem  

 er så alvorligt og kompliceret at løse, at Arbejdstilsynets påbud om at løse  

 problemet også medfører pligt til at bruge autoriseret rådgivning.
Problempåbud gives til alle  

 typer af virksomheder, uanset om virksomheden i øvrigt har en  

 tilfredsstillende  

 arbejdsmiljøindsats.
Problempåbud kan således også gives til virksomheder med  

 arbejdsmiljøcertifikat, hvis Arbejdstilsynet konstaterer, at virksomheden har  

 et bestemt arbejdsmiljøproblem, der er omfattet af reglerne om problempåbud.
Problempåbud afgives, uanset  

 om virksomheden har arbejdsmiljøproblemet med i sin arbejdspladsvurdering  

 eller  

 på anden måde arbejder på en løsning.
Det skyldes, at arbejdsmiljøproblemet  

 er  

 så alvorligt og komplekst, at det er vurderet, at det er nødvendigt med  

 rådgivning for at få det løst.
Der afgives dog ikke  

 problempåbud, hvis arbejdsgiveren inden for det seneste år, regnet fra  

 konstateringen  

 af arbejdsmiljøovertrædelsen, har løst et identisk arbejdsmiljøproblem i  

 samme  

 produktionsenhed, og løsningen umiddelbart kan overføres.
Dette gælder ikke,  

 hvis et identisk arbejdsmiljøproblem er løst i en anden produktionsenhed  

 inden  

 for samme virksomhed.
2. Arbejdsmiljøproblemer, der udløser problempåbud I afsnittet gennemgås de  

 bestemte arbejdsmiljøproblemer, der udløser problempåbud.
Hvis intet andet er  

 anført, er det alene ét af problemerne i de enkelte områder, som skal være  

 til  

 stede, for at et problempåbud gives.
2.1. Det ergonomiske område 2.1.1. Ensidigt, gentaget arbejde (EGA) Problempåbud gives ved ensidigt,  

 gentaget arbejde, der:
-  

 	  

 udføres med samme  

 højrepetitive arbejdsfunktion i mere end 3/4 af en normal arbejdsdag/-uge, -  

 	  

 udføres højrepetitivt  

 med mindst én forværrende faktor i form af kraftkrav, belastende  

 arbejdsstillinger  

 eller -bevægelser for skuldre eller for hånd eller arm, og hvor arbejdet  

 udføres i mere end 2/3 af en normal arbejdsdag eller uge, eller -  

 	  

 veksler mellem flere  

 højrepetitive arbejdsfunktioner i mere end 3/4 af en normal arbejdsdag eller  

 uge, og hvor bevægelsesmønstret er ensartet, og arbejdsfunktionerne belaster  

 samme muskelgrupper.
Som bestemmelsen er udformet,  

 svarer den til det niveau, hvor Arbejdstilsynet reagerer efter de almindelige  

 bestemmelser i henhold til gældende praksis.
Det vil derfor være stort set  

 alle  

 påbud på EGA-området, der skal følges af et problempåbud.
 Ved vurderingen af, om  

 forskellige arbejdsfunktioner skal lægges sammen, lægges følgende til grund:
 -  

 	  

 Arbejdsfunktionerne,  

 der indgår, vurderes først hver for sig, fx ilægning ved maskine A og  

 fratagning  

 og pakning ved maskine B.
 -  

 	  

 Bevægelserne inden for  

 arbejdscyklusser ved arbejdsfunktion A og ved arbejdsfunktion B sammenlignes.  

 Bevægelsesmønstret udgøres af serien af bevægelser inden for arbejdscyklus.
-  

 	  

 Er der ikke tydelig  

 synlig forskel i de rumlige bevægelser i  

 arbejdscyklusserne/observationsperioderne,  

 kan EGA-arbejdsfunktionerne lægges sammen.
Er der tydelig synlig forskel i de  

 rumlige bevægelser, kan EGA-funktionerne ikke lægges sammen.
 Bevægelsesmønstret kan godt  

 være ensartet og arbejdsfunktionen belaste samme muskelgrupper, selv om  

 arbejdet foregår forskellige steder, eller der arbejdes med forskellige emner  

 (1).
2.1.2. Løft af byrder Problempåbud gives ved  

 enkeltløft af byrder, der udføres som led i den sædvanlige arbejdsfunktion og  

 mere end nogle få gange dagligt:
-  

 	  

 ved vægtgrænser, der  

 overstiger 25 kg tæt ved kroppen, 15 kg i underarms afstand eller 7 kg i 3/4  

 arms afstand, og -  

 	  

 der samtidig  

 forekommer én eller flere forværrende faktorer i form af uhåndterlig eller  

 ustabil byrde, asymmetrisk løft, løft over skulderhøjde eller under knæhøjde,  

 bæring af byrden mere end 2 m, utilstrækkelig plads, uhensigtsmæssigt  

 underlag.
 Ved uhåndterlig byrde forstås  

 stor størrelse (fx gipsplader, flyttekasser), uhensigtsmæssig facon (fx  

 møbler), dårlige gribemuligheder (fx kasser uden greb, glatte sække uden  

 greb),  

 og at byrden kan forvolde skade ved kontakt med kroppen (fx har skarpe  

 kanter,  

 splinter, er meget varm, kold eller ætsende).
 Ved ustabil byrde forstås, at  

 byrden er i ustabil balance (fx sække med kartofler, bogstabler), har et  

 indhold, der kan forskubbe sig (dårligt pakket kasse, gryde med vand) eller  

 let  

 kan gå itu (fx har for spinkelt håndgreb).
 Ved asymmetrisk løft forstås  

 løft med vredet krop, løft fra siden samt løft med én hånd.
 Ved utilstrækkelig plads  

 forstås, at der er utilstrækkelig plads i højde og areal til at arbejde med  

 hensigtsmæssige arbejdsstillinger og -bevægelser.
 Ved uhensigtsmæssigt underlag  

 forstås, at underlaget er ustabilt, fx når man står på sække, brædder e.l.,  

 eller  

 at underlaget er glat, ujævnt med huller, har trin eller niveauforskelle,  

 eller  

 at der er rod (2, 3).
2.1.3. Samlet daglig løftemængde Problempåbud gives ved en  

 samlet daglig løftemængde, der overskrider:
-  

 	  

 10 tons ved løft tæt  

 ved kroppen, -  

 	  

 6 tons ved løft i  

 underarms afstand, eller -  

 	  

 3 tons ved løft i 3/4  

 arms afstand.
Påbud om samlet daglig  

 løftemængde forudsætter, at vægten af størstedelen af byrderne overstiger 11 kg for løft tæt ved  

 kroppen, 7 kg for løft i underarms afstand og 3 kg for løft i 3/4 arms  

 afstand  

 (2).
2.1.4. Manuelle løft og forflytning af personer Problempåbud gives ved  

 manuelle løft og forflytning af personer, hvor dette ikke systematisk eller  

 rutinemæssigt foregår ved hjælp af egnede tekniske hjælpemidler.
 Dette er tilfældet, når:
-  

 	  

 personer løftes eller  

 forflyttes manuelt, og dette vurderes at være forbundet med en risiko for  

 sundhedsskadelig  

 påvirkning, og -  

 	  

 der foretages manuelle  

 løft og forflytning af personer, hvor der ikke anvendes egnede tekniske  

 hjælpemidler. Årsagen kan fx være mangel på egnede hjælpemidler, pladsforhold  

 eller tidspres.
 Systematisk og rutinemæssig  

 brug af egnede tekniske hjælpemidler forudsætter:
-  

 	  

 at hjælpemidlet er til  

 stede og i orden, samt at det er egnet til den forflytning, der skal foregå,  

 og  

 til den person, der skal forflyttes, -  

 	  

 at pladsforholdene er  

 tilstrækkelige og underlaget hensigtsmæssigt, således at hjælpemidlet kan  

 bruges, og forflytningen kan foregå med hensigtsmæssige arbejdsstillinger og  

 -bevægelser, -  

 	  

 at de personer, der  

 skal udføre arbejdet, er bekendt med procedurerne samt oplært og instrueret i  

 at udføre forflytningen sikkerheds- og sundhedsmæssigt forsvarligt, -  

 	  

 at der i planlægningen  

 er taget højde for, hvordan der handles korrekt i forhold til uventede og  

 pludselige  

 belastninger.
 Der afgives ikke problempåbud  

 i enkeltstående tilfælde, hvor man tilsidesætter en systematisk og i øvrigt  

 rutinemæssigt anvendt hensigtsmæssig procedure for forflytning (3, 4).
2.2. Det biologiske område 2.2.1. Udsættelse for biologiske agenser Problempåbud gives ved  

 udsættelse for biologiske agenser, hvor der arbejdes med eller håndteres  

 større  

 mængder organisk materiale, og hvor følgende forhold er til stede:
-  

 	  

 aerosoler, der med  

 overvejende sandsynlighed indeholder biologiske agenser, og -  

 	  

 markant affaldsagtig  

 lugt eller lugt af forrådnelse.
 Der er biologiske agenser  

 (mikroorganismer) overalt, hvor der er organisk materiale og fugt til stede.  

 Selv små mængder organisk affald giver ved de rette forhold (varme og fugt)  

 rig  

 mulighed for vækst af mikroorganismer og udgør dermed en særlig risiko for  

 sundhedsskadelige påvirkninger.
 I forbindelse med  

 arbejdsprocesser med håndtering af organisk affald, herunder ved  

 kloakarbejde,  

 forbrænding og affaldshåndtering, kan der udvikles støv og aerosoler med  

 indhold af mikroorganismer, dvs. bakterier og svampe samt deres  

 affaldsprodukter, herunder endotoksiner.
 Det er en forudsætning for  

 afgivelse af problempåbud, at de ansatte, der arbejder med eller håndterer  

 større mængder organisk materiale, er udsat for en sundhedsskadelig  

 påvirkning  

 fra biologiske agenser/mikroorganismer i det organiske materiale, hvilket vil  

 sige, at:
-  

 	  

 der er åbne  

 væskeoverflader i arbejdslokalet, og -  

 	  

 der med overvejende  

 sandsynlighed er biologiske agenser/mikroorganismer til stede i væsken,  

 hvilket  

 gælder fx alt kloak- eller spildevand, og -  

 	  

 arbejdet eller den  

 mekaniske håndtering af væsken medfører, at der kan dannes aerosoler, dvs.  

 væskeoverfladen  

 brydes, og -  

 	  

 der samtidig er en  

 markant affaldsagtig lugt eller lugt af forrådnelse.
 Mikroorganismerne er ikke  

 synlige, hverken i aerosolerne eller i den væske, aerosolerne stammer fra.  

 Derfor er det nødvendigt at overveje, hvilken type væske aerosolen stammer  

 fra.
 Stammer aerosolen fra kloak-  

 eller spildevand, vil den med sikkerhed indeholde biologiske  

 agenser/mikroorganismer,  

 og stammer den fra væske, der på et tidspunkt har været i tæt kontakt med  

 organisk materiale (mennesker, dyr eller plantedele), vil den sandsynligvis  

 indeholde biologiske agenser/mikroorganismer.
 Markant affaldsagtig lugt  

 eller lugt af forrådnelse angiver, at der er en større mængde af de  

 biologiske  

 agenser/mikroorganismer til stede (5).
2.2.2. Indeklimaproblemer som følge af fugtproblemer  

 og svampevækst Problempåbud gives ved  

 indeklimaproblemer som følge af fugtproblemer og svampevækst ved:
-  

 	  

 vand fra en ikke akut  

 vandskade, hvor der dannes blankt vandspejl på vandrette flader, -  

 	  

 synlig svampevækst  

 over et areal på i alt minimum 0,25 m2  

 i arbejdsrum, -  

 	  

 synlig svampevækst  

 over et areal på i alt minimum 3 m2  

 i et tilstødende rum, -  

 	  

 symptomer på  

 indeklimagener hos ansatte samt tydelig jordslået eller kælderagtig lugt,  

 eller -  

 	  

 kondensering på kolde  

 ydervægge i et omfang, der medfører, at større arealer vægbeklædning kan  

 løsnes.
Ved større arealer forstås i arbejdsrum et areal på i alt minimum  

 0,25  

 m2  

 og i tilstødende rum minimum 3 m2  

 over et samlet  

 areal.
 De 0,25 m2  

 (svarer  

 til 4 A4-sider) og 3 m2  

 er det samlede skadede areal i arbejdsrummet  

 eller rummet, der støder op til arbejdsrummet, ikke arealet af en enkelt af  

 skaderne.
 Indeklimaets belastning fra  

 fugtskader og svampevækst skal have et vist omfang, ikke have åbenlyse  

 årsager,  

 og foranstaltningerne skal ikke være åbenlyse.
Ved åbenlyse årsager forstås  

 en akut skade, fx et sprængt vandrør, og åbenlyse foranstaltninger er fx at  

 udskifte vandrøret og skadet puds og organisk materiale omkring dette, samt  

 tørre og rense øvrigt materiale.
I sådanne tilfælde gives ikke problempåbud,  

 men alene almindeligt påbud (6).
2.3. Det kemiske område 2.3.1. Indeklimaproblemer som følge af dårlig  

 luftkvalitet Problempåbud gives ved  

 indeklimaproblemer med dårlig luftkvalitet, der skyldes utilstrækkelig eller  

 manglende ventilation, ved mindst to af følgende forhold:
 -  

 	  

 CO2  

 -indholdet  

 i luften måles ved en orienterende måling til over 0,2 pct.
 -  

 	  

 Dårlig luftkvalitet,  

 herunder høj temperatur, der giver anledning til klager og umiddelbart kan  

 konstateres.
 -  

 	  

 Større komplicerede  

 anlæg, der skal sikre et tilfredsstillende indeklima og dækker mere end 4 rum  

 eller 300 m2, og som ikke fungerer tilfredsstillende, herunder  

 ikke  

 umiddelbart kan reguleres.
Det bemærkes, at naturlig  

 ventilation, både vinduesventilation og egentlige anlæg til naturlig  

 ventilation,  

 også betragtes som ventilationsanlæg.
Der gives således også problempåbud i  

 tilfælde, hvor der ikke er anden mulighed for ventilation end vinduer/døre,  

 og  

 hvor kravene til problempåbud i øvrigt er opfyldt.
I tilfælde, hvor det er  

 åbenlyst, at luftkvaliteten er dårlig på grund af forhold, der ikke skyldes  

 ventilationen eller ikke kan afhjælpes med ventilation, fx dårlig rengøring,  

 afgives ikke problempåbud, men alene almindeligt påbud.
Tilsvarende gælder,  

 hvor problemet ikke er komplekst, eksempelvis dårlig luftkvalitet i et mindre  

 lokale, hvor problemet skyldes, at de ansatte ikke kan blive enige om at åbne  

 vinduet (6).
2.3.2. Luftforurening fra en arbejdsproces Problempåbud gives ved  

 luftforurening fra en arbejdsproces på faste arbejdssteder, hvor:
der ikke er etableret en effektiv mekanisk udsugning, -  

 	  

 procesudsuget luft  

 recirkuleres, således at den udsugede luft fra den forurenende proces føres  

 tilbage til arbejdsrummet eller andre lokaler, eller -  

 	  

 der er mange spredte  

 forureningskilder på arbejdspladsen, og forureningen ikke fjernes effektivt.
Det bemærkes, at den  

 udviklede luftforurening skal være sundhedsskadelig.
En sundhedsskadelig  

 luftforurening fra en arbejdsproces kan forekomme, hvor der anvendes:
-  

 	  

 stoffer og materialer,  

 der på fareetiketten er mærket med faresymbolerne Meget giftig,  

 Giftig,  

 Sundhedsskadelig, Ætsende,  

 Lokalirriterende, Eksplosiv, Yderst  

 brandfarlig eller Meget brandfarlig efter Miljøstyrelsens  

 regler, -  

 	  

 stoffer og materialer,  

 hvor der på produktets fareetikette er anført risikosætningen  

 Brandfarlig, -  

 	  

 kræftfremkaldende stoffer  

 og materialer, -  

 	  

 kræftfremkaldende  

 processer.
 Problempåbud gives, hvis det  

 konstateres, at den mekaniske udsugning (punktudsugning eller rumudsugning)  

 ikke effektivt fjerner luftforureningen, fordi den mekaniske udsugning  

 mangler,  

 er mangelfuldt etableret, eller den udsugede procesluft recirkuleres til  

 arbejdsrummet eller til andre lokaler.
 Mangelfuld mekanisk udsugning  

 kan fx skyldes, at den mekaniske udsugning fjerner for små luftmængder, at  

 den  

 mekaniske udsugning er forkert placeret i forhold til forureningskilden,  

 eller  

 at den mekaniske udsugning er uhensigtsmæssigt udformet.
Hvis der fra arbejdsprocessen  

 kun sker udvikling af ildelugt eller anden generende luftforurening, gives  

 ikke  

 problempåbud, men alene almindeligt påbud.
Tilsvarende gælder, hvis arbejdet  

 med stofferne og materialerne henlægges til et eksisterende effektivt  

 fungerende stinkskab, eller hvis stofferne og materialerne substitueres, så  

 der  

 ikke sker udvikling af sundhedsskadelig forurening (7, 8).
2.3.3. Kræftfremkaldende stoffer og materialer og  

 kodenummererede produkter Problempåbud gives ved  

 arbejde med:
-  

 	  

 kræftfremkaldende  

 stoffer og materialer, hvor der er krav om lukkede anlæg, men hvor arbejdet  

 foregår uden for sådanne anlæg, eller -  

 	  

 kodenummererede  

 produkter til industriel overfladebehandling ved processer, hvor der er krav  

 om  

 lukket anlæg, og hvor overfladebehandling ikke som minimum foregår i en  

 sprøjteboks eller sprøjtekabine.
 Processer ved industriel  

 overfladebehandling kan være sprøjtepåføring, valsepåføring, dypning og  

 tæppepåføring.
 Problempåbud gives ikke, hvis  

 arbejdet med kræftfremkaldende stoffer eller materialer henlægges til fx et  

 eksisterende effektivt fungerende stinkskab, eller hvis der foretages  

 substitution til stoffer og materialer, som ikke kræver, at arbejdet skal  

 foregå i lukkede anlæg (9).
2.3.4. Substitution Problempåbud gives ved  

 arbejde med giftige, meget giftige eller kræftfremkaldende stoffer og  

 materialer,  

 hvor der kan foreligge mulighed for substitution.
 Der er tale om, at der ved arbejdsprocessen  

 anvendes:
-  

 	  

 stoffer og materialer,  

 der på fareetiketten er mærket med faresymbolerne Giftig eller  

 Meget giftig  

 efter Miljøstyrelsens regler, eller -  

 	  

 stoffer og materialer,  

 som ikke er nævnt under forrige punkt, og som anses for at være  

 kræftfremkaldende.
 Problempåbud gives, hvis der  

 på virksomheden ikke foreligger overvejelser om mulighed for substitution,  

 idet  

 virksomheden ikke kan godtgøre, at man har forsøgt substitution, og hvis der  

 efter en konkret vurdering skønnes at være en mulighed for substitution af  

 stofferne og materialerne.
Hvis der foreligger klare og  

 kendte muligheder for substitution af stofferne og materialerne (i en given  

 branche), men substitution ikke er foretaget, gives ikke problempåbud, men  

 alene almindeligt påbud.
Tilsvarende gælder, hvis stofferne og materialerne i  

 forvejen er reguleret af forbud eller krav om godkendelse i lovgivningen (9).
2.4. Det fysiske område 2.4.1. Tekniske hjælpemidler Problempåbud gives ved  

 tekniske hjælpemidler, hvor der er foretaget ændring af de sikkerhedsmæssige  

 dele af konstruktion eller styring, eller sikkerhedsforanstaltninger er sat  

 ud  

 af kraft, medmindre disse umiddelbart kan reetableres.
 Dette kan fx være i  

 forbindelse med ændring, ombygning eller sammenbygning af maskiner, hvor  

 diverse styringssystemer/sikkerhedssystemer skal fungere som en enhed eller  

 med  

 sektionsopdeling i både produktion og sikkerhed (fx robotceller), og hvor en  

 samlet risikovurdering og risikonedsættelse kan være en særdeles vanskelig  

 opgave.
 Som eksempel kan nævnes en  

 funktionsomskifter på en automatisk maskine, som forbikobler  

 sikkerhedsanordningerne.
 Et andet eksempel kan være  

 afskærmning af et større maskinanlæg, opdelt i sektioner, både  

 styringsmæssigt  

 og sikkerhedsmæssigt.
 I tilfælde, hvor problemet  

 ikke er komplekst, hvor fx en skærm er fjernet midlertidigt og umiddelbart  

 kan  

 reetableres, gives ikke problempåbud, men alene almindeligt påbud (10, 11,  

 12).
2.4.2. Uhensigtsmæssig intern færdsel på virksomheden Problempåbud gives ved  

 uhensigtsmæssig intern færdsel på virksomheden, hvor:
-  

 	  

 kørende trafik  

 sammenblandes med faste arbejdspladser eller gående trafik, eller -  

 	  

 gods håndteres  

 maskinelt i mere end 2 meters højde på steder, hvor der samtidig kan færdes  

 andre personer.
 Sammenblanding af kørende  

 trafik med faste arbejdspladser eller gående trafik er bl.a. uhensigtsmæssig,  

 når:
-  

 	  

 det ikke er klart  

 markeret, hvor den kørende transport foregår, eller hvor transporten foregår  

 uden for eventuelt markerede områder, -  

 	  

 der foregår en  

 krydsende trafik af gående og kørende trafikanter, -  

 	  

 der ikke er klar  

 signalering ved lyd, lys eller andet, når kørende trafik foregår, -  

 	  

 der er dårligt udsyn  

 og overblik over færdslen, -  

 	  

 der køres  

 uhensigtsmæssigt hurtigt og uforsvarligt, -  

 	  

 der er mangler i  

 instruktion om transport og brug af transportredskaber og i efterlevelse  

 heraf, -  

 	  

 der ikke er renholdte,  

 ryddelige og vedligeholdte færdselsveje.
 Gods, der håndteres maskinelt  

 i mere end 2 meters højde, rummer en risiko for at skride ud og falde ned.  

 Derfor må det sikres, at der i sådanne situationer ikke færdes personer i  

 umiddelbar nærhed.
Dette gælder al transport af  

 gods ved hjælp af mobile arbejdsredskaber, trucks, gaffelstablere o.l., hvor  

 løft i højde primært foregår i forbindelse med lastning og losning.
Der er  

 her  

 tale om, når løft sker såvel på faste arbejdsområder, fx lagersystemer, som  

 ved  

 mere ad hoc prægede opgaver.
 Dette gælder også for faste  

 transportsystemer, fx conveyorbaner, hvor det skal sikres, at der ikke kan  

 færdes personer umiddelbart under sådanne i forbindelse med transport af gods  

 i  

 over 2 meters højde.
 Der er bl.a. tale om et  

 problem, når:
-  

 	  

 det ikke er klart  

 markeret, hvor denne transport foregår, -  

 	  

 der mangler en klar  

 markering af, hvor gående færdsel kan tillades, -  

 	  

 der mangler en klar  

 signalering ved lyd eller lys eller andet, når der foregår løft i højde over  

 2  

 meter, -  

 	  

 der ikke er klart  

 udsyn og overblik over transportområdet, -  

 	  

 der er mangler i  

 instruktion om løft i højde og i efterlevelse heraf, -  

 	  

 der ikke er orden, hvor  

 gods løftes til og fra, -  

 	  

 der er valgt et  

 uhensigtsmæssigt transportudstyr, der ikke er vedligeholdt og i orden, -  

 	  

 godset er lastet  

 uhensigtsmæssigt.
2.4.3. Belastende akustiske forhold Problempåbud gives ved  

 belastende akustiske forhold ved arbejde, der foregår i:
-  

 	  

 produktionslokaler med  

 et rumfang på mindre end 1000 m3, hvor der er en efterklangstid på  

 mere end 1,3 sekund, eller -  

 	  

 produktionslokaler med  

 et rumfang på mere end 1000 m3, hvor der er et gennemsnitligt  

 effektivt  

 absorptionsareal på mindre end 0,6 gange gulvarealet.
 Dette område er mere snævert  

 end det område, hvor Arbejdstilsynet vil kræve de akustiske forhold forbedret  

 ved almindeligt påbud.
 Produktionslokaler omfatter  

 ud over egentlige produktionslokaler også værksteder, storkøkkener mv.
 Det er en forudsætning for  

 afgivelse af problempåbud, at:
-  

 	  

 støjbelastningen af de  

 beskæftigede personer overstiger 80 dB(A), eller -  

 	  

 det målte eller  

 eventuelt beregnede lydtrykniveau på arbejdspladser i nogen afstand fra  

 lydkilderne  

 overstiger 80 dB(A), idet der tænkes på personer, der bliver generet af støj  

 fra maskinen uden at være operatør på den (lydtrykniveauet bør her måles som  

 middelværdi over en 5-10 minutters periode), eller -  

 	  

 de ansatte udsættes  

 for en støjbelastning, der er unødig, og som det vil være teknisk rimeligt at  

 nedbringe ved rumakustiske foranstaltninger (13).
2.4.4. Støjbelastning over 85 dB(A) Problempåbud gives ved  

 støjbelastning LAeq (8 timer) over 85 dB(A), og hvor der ikke umiddelbart  

 foreligger tekniske og administrative foranstaltninger til nedbringelse af  

 støjen.
 Det skal normalt være  

 dokumenteret med en måling, at grænseværdien er overskredet, men måling kan  

 udelades, hvis virksomheden og Arbejdstilsynet er enige om, at der foreligger  

 en overskridelse.
Hvis virksomheden allerede  

 har løst problemet andre steder, eksempelvis hvis tilsvarende maskiner i en  

 anden afdeling er støjdæmpet, gives ikke problempåbud, men alene almindeligt  

 påbud.
Problempåbud undlades også, hvis Arbejdstilsynet bliver bekendt med  

 flere tilfælde, hvor rådgivere ikke har kunnet løse et konkret, entydigt  

 støjproblem (14).
2.4.5. Nedstyrtningsfare eller fare for  

 sammenstyrtning Problempåbud gives, når der  

 er nedstyrtningsfare eller fare for sammenstyrtning ved arbejde på eller i  

 nærheden af bygninger eller konstruktioner, der skal nedrives.
 Nedrivning af bygninger eller  

 konstruktioner er ofte forbundet med meget store arbejdsmiljøproblemer, især  

 på  

 ulykkessiden, hvor selektiv nedrivning har gjort processen mere kompliceret.  

 Dette kræver en meget grundig planlægning af arbejdsprocesserne og  

 undersøgelse  

 af bygningens tilstand, inden arbejdet påbegyndes.
 I bygninger eller  

 konstruktioner, der skal nedrives, kan der findes materialer,  

 konstruktionsdele  

 eller områder af bygninger eller konstruktioner, der kræver særlige  

 forundersøgelser, inden arbejdet igangsættes.
 De særlige forhold kan være  

 asbest eller andre sundhedsskadelige materialer, råd eller svamp, der gør  

 bygningen eller konstruktionen ustabil.
 Flere af de nævnte forhold er  

 ikke umiddelbart synlige, idet de kan være skjult af andre bygningsdele.
Selektiv nedrivning betyder,  

 at bygningen bygges baglæns, hvorved de forskellige  

 materialetyper som træ,  

 metal eller eternit selekteres ved nedrivningsprocessen.
Ved selektiv  

 nedrivning kan der opstå en stor ulykkesrisiko i forbindelse med uafstivede  

 bygningsdele eller -konstruktioner.
Herudover kan der være bygningsdele og  

 -afsnit med råd eller svamp, der også frembyder fare for fald eller  

 nedstyrtning.
 Hvor der er tale om, at der  

 ved en nedrivningsopgave ikke er foretaget forundersøgelser eller udarbejdet  

 planer for arbejdets gennemførelse, vil der typisk kunne gives et  

 problempåbud.
 Hvor fejlen umiddelbart kan  

 rettes, fx ved at etablere et rækværk om et trappehul, og materialerne hertil  

 findes  

 i nærheden af arbejdsstedet, gives ikke problempåbud, men alene almindeligt  

 påbud (15).
2.4.6. Gravearbejde Problempåbud gives ved  

 gravearbejde i en dybde af minimum 1,7 meter under terræn, hvor der ikke er  

 truffet effektive sikkerhedsforanstaltninger mod sammenstyrtning.
Det drejer  

 sig fx om, at der ikke er truffet effektive foranstaltninger mod  

 jordforskydninger som følge af frost, vand eller trafik eller mod farer ved  

 nedgravede installationer.
Problempåbuddet gives dog ikke, hvis løsningen er  

 umiddelbart  

 tilgængelig.
Gravearbejde, især ved  

 gravedybder over 1,7 meter, er ofte forbundet med stor sikkerhedsmæssig  

 risiko  

 på grund af faren for sammenstyrtning eller sammenskridning af jorden.
I  

 Danmark veksler jordforholdene utroligt meget, både i de horisontale og de  

 vertikale snit.
Derfor er det yderst vigtigt, at der foretages geotekniske  

 undersøgelser af jordforholdene, inden arbejdet påbegyndes.
 Foruden den store forskel,  

 der er i jordbundsforholdene, er der andre forhold, der skal undersøges, fx  

 tidligere opgravninger, rystelser fra nærliggende trafik, gamle lossepladser  

 og  

 forureningsdepoter.
 Ved gravearbejde i bymæssig  

 bebyggelse kan der også være behov for undersøgelser i forbindelse med  

 midlertidig afstivning af nærliggende eksisterende bygninger, træer m.m.
 Hvor fejlen umiddelbart kan  

 rettes, fx ved afstivning ved hjælp af en gravekasse, der er i umiddelbar  

 nærhed af gravestedet, gives ikke problempåbud, men alene almindeligt påbud  

 (16).
2.4.7. Fem eller flere overtrædelser, der medfører  

 ulykkesrisici Problempåbud gives ved fem  

 eller flere overtrædelser af arbejdsmiljølovgivningen konstateret ved samme  

 tilsynsbesøg inden for samme produktionsenhed, hvor der er risiko for  

 ulykker,  

 og som vedrører mindst to forskellige arbejdsmiljøproblemer.
 Overtrædelserne skal hver  

 især give anledning til et almindeligt påbud eller strakspåbud/forbud.
 Det gælder bl.a.:
-  

 	  

 meget rod og megen  

 uorden, -  

 	  

 mangler ved  

 instruktion og oplæring, -  

 	  

 mangler ved tekniske  

 hjælpemidler, -  

 	  

 mangler ved  

 transportudstyr, -  

 	  

 mangler ved  

 færdselsveje, -  

 	  

 manglende sikring af  

 faldrisici, -  

 	  

 manglende sikring imod  

 brand/eksplosion, -  

 	  

 manglende sikring mod  

 sammenstyrtning, -  

 	  

 manglende sikring mod  

 el-risici, -  

 	  

 manglende sikring ved  

 omgang med farlige stoffer, -  

 	  

 mangler i forbindelse  

 med tunge løft og manuel håndtering, -  

 	  

 mangler i forbindelse  

 med brug af hjælpemidler i øvrigt, -  

 	  

 mangler i forbindelse  

 med arbejdsstedets indretning og arbejdets udførelse i øvrigt.
Når der forekommer mange  

 arbejdsmiljøproblemer, der giver anledning til påbud, betyder det, at der  

 foreligger stor sandsynlighed for, at der kan ske alvorlige ulykker.
Behovet  

 for at afgive fem påbud er således en indikator for, at der er noget  

 grundlæggende galt med sikkerhedsarbejdet i virksomheden.
 Der tilrådes derfor, at  

 virksomheden får en grundig vejledning i opbygning af sikkerhedsarbejdet og  

 en  

 grundig sikkerhedsgennemgang af virksomheden (17, 18).
2.5. Det psykiske område 2.5.1. Psykisk arbejdsmiljø Problempåbud gives ved  

 manglende tilkendegivelse til Arbejdstilsynet om på tilfredsstillende måde at  

 ville løse konstaterede psykiske arbejdsmiljøproblemer, som fremgår af  

 rapport  

 om væsentlige problemer eller udkast til påbud, eller manglende løsning af de  

 psykiske arbejdsmiljøproblemer, uagtet Arbejdstilsynet har truffet afgørelse  

 herom.
 Det vil sige, at problempåbud  

 inden for psykisk arbejdsmiljø udelukkende gives ved afgivelse af påbud om  

 psykisk arbejdsmiljø, og ikke ved afgivelse af rapport om et væsentligt  

 problem.
 Samtlige påbud om psykisk  

 arbejdsmiljø er omfattet af reglerne om problempåbud.
Før Arbejdstilsynet afgiver  

 påbud om psykisk arbejdsmiljø, får virksomheden altid først mulighed for selv  

 at løse de psykiske arbejdsmiljøproblemer, som Arbejdstilsynet konstaterer.  

 Når  

 Arbejdstilsynet konstaterer psykiske arbejdsmiljøproblemer på en virksomhed,  

 der er niveauplaceret som niveau 1 eller 2 i det tilpassede tilsyn, afgiver  

 Arbejdstilsynet en rapport om væsentlige problemer.
Hvis virksomheden er  

 niveauplaceret som niveau 3, eller hvis virksomheden ikke er niveauplaceret,  

 sender Arbejdstilsynet et udkast til påbud om psykisk arbejdsmiljø.  

 Arbejdstilsynet beder virksomheden om at komme med en tilbagemelding.
I  

 tilbagemeldingen får virksomheden mulighed for at fastlægge en tids- og  

 handlingsplan for, hvordan virksomheden selv vil løse de psykiske  

 arbejdsmiljøproblemer.
 I følgende situationer  

 afgiver Arbejdstilsynet problempåbud om psykisk arbejdsmiljø:
-  

 	  

 Arbejdstilsynet har  

 afgivet rapport om væsentlige problemer vedrørende psykisk arbejdsmiljø til  

 en  

 virksomhed.
Virksomheden tilkendegiver ikke over for Arbejdstilsynet, at  

 virksomheden vil løse de konstaterede psykiske arbejdsmiljøproblemer på en  

 tilfredsstillende måde.
 -  

 	  

 Arbejdstilsynet har  

 sendt et udkast til påbud om psykisk arbejdsmiljø til en virksomhed.  

 Virksomheden  

 tilkendegiver ikke over for Arbejdstilsynet, at virksomheden vil løse de  

 konstaterede psykiske arbejdsmiljøproblemer på en tilfredsstillende måde.
 Arbejdstilsynet vurderer, at  

 tilbagemeldingen ikke er tilfredsstillende, hvis Arbejdstilsynet ikke  

 modtager  

 en tilbagemelding fra virksomheden, eller hvis den fastsatte tids- eller  

 handlingsplan ikke af Arbejdstilsynet vurderes som realistisk i forhold til  

 at  

 løse de psykiske arbejdsmiljøproblemer.
 Herudover afgiver  

 Arbejdstilsynet problempåbud om psykisk arbejdsmiljø i følgende situation:
-  

 	  

 Arbejdstilsynet har  

 truffet afgørelse om, at virksomheden skal løse de psykiske  

 arbejdsmiljøproblemer,  

 som Arbejdstilsynet har konstateret.
Virksomheden har ikke løst problemerne  

 inden for den fastsatte tidsfrist.
Psykisk arbejdsmiljø  

 indeholder dels psykologiske krav i arbejdet og dels arbejdets rammer og  

 vilkår  

 for at imødekomme kravene.
De psykologiske krav i arbejdet er bl.a. krav til  

 arbejdsmængde og arbejdstempo, tankemæssige krav, krav til opmærksomhed og  

 koncentration og følelsesmæssige krav.
Arbejdets rammer og vilkår er bl.a.  

 mulighederne for at øve indflydelse på udformning og tilrettelæggelse af eget  

 arbejde samt mulighederne for støtte og feedback fra ledelse og kolleger.  

 Arbejdets rammer og vilkår udgør grundlaget for, at medarbejderne kan opfylde  

 de krav, som arbejdet stiller.
Når Arbejdstilsynet  

 konstaterer en sundhedsmæssig risiko i det psykiske arbejdsmiljø, sker det  

 med  

 udgangspunkt i en vurdering af forholdet mellem de psykologiske krav i  

 arbejdet  

 og arbejdets rammer og vilkår for at imødekomme kravene.
Der er tale om en  

 sundhedsmæssig risiko, når der er manglende balance mellem de psykologiske  

 krav  

 på den ene side og arbejdets rammer og vilkår på den anden side.
En manglende  

 balance kan medføre såvel fysiske som psykiske arbejdsskader på både kort og  

 lang sigt.
Ved Arbejdstilsynets vurdering af det psykiske arbejdsmiljø  

 foretages derfor primært en vurdering af forhold, der har relation til de  

 psykologiske krav, samt de omstændigheder, den enkelte har for at imødekomme  

 kravene (19, 20).
3. Efterkommelse af problempåbud 3.1. Arbejdsgiverens pligter Alle pligter efter reglerne  

 om problempåbud påhviler alene arbejdsgiveren.
Det er således arbejdsgiveren,  

 der har pligten til at sørge for, at de opgaver, der vedrører  

 arbejdsmiljørådgivningen, bliver løst tilfredsstillende.
 Arbejdsgiverens pligt til  

 brug af rådgivningen omfatter:
-  

 	  

 at bruge en  

 arbejdsmiljørådgiver, der er autoriseret til at yde rådgivning om  

 problempåbud, -  

 	  

 at indgå en skriftlig  

 aftale om rådgivning med en autoriseret arbejdsmiljørådgiver og melde tilbage  

 til Arbejdstilsynet herom, -  

 	  

 at sørge for, at  

 rådgiveren udfærdiger en redegørelse om rådgivningsforløbet, og -  

 	  

 at sørge for, at  

 rådgiveren påtegner tilbagemeldingen til Arbejdstilsynet om efterkommelse af  

 problempåbuddet.
 Ved efterkommelse af et  

 problempåbud har arbejdsgiveren pligt til at sende Arbejdstilsynet følgende  

 tilbagemeldinger:
-  

 	  

 når der er indgået en  

 skriftlig aftale med en autoriseret rådgiver om rådgivning, og -  

 	  

 når problempåbuddet er  

 efterkommet.
 Arbejdsgiveren har derudover  

 pligt til at inddrage sikkerhedsorganisationen på følgende områder:
-  

 	  

 at sørge for  

 inddragelse af sikkerhedsorganisationen (eller en repræsentant for de ansatte  

 i  

 virksomheder uden pligt til at oprette en sikkerhedsorganisation), inden en  

 autoriseret arbejdsmiljørådgiver kontaktes, -  

 	  

 at sørge for, at  

 tilbagemeldingen om aftalen påtegnes af sikkerhedsorganisationen (eller af en  

 repræsentant for de ansatte i virksomheder uden pligt til at etablere  

 sikkerhedsorganisation), -  

 	  

 under  

 rådgivningsforløbet at sørge for, at sikkerhedsorganisationen (eller de  

 ansatte  

 i virksomheder uden pligt til at oprette sikkerhedsorganisation) inddrages i  

 og  

 deltager i processen vedrørende løsningen af det bestemte  

 arbejdsmiljøproblem.  

 Denne pligt følger de bestemmelser, der i øvrigt gælder for inddragelse af  

 sikkerhedsorganisationen i virksomhedens arbejdsmiljøarbejde.
Arbejdsgiveren  

 har således pligt til at inddrage sikkerhedsorganisationen (eller de ansatte  

 i  

 virksomheder uden pligt til at oprette sikkerhedsorganisation) i  

 planlægningen  

 af ændringer i organisering af arbejdet, nyindkøb af maskiner mv. med  

 betydning  

 for arbejdsmiljøet, herunder også revision af arbejdspladsvurderingen, -  

 	  

 at videregive redegørelsen  

 til sikkerhedsorganisationen (eller til en repræsentant for de ansatte i  

 virksomheder, der ikke har pligt til at etablere sikkerhedsorganisation), -  

 	  

 at sørge for, at  

 tilbagemeldingen om efterkommelse af påbuddet påtegnes af  

 sikkerhedsorganisationen  

 (eller af en repræsentant for de ansatte i virksomheder, der ikke har pligt  

 til  

 at etablere sikkerhedsorganisation).
Arbejdsgiveren har ikke pligt  

 til at følge de forslag til løsninger, den autoriserede rådgiver fremkommer  

 med.
Der kan forekomme tilfælde, hvor arbejdsgiveren finder, at rådgiverens  

 forslag til at efterkomme Arbejdstilsynets påbud ikke passer til  

 virksomheden.  

 Det står derfor arbejdsgiveren frit for at vælge en anden løsning end den,  

 rådgiveren foreslår, så længe den løsning, der vælges, opfylder de krav til  

 løsning af arbejdsmiljøproblemet, der stilles i Arbejdstilsynets påbud.
Det skal understreges, at det  

 altid er arbejdsgiverens ansvar at sørge for, at Arbejdstilsynets påbud  

 efterkommes.
Det gælder derfor, at selv om arbejdsgiveren har fulgt den  

 autoriserede arbejdsmiljørådgivers forslag, vil Arbejdstilsynet følge op over  

 for arbejdsgiveren på sædvanlig vis, hvis det vurderes, at et påbud er  

 utilstrækkeligt efterkommet.
3.2. Rådgivningsperiodens længde Når Arbejdstilsynet har afgivet  

 et problempåbud, vil kravet om brug af rådgivning gælde, indtil påbuddet er  

 efterkommet, og rådgiveren har udarbejdet redegørelsen om, hvordan påbuddet  

 er  

 efterkommet mv.
3.3. Autoriserede arbejdsmiljørådgivere En arbejdsmiljørådgiver kan  

 være autoriseret til kun at rådgive om bestemte arbejdsmiljøproblemer eller  

 til  

 også at yde rådgivning for en periode.
 En arbejdsmiljørådgiver, der  

 er autoriseret til at rådgive om problempåbud, skal have kendskab til  

 løsningen  

 af det arbejdsmiljøproblem, der danner grundlag for problempåbuddet.  

 Arbejdsmiljørådgiveren vil have kompetencer inden for et eller flere af  

 følgende områder: Ergonomi, biologi, kemi, fysiske forhold eller psykisk  

 arbejdsmiljø. En arbejdsmiljørådgiver, der er autoriseret til at yde  

 rådgivning  

 for en periode, vil automatisk være autoriseret til også at yde rådgivning om  

 alle de arbejdsmiljøproblemer, der kan udløse et problempåbud.
 En virksomhed, der har fået  

 et problempåbud, skal være opmærksom på, at det kun er rådgivere, der er  

 autoriserede til at yde rådgivning for en periode eller til at yde rådgivning  

 til løsning af det bestemte arbejdsmiljøproblem, som kan bruges til at  

 efterkomme et problempåbud.
 Alle autoriserede  

 arbejdsmiljørådgivere står opført på en liste på Arbejdstilsynets hjemmeside:  

  

 www.at.dk  

. Det fremgår af listen, hvad den enkelte  

 rådgiver er autoriseret til at yde rådgivning om, og en arbejdsgiver, der har  

 fået påbud om at bruge rådgivning til løsning af et bestemt  

 arbejdsmiljøproblem,  

 kan her se, hvilke rådgivere det er muligt at benytte.
En autoriseret  

 arbejdsmiljørådgiver har som en af sine kompetencer viden om  

 arbejdsmiljølovgivningen  

 og kan vurdere, om en løsning af et arbejdsmiljøproblem lever op til lovens  

 krav.
Det skal imidlertid understreges, at det alene er arbejdsgiveren, der  

 har  

 ansvaret for, at et påbud er efterkommet.
3.4. Anden arbejdsmiljørådgivning At få påbud om at gøre brug  

 af autoriseret rådgivning er ikke ensbetydende med, at arbejdsgiveren kun må  

 bruge en autoriseret rådgiver til at løse de arbejdsmiljøproblemer, der har  

 udløst problempåbuddet.
En virksomhed kan vælge selv  

 at stå for løsningen af problemerne, den kan inddrage sin  

 bedriftssundhedstjeneste,  

 eller den kan entrere med en arbejdsmiljørådgiver, der ikke er autoriseret.  

 Der  

 kræves blot, at virksomheden også bruger en autoriseret rådgiver ved  

 efterkommelsen af påbuddene.
Det fremgår af denne vejledning, hvilke  

 minimumskrav der stilles i relation til brug af den autoriserede rådgiver.  

 Virksomheden og den autoriserede rådgiver aftaler således selv, hvorledes  

 samarbejdet  

 skal foregå, og hvor stort timeforbruget skal være under hensyn til, at  

 kravene  

 i problempåbuddet skal imødekommes.
3.5. Aftale med rådgiver om problempåbud Når Arbejdstilsynet afgiver  

 et problempåbud, har arbejdsgiveren pligt til at indgå en aftale med en  

 rådgiver og senest 6 uger, efter at påbuddet er afgivet, at melde tilbage til  

 Arbejdstilsynet herom.
Tilbagemeldingen skal påtegnes af den autoriserede  

 rådgiver og sikkerhedsorganisationen (eller en repræsentant for de ansatte i  

 virksomheder uden pligt til sikkerhedsorganisation).
 Aftalen skal ikke sendes til  

 Arbejdstilsynet.
 Arbejdsgiveren skal være  

 opmærksom på, at der er pligt til at høre sikkerhedsorganisationen, inden en  

 ekstern arbejdsmiljørådgiver kontaktes.
 Der stilles ikke krav om, at  

 rådgivningen skal vare et bestemt antal timer, da det vil være meget  

 forskelligt fra virksomhed til virksomhed, hvor mange timers rådgivning der  

 er  

 behov for.
 Der er fastsat disse  

 minimumskrav til indholdet af aftalen mellem arbejdsgiveren og den  

 autoriserede  

 arbejdsmiljørådgiver:
1. Aftaleparter Virksomheden (navn,  

 CVR-nummer) beliggende (adresse) indgår herved aftale med autoriseret  

 arbejdsmiljørådgiver (navn) om rådgivning i henhold til bekendtgørelsen om  

 autorisation af arbejdsmiljørådgivere til at bistå virksomheder med  

 efterkommelse af påbud om brug af rådgivning.
2. Aftalens indhold Beskrivelse af  

 rådgivningsopgavens indhold og forventede omfang.
 Angivelse af, hvem der er  

 ansvarlig for udførelsen af rådgivningsopgaven.
 Tidsplan for de  

 aktiviteter, der skal udføres, herunder arbejdsmiljørådgiverens og  

 virksomhedens  

 forventede mødefrekvens.
 Handlingsplan for  

 efterkommelse af påbud, herunder angivelse af, hvordan virksomhedens  

 sikkerhedsorganisation  

 eller de ansatte inddrages og deltager i rådgivningsprocessen.
 Angivelse af form og omfang  

 af den afsluttende redegørelse fra arbejdsmiljørådgiveren til virksomheden,  

 jf. § 26 i bekendtgørelse om brug af autoriserede arbejdsmiljørådgivere til  

 løsning af bestemte arbejdsmiljøproblemer (Problempåbud) .
3. Underskrift Aftalen skal underskrives  

 af aftaleparterne.
 Selve aftalen skal forefindes  

 på virksomheden, og den skal være til rådighed for virksomhedsledere,  

 arbejdsledere, ansatte og for Arbejdstilsynet.
Der kan være situationer,  

 hvor en virksomhed får to eller flere problempåbud ved samme tilsyn.
I  

 sådanne  

 tilfælde kan arbejdsgiveren lade flere problempåbud indgå i én aftale med en  

 autoriseret rådgiver.
3.6. Sikkerhedsorganisationens inddragelse Når en virksomhed har fået et  

 problempåbud, har arbejdsgiveren pligt til at inddrage  

 sikkerhedsorganisationen,  

 sådan som det fremgår af vejledningens afsnit 3.1.
 Ud over de områder, hvor  

 arbejdsgiveren i medfør af reglerne har pligt til dette, vil inddragelse af  

 sikkerhedsorganisationen være aktuel i en række situationer, herunder:
-  

 	  

 ved drøftelse af valg  

 af rådgiver, -  

 	  

 ved det indledende  

 besøg af rådgiveren, -  

 	  

 ved drøftelse mellem  

 arbejdsgiver og rådgiver om forslag og ideer til løsning af virksomhedens  

 arbejdsmiljøproblemer,  

 og løbende ved gennemførelsen af de konkrete tiltag, -  

 	  

 ved rådgiverens  

 udarbejdelse af den afsluttende redegørelse.
 Herudover skal  

 tilbagemeldingerne til Arbejdstilsynet påtegnes af sikkerhedsorganisationen  

 (eller en repræsentant for de ansatte i virksomheder uden pligt til at  

 oprette  

 sikkerhedsorganisation).
 I virksomheder uden pligt til  

 at oprette sikkerhedsorganisation skal arbejdsgiveren på tilsvarende vis  

 inddrage de ansatte.
 I virksomheder med flere  

 produktionsenheder skal arbejdsgiveren ved inddragelse af  

 sikkerhedsorganisationerne  

 sikre, at der sker inddragelse af sikkerhedsorganisationen i den  

 produktionsenhed, hvor problempåbuddet er blevet afgivet.
3.7. Tilbagemelding på påbud Når virksomheden har løst det  

 arbejdsmiljøproblem, der er givet problempåbud om, skal arbejdsgiveren senest  

 ved fristens udløb melde skriftligt tilbage til Arbejdstilsynet om, hvordan  

 påbuddet er efterkommet.
Arbejdsgiveren har ikke pligt  

 til at følge rådgiverens råd, og arbejdsgiveren kan også vælge at inddrage  

 andre rådgivere til at hjælpe med at efterkomme et påbud.
Derfor skal  

 tilbagemeldingen til Arbejdstilsynet forelægges den autoriserede rådgiver,  

 som  

 skal påtegne tilbagemeldingen, hvis denne vurderer, at arbejdsmiljøforholdet  

 er  

 blevet lovliggjort.
 Tilbagemeldingen skal  

 endvidere påtegnes af sikkerhedsorganisationen (eller en repræsentant for de  

 ansatte i virksomheder uden pligt til at oprette en sikkerhedsorganisation).
Hvis Arbejdstilsynet ikke  

 modtager en tilbagemelding om efterkommelse af påbuddet, eller hvis  

 Arbejdstilsynet modtager en tilbagemelding, som den autoriserede  

 arbejdsmiljørådgiver ikke har påtegnet, vil der blive foretaget et  

 kontrolbesøg.
Det skyldes, at Arbejdstilsynet i tilfælde af, at rådgiveren  

 ikke  

 har påtegnet tilbagemeldingen, må antage, at påbuddet ikke er efterkommet.  

 Det  

 vil ikke have nogen retlige konsekvenser for arbejdsgiveren, hvis en  

 tilbagemelding ikke er fyldestgørende påtegnet, men vil alene give anledning  

 til, at Arbejdstilsynet foretager et kontrolbesøg.
 Hvis en tilbagemelding til  

 Arbejdstilsynet ikke er påtegnet af sikkerhedsorganisationen (eller en  

 repræsentant for de ansatte i virksomheder uden pligt til at oprette  

 sikkerhedsorganisation), vil det ofte give anledning til, at Arbejdstilsynet  

 foretager et kontrolbesøg.
3.8. Afsluttende redegørelse Når arbejdsmiljøproblemet er  

 løst, skal arbejdsmiljørådgiveren udarbejde en redegørelse over  

 rådgivningsforløbet,  

 der indeholder oplysninger om:
-  

 	  

 hvordan  

 problempåbuddet er efterkommet, -  

 	  

 hvordan virksomhedens  

 sikkerhedsorganisation (eller de ansatte i virksomheder uden pligt til at  

 oprette en sikkerhedsorganisation) har været inddraget.
 Arbejdsgiveren skal  

 videregive arbejdsmiljørådgiverens redegørelse til virksomhedens  

 sikkerhedsorganisation  

 (eller de ansatte i virksomheder uden pligt til at oprette en  

 sikkerhedsorganisation), og samtidig skal redegørelsen forefindes på  

 virksomheden og være til rådighed for virksomhedens ledelse, arbejdsledere,  

 ansatte og Arbejdstilsynet.
3.9. Virksomheder med flere produktionsenheder Hvis en virksomhed med flere  

 produktionsenheder ved et tilsyn på én produktionsenhed får et problempåbud,  

 gælder rådgivningspligten kun den produktionsenhed, hvor tilsynet fandt sted,  

 selv om der måtte være identiske arbejdsmiljøproblemer på virksomhedens andre  

 produktionsenheder.
Det kan imidlertid være en  

 god idé at få rådgiveren til også at hjælpe med at løse eventuelle  

 tilsvarende  

 problemer på de andre produktionsenheder.
På den måde sikrer arbejdsgiveren  

 sig, at problemerne bliver løst på samme niveau i hele virksomheden.
Det kan ske, at  

 Arbejdstilsynet afgiver to eller flere problempåbud til flere af  

 virksomhedens  

 produktionsenheder inden for en kort periode.
I sådan et tilfælde er der  

 mulighed for, at arbejdsgiveren kan indgå én aftale med én autoriseret  

 rådgiver, der dækker alle problempåbud, der er givet til virksomheden i de  

 forskellige produktionsenheder.
Der gælder dog den begrænsning, at  

 Arbejdstilsynet skal have modtaget en tilbagemelding om, at der er indgået en  

 aftale med en rådgiver, inden 6 uger efter at et problempåbud er afgivet.  

 Derfor skal der tages hensyn til denne frist, hvis der ønskes indgået en  

 samlet  

 rådgivningsaftale om flere problempåbud.
4. Særlige forhold 4.1. Brug af egen autoriserede rådgiver Hvis en virksomhed, der selv  

 er autoriseret arbejdsmiljørådgiver, får et problempåbud, kan den ikke  

 efterkomme problempåbuddet ved at rådgive sig selv.
Den skal i stedet bruge  

 en  

 autoriseret arbejdsmiljørådgiver, som tilhører en selvstændig juridisk enhed,  

 der er adskilt fra den juridiske enhed, der har fået problempåbuddet.
I enkelte særlige tilfælde  

 kan Arbejdstilsynet dispensere fra denne regel.
Det gælder, hvis en juridisk  

 enhed, som er autoriseret rådgiver, ikke har mulighed for at udskille sin  

 rådgivningsfunktion i en selvstændig juridisk enhed.
Det kan fx være  

 tilfældet  

 for en kommune, der selv er autoriseret rådgiver.
Muligheden for dispensation  

 er relativt begrænset, da en autoriseret rådgiver ikke selv bør have  

 arbejdsmiljøproblemer,  

 der udløser et problempåbud.
Samtidig er der ved et problempåbud gode  

 muligheder  

 for at benytte egen rådgiver til at stå for hovedparten af efterkommelsen,  

 mens  

 brugen af den eksterne autoriserede rådgiver kan begrænses til de  

 minimumskrav,  

 som er fastlagt i reglerne om problempåbud.
 For at komme i betragtning  

 til en dispensation kan bl.a. disse kriterier være relevante:
-  

 	  

 at ansøgeren skal  

 dokumentere, at det på grund af lovkrav ud over arbejdsmiljøloven ikke er  

 muligt at udskille en juridisk enhed, -  

 	  

 at den autoriserede  

 rådgiver inden for den juridiske enhed, der har fået et rådgivningspåbud, er  

 adskilt  

 fra virksomheden i øvrigt i en selvstændig afdeling, -  

 	  

 at ingen i den  

 selvstændige afdeling udfører andet arbejde for virksomheden end autoriseret  

 arbejdsmiljørådgivning eller rådgivning inden for BST-bekendtgørelsens rammer  

 eller administrative opgaver forbundet hermed, -  

 	  

 at den selvstændige  

 afdeling er organisatorisk selvstændigt ledet, -  

 	  

 at oplysninger, som  

 rådgiveren får gennem sin bistand til at efterkomme rådgivningspåbuddet, skal  

 opbevares adskilt fra virksomhedens øvrige arkiv og oplysningsmateriale,  

 således at der ikke er risiko for sammenblanding med virksomhedens øvrige  

 arkiver, herunder personalekartoteket, -  

 	  

 at lederen af den  

 selvstændige afdeling i forbindelse med afdelingens rådgivning af  

 organisationens/virksomhedens  

 egne påbud selvstændigt foretager rådgivning og påtegning af påbuddet  

 uafhængigt af organisationens/virksomhedens øvrige ledelse.
5. Eksempel - Problempåbud til en integreret  

 institution Arbejdstilsynet modtager en  

 klage fra de ansatte i den integrerede børneinstitution Mariehønen om dårligt  

 indeklima og dårlig luftkvalitet.
De ansatte oplyser, at der er mange børn i  

 institutionen, og at de ansatte plages af røde øjne, tørhed i næse og svælg  

 samt hovedpine.
Det oplyses endvidere, at sygefraværet er højt.
Tilsynet Ved tilsynet konstateres det,  

 at der er meget dårlig luftkvalitet i institutionen.
Der er ikke udsugning i  

 puslerummene, hvorfra der er lugt af fækalier.
Der er ingen mekanisk  

 ventilation i institutionen.
De ansatte oplyser, at  

 Mariehønen i de seneste to år har fået forøget antallet af børn i  

 institutionen  

 væsentligt, uden at arealet er blevet større.
Der er derfor mange børn pr.  

 kvadratmeter i institutionen.
Førhen var Mariehønen alene børnehave og  

 fritidshjem, og de ekstra børn i institutionen skyldes, at der i samme  

 periode  

 tillige er etableret vuggestue i lokalerne.
Den tilsynsførende oplyser  

 til lederen på stedet, at Arbejdstilsynet vil reagere med påbud om at løse  

 problemerne med det dårlige indeklima.
Det konstaterede forhold er alvorligt  

 og  

 kompliceret, og påbuddet vil være omfattet af reglerne om problempåbud.
Påbuddene Den tilsynsførende udfærdiger  

 påbuddet om dårligt indeklima til institutionen, og påbuddet afgives som et  

 problempåbud.
I problempåbuddet henvises  

 til Arbejdstilsynets hjemmeside, hvor alle de autoriserede  

 arbejdsmiljørådgivere,  

 som institutionen kan benytte sig af, står oplistet.
Det fremgår samtidig af  

 påbudsskrivelsen, at da det drejer sig om et problempåbud om dårligt  

 indeklima,  

 skal institutionens ledelse vælge en arbejdsmiljørådgiver, der som minimum er  

 autoriseret til at rådgive om indeklimaforhold.
Institutionens ansvarlige  

 ledelse skal senest 6 uger efter modtagelsen af problempåbuddet melde tilbage  

 til Arbejdstilsynet om, at der er indgået en skriftlig aftale med en  

 autoriseret rådgiver, hvori det nærmere anføres, hvad institutionen og  

 rådgiveren forpligter sig til.
Sikkerhedsorganisationen skal høres, inden  

 ledelsen kontakter en autoriseret rådgiver.
Institutionens ledelse og  

 rådgiveren skal attestere aftalen.
Aftalen skal forefindes på virksomheden og  

 fremvises til Arbejdstilsynet på forlangende.
Problempåbuddet indeholder to  

 tilbagemeldingsblanketter.
Den første tilbagemeldingsblanket skal sendes til  

 Arbejdstilsynet,  

 når aftalen er indgået.
I tilbagemeldingen skal oplyses, at der er indgået en  

 aftale med en autoriseret rådgiver.
Tilbagemeldingsblanketten skal attesteres  

 af institutionens ledelse, rådgiveren og sikkerhedsorganisationen.
Når problempåbuddet er  

 efterkommet, skal institutionens ledelse melde tilbage til Arbejdstilsynet  

 ved  

 efterkommelsesfristens ophør.
Af tilbagemeldingen skal det fremgå, hvad der  

 er  

 gjort for at efterkomme påbuddet.
Denne tilbagemelding skal ligeledes  

 attesteres af institutionens ledelse, sikkerhedsorganisationen samt  

 arbejdsmiljørådgiveren.
Rådgivningen Institutionen kontakter  

 rådgiveren og oplyser om tilsynsbesøget og problempåbuddet.
Rådgiveren  

 foreslår  

 et indledende møde med institutionens sikkerhedsorganisation.
Her gennemgås  

 påbuddet, og rådgiveren giver efterfølgende et forslag til og et tilbud på  

 løsning af problemet.
Rådgiveren opstiller og  

 gennemgår forskellige løsningsmodeller vedrørende det dårlige indeklima.  

 Institutionens ansvarlige ledelse vælger en løsning med etablering af  

 mekanisk  

 ventilation i lokalerne og udsugning fra puslerummene.
Rådgiveren  

 dimensionerer  

 ventilationsanlæggene og udarbejder udbudsmateriale i samarbejde med  

 kommunen.
Ved efterkommelsesfristens  

 udløb eller efter aftale besøger rådgiveren institutionen en sidste gang.
De  

 valgte løsninger gennemgås, og tiltagene beskrives kort i tilbagemeldingen  

 til  

 Arbejdstilsynet, som institutionens ledelse, sikkerhedsorganisationen samt  

 rådgiveren attesterer.
Arbejdstilsynet, den 1. november  

 2004 DirektørJens Jensen Læs også Arbejdstilsynets vejledninger om:
(1) Ensidigt, belastende  

 arbejde og ensidigt, gentaget arbejde (2) Løft, træk og skub (3) Vurdering af  

 arbejdsstillinger og arbejdsbevægelser (4) Forflytning, løft og  

 anden manuel håndtering af personer (5) Biologiske agenser (6) Indeklima (7) Ventilation på faste  

 arbejdssteder (8) Recirkulation (9) Kræftrisikable stoffer og  

 materialer (10) Maskiner og maskinanlæg (11) CE-mærkede maskiner (12) Automatisk styrede  

 maskinanlæg, inklusive industrirobotanlæg (13) Akustik i arbejdsrum (14) Støj (15) Nedrivning (16) Gravearbejde (17) Forebyggelse af ulykker  

 i små virksomheder (18) Forebyggelse af ulykker  

 i store og mellemstore virksomheder (19) Mobning og seksuel  

 chikane (20) Voldsrisiko i  

 forbindelse med arbejdets udførelse Læs også branchearbejdsmiljørådenes vejledninger mv.:
