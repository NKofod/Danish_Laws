Ved opgørelse af et aktuelt indkomstgrundlag anvendes de skatteregler  

 m.v., der var gældende for det indkomstår, der var grundlaget for opgørelse  

 af socialindkomsten. (* 1) MEDDELELSE OM AFGØRELSEN:
 I anledning af en række forespørgsler bl.a. i forbindelse med  

 gennemførelsen af princippet om kontantvurdering, jfr. lov nr. 224 af  

 14/5-1981 har socialministeriet meddelt følgende:
Reglerne om fravigelse af socialindkomsten og anvendelse af et aktuelt  

 indkomstgrundlag er fastsat i de enkelte sociale love og de dertil knyttede  

 bekendtgørelser og cirkulærer.
Den aktuelle indkomst skal i alle tilfælde  

 opgøres efter de retningslinier, der gælder ved opgørelse af  

 socialindkomsten.
Efter § 7 i lov om socialindkomst opgøres socialindkomsten på grundlag af  

 ansættelsen af skattepligtig indkomst og formue for det senest afsluttede  

 indkomstår.
Socialindkomsten anvendes med virkning fra 1. januar i det andet  

 kalenderår efter det indkomstår, for hvilket socialindkomsten er opgjort.
I  

 bestemmelsen fastslås princippet om en tidsforskydning på 2 år mellem  

 skattepligtig indkomst og socialindkomst.
 Det følger af bestemmelsen i § 7, at de skatteregler, der gælder for  

 opgørelsen af den skattepligtige indkomst og formue for f.eks. indkomståret  

 1981, først kan tages i betragtning i forbindelse med den socialindkomst, der  

 skal anvendes 2 år senere.
 Socialindkomstens gennemførelse har betydet, at der ikke længere er  

 direkte forbindelse med reglerne for opgørelsen af den skattepligtige  

 indkomst og reglerne for beregning af de enkelte sociale ydelser.  

 Socialindkomsten er blevet indskudt som et bindeled mellem skattelovgivningen  

 og ydelseslovenes beregningsregler, således at det nu gennem  

 socialindkomstloven reguleres, hvilke skatteregler der skal have betydning  

 for beregning af ydelserne, og hvornår disse skatteregler skal have betydning  

 fra.
 Ved beregning af en aktuel indkomst i 1981 er det således de skatteregler  

 og de på grundlag heraf beregnede værdier eksempelvis ejendomsvurderingen,  

 der var gældende i 1979, der skal anvendes.
 (* 1) En tilsvarende meddelelse er udsendt vedrørende børnetilskudsloven  

 og lovene om folke-, invalide- og enkepension.
