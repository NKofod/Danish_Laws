 Resumé  


  

 Arbejdsmarkedets Ankenævn havde tiltrådt en arbejdsløshedskasses afgørelse  

 om afslag på ventedagpenge til et medlem.
 Ombudsmanden udtalte efter sin behandling af sagen at  

 arbejdsløshedsforsikringslovens § 55, stk. 3, måtte fortolkes således at  

 klageren var omfattet af bestemmelsen og dermed berettiget til ventedagpenge.
 Ombudsmanden henstillede derfor til ankenævnet at genoptage og  

 overveje sagen på baggrund af ombudsmandens opfattelse.
 Ankenævnet meddelte senere at § 55, stk. 3, ikke udelukkede en  

 fortolkning som gjorde klageren berettiget til ventedagpenge, og ankenævnet  

 havde derfor hjemvist sagen til fornyet behandling på det ændrede grundlag.  

 (J.  

 nr. 1993-2702-029).
Klage over afslag på ventedagpenge En mand (A) klagede over en  

 afgørelse fra en arbejdsløshedskasse og Arbejdsmarkedets Ankenævn hvori han  

 fik  

 afslag på ventedagpenge.
 Sagens nærmere omstændigheder  

 var følgende:
A startede den 1. juli 1992 i  

 et jobtilbud som køkkenhjælp på et plejehjem.
Den 21. juli 1992 opsagde A  

 stillingen med henvisning til at han blev chikaneret af den daglige leder af  

 køkkenet.
Arbejdsløshedskassen meddelte  

 i brev af 19. oktober 1992 at A havde haft en fyldestgørende grund til at  

 sige  

 arbejdet op.
Dette forhold udelukkede således ikke A fra ret til  

 arbejdsløshedsdagpenge.
Arbejdsløshedskassen meddelte videre at den som følge  

 heraf havde indstillet A til et supplerende arbejdstilbud på  

 Arbejdsformidlingen.
 Arbejdsløshedskassen meddelte  

 videre:
 "...
 Efter en gennemgang af sagen  

 finder kassen, at du har haft en fyldestgørende grund til at opsige dit  

 arbejde  

 på grund af samarbejdsproblemer.
 Kassen har lagt vægt på dine  

 egne oplysninger omkring forholdet på arbejdspladsen og oplysninger fra  

 Forstander (...) om, at samarbejdsproblemerne absolut ikke alene kan  

 tilregnes  

 dig.
 Kassen har endvidere lagt  

 vægt på, at du har forsøgt at løse problemerne på arbejdspladsen ved  

 henvendelse til de respektive ledere, inden du valgte at opsige din stilling.
 Kassen har derfor indberettet  

 dig til et supplerende arbejdstilbud, ved skrivelse af 7. oktober 1992 til  

 arbejdsformidlingen i (...).
 Efter en beregning af,  

 hvornår du falder for arbejdskravet i lovens § 55 stk. 1, er kassen nået frem  

 til, at du falder for arbejdskravet den 2. september 1992.
 Det indebærer, at du kan få  

 udbetalt arbejdsløshedsdagpenge til og med 1. september 1992.
 Det indebærer, at du for at  

 få udbetalt arbejdsløshedsdagpenge efter afslutning af det supplerende  

 arbejdstilbud, skal dokumentere, at du har haft 962 arbejdstimer indenfor 18  

 måneder, for igen at kunne få udbetalt arbejdsløshedsdagpenge, jævnfør lov om  

 arbejdsløshedsforsikringens § 55 stk. 4.
..." Denne afgørelse indbragte A i  

 brev af 26. oktober 1992 for Direktoratet for Arbejdsløshedsforsikringen,  

 idet  

 A mente at han var berettiget til ventedagpenge indtil et supplerende  

 arbejdstilbud forelå.
A henviste til følgende:
 "...
 I henhold til Direktoratets  

 vejledning af 11. februar 1992 om retten til dagpenge for medlemmer, der er  

 omfattet af § 55, stk. 2 og 3 i lov om arbejdsformidling og  

 arbejdsløshedsforsikring omfatter personkredsen medlemmer, der er fyldt 50 år  

 ved ophøret af et tidligere arbejdstilbud, og som efter arbejdstilbudslovens  

 §  

 1, stk. 3, har ret til gentagne arbejdstilbud, jfr. afsnit II, litra A, pkt.  

 7.
 Denne betingelse opfylder  

 undertegnede, og der ses ikke i hverken lovteksten eller vejledningen at være  

 fastsat bestemmelser om, at jeg herudover skal opfylde andre betingelser.  

 Opregningen i vejledningens afsnit II må tages som udtryk for, at opfyldes  

 blot et af de anførte punkter, er man omfattet af personkredsen i § 55, stk.  

 3.
Jeg kan godt se, at der i  

 selve lovteksten alene henvises til de, der har ret til et 2. arbejdstilbud,  

 jf. § 1, stk. 4 i lov om arbejdstilbud til ledige.
Men at medlemmer som jeg,  

 der på grund af alder, er omfattet af andre bestemmelser, som bevirker, at  

 jeg  

 ikke er berettiget til det 2. arbejdstilbud, men et 2., 3., 4. o.s.v., som  

 ikke  

 kaldes sådan, fordi der ikke er særlige retsvirkninger knyttet hertil, ikke  

 skulle være omfattet af § 55, stk. 3, kan jeg ikke se nogen begrundelse for.  

 Det samme har åbenbart været opfattelsen, da man medtog disse medlemmer i den  

 personkreds, der er nævnt i vejledningen.
 Herudover er det anført, at  

 jeg yderligere ikke er berettiget, idet der ikke kan ydes ventedagpenge før  

 påbegyndelse af et supplerende arbejdstilbud.
 Dette mener jeg imidlertid  

 ikke kan være afgørende.
 Udgangspunktet er, at jeg har  

 ret til gentagne arbejdstilbud, og når jeg nu alene afventer et supplerende  

 arbejdstilbud, skyldes dette udelukkende, at jeg jo har gennemført en del af  

 et  

 ATB, som jeg selv har opsagt, men som jeg samtidig har fået medhold i var  

 velbegrundet.
..." A indsendte brevet gennem  

 arbejdsløshedskassen som i brev af 4. december 1992 på ny traf afgørelse i  

 sagen.
Kassen anførte bl.a.:
 "...
 Da kassen ikke tidligere i  

 afgørelsen af 19. oktober 1992 har taget stilling til spørgsmålet om,  

 hvorvidt  

 du er berettiget til ventedagpenge, skal kassen hermed tage stilling til  

 dette  

 problem.
 Efter en samlet gennemgang af  

 sagen finder kassen  

  

 ikke  

  

 , at du er  

 omfattet af de undtagelsesbestemmelser, som Direktoratet for  

 Arbejdsløshedsforsikringen har opridset under afsnit 2 litra C, da  

 forudsætningen for at være omfattet af disse undtagelsesbestemmelser er, at  

 man  

 har været på ventedagpenge inden arbejdstilbuddet påbegyndes, hvilket ikke er  

 tilfældet i din sag.
 Arbejdsløshedskassen finder  

 derfor, at din sag skal afgøres efter afsnit 2 litra C's hovedregel.
Kassen finder, at hovedreglen  

 skal forstås på den måde, at der kan udbetales ventedagpenge indtil man  

 påbegynder eller afslår selve arbejdstilbuddet.
Hovedreglen omfatter efter  

 arbejdsløshedskassens opfattelse ikke den situation, hvor man ophører i et  

 arbejdstilbud og efterfølgende er berettiget til et supplerende  

 arbejdstilbud,  

 da denne situation er omfattet af undtagelsesbestemmelsen.
 Kassen skal derfor afgøre  

 sagen med at der jævnfør lov om arbejdsløshedsforsikring § 55 stk. 3 og  

 Direktoratet for Arbejdsløshedsforsikringens B-vejledning af 11. februar 1992  

 afsnit 2 litra A punkt 7 og litra C ikke kan udbetales ventedagpenge efter at  

 du er faldet for arbejdskravet, jævnfør lov om arbejdsløshedsforsikring § 55  

 stk. 1 den 1. september 1992. Kassen har derfor dags dato fremsendt din anke  

 til Direktoratet for Arbejdsløshedsforsikringens videre behandling.
..." Arbejdsløshedskassen sendte  

 samtidig sagen til Direktoratet for Arbejdsløshedsforsikringen som i brev af  

 2.  

 juni 1992 stadfæstede kassens afgørelse.
Direktoratets afgørelse var udformet  

 således:
 "...
 Ret til dagpenge er ifølge  

 arbejdsløshedsforsikringslovens § 55, stk. 1, blandt andet betinget af, at  

 medlemmet forud for hver udbetaling af dagpenge har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 26 uger inden for de sidste 3 år eller i en  

 tilsvarende periode har udøvet selvstændig erhvervsvirksomhed i væsentligt  

 omfang uden samtidig at modtage iværksætterydelse efter lov om arbejdstilbud  

 til ledige (...).
 Uanset opfyldelsen af  

 arbejdskravet i § 55, stk. 1, kan medlemmer under visse betingelser modtage  

 såkaldte ventedagpenge efter lovens § 55, stk. 3. Dette gælder efter praksis  

 blandt andet for medlemmer, der er fyldt 50 år ved ophøret af et tidligere  

 arbejdstilbud, og som efter arbejdstilbudslovens § 1, stk. 3, har ret til  

 gentagne arbejdstilbud, og som først kan nå at få et arbejdstilbud efter  

 dagpengerettens udløbsdato i henhold til arbejdsløshedsforsikringslovens §  

 55,  

 stk. 1. Retten til ventedagpenge består indtil medlemmet har modtaget eller  

 afslået arbejdstilbudet.
 Ifølge afsnit II.C i  

 direktoratets vejledning af 11. februar 1992 om retten til dagpenge for  

 medlemmer, der er omfattet af § 55, stk. 2 og 3, og § 72, stk. 2 og 3, i lov  

 om  

 arbejdsformidling og arbejdsløshedsforsikring m.v., kan et medlem, som efter  

 at  

 have modtaget ventedagpenge efter arbejdsløshedsforsikringslovens § 55, stk.  

 3,  

 har afbrudt et arbejdstilbud af grunde, som ikke skyldes medlemmets forhold,  

 få  

 ventedagpenge igen indtil et supplerende arbejdstilbud påbegyndes eller  

 afslås.
 I denne anledning skal  

 direktoratet meddele, at man er enig med arbejdsløshedskassen i, at De ikke  

 er  

 berettiget til at modtage ventedagpenge efter udløbsdatoen for Deres  

 dagpengeret den 2. september 1992.
 Direktoratet har herved lagt  

 vægt på, at De er påbegyndt et arbejdstilbud før udløbsdatoen for Deres  

 dagpengeret efter arbejdsløshedsforsikringslovens § 55, stk. 1, og at De  

 efter  

 påbegyndelsen af arbejdstilbudet ikke længere er omfattet af de særlige  

 regler  

 om ventedagpenge i lovens § 55, stk. 3.
..." A påklagede direktoratets  

 afgørelse til Arbejdsmarkedets Ankenævn.
A gjorde i klagen i alt væsentligt  

 det  

 samme gældende som han havde påberåbt sig i brevet af 26. oktober 1992.
 Ankenævnet tiltrådte i brev  

 af 23. november 1993 direktoratets afgørelse med den af direktoratet givne  

 begrundelse.
 A klagede herefter til mig.
I klagen til mig gentog A sin  

 tidligere argumentation i sagen, og understregede særligt at det forekom ham  

 urimeligt at der blev gjort forskel på medlemmer der havde opnået ret til  

 ventedagpenge  

 og medlemmer der endnu ikke havde opnået retten.
Medlemmer i de to  

 situationer  

 måtte efter A's mening have samme dagpengeret i tilfælde af at jobtilbudet  

 ophørte af medlemmet utilregnelige grunde.
 I en udtalelse anførte  

 Direktoratet for Arbejdsløshedsforsikringen følgende:
 "...
 Formålet med § 55, stk. 3,  

 var at sikre, at medlemmer, der havde deltaget i arbejdsmarkedsrelaterede og  

 beskæftigelsesfremmende aktiviteter, som de fra offentligt hold var blevet  

 tilskyndet til, og hvor disse aktiviteter varede ud over udløbsdatoen for  

 deres  

 almindelige dagpengeret efter arbejdsløshedsforsikringslovens dagældende §  

 55,  

 stk. 1, ikke efterfølgende stod uden økonomisk dækning indtil et  

 efterfølgende  

 arbejdstilbud efter lov om arbejdstilbud til ledige kunne afgives.
 På grundlag af afgørelser i  

 Arbejdsmarkedets Ankenævn (blandt andet ankenævnets j.nr. ...) blev  

 anvendelsen  

 af bestemmelsen - ved en formålsbestemt fortolkning - udvidet til at omfatte  

 tilfælde, hvor medlemmet var startet i et arbejdstilbud  

  

 efter en periode på ventedagpenge,  

  

 men hvor medlemmet ophørte i  

 arbejdstilbudet uden egen skyld og derfor havde ret til et supplerende  

 arbejdstilbud.
 Da  

 arbejdsløshedsforsikringsloven før 1. juli 1993 ikke indeholdt nogen  

 bemyndigelsesbestemmelse, som gav direktoratet mulighed for at fastsætte  

 videregående regler for retten til ventedagpenge, og da lovens dagældende §  

 55,  

 stk. 3, klart beskrev, at retten til ventedagpenge kun bestod  

  

 indtil  

  

 et arbejdstilbud blev påbegyndt  

 eller afslået, fandt direktoratet ikke, at den af ankenævnet anvendte  

 formålsbestemte fortolkning kunne omfatte tilfælde, hvor et medlem var  

 påbegyndt arbejdstilbudet før falddatoen i arbejdsløshedsforsikringslovens  

 dagældende § 55, stk. 1 (dvs. uden at have modtaget ventedagpenge forinden),  

 idet pågældende i denne situation var uden for den målgruppe, som § 55, stk.  

 3,  

 tilsigtede at støtte, jf. ovenfor.
 Denne anvendelse af  

 bestemmelsen - som var praksis på det tidspunkt, hvor direktoratet traf  

 afgørelse i sagen vedrørende (A) - blev beskrevet af direktoratet i  

 direktoratets  

 vejledning af 11. februar 1992 om retten til dagpenge for medlemmer, der er  

 omfattet af § 55, stk. 2 og 3, og § 72, stk. 2 og 3, i lov om  

 arbejdsformidling  

 og arbejdsløshedsforsikring m.v., som blev udarbejdet i samarbejde med  

 Arbejdsmarkedsstyrelsen.
Ved lov nr. 433 af 30. juni  

 1993 blev der i arbejdsløshedsforsikringslovens dagældende § 55, stk. 5,  

 indsat  

 en bemyndigelse til at fastsætte nærmere regler om ventedagpenge efter  

 arbejdsløshedsforsikringslovens § 55, stk. 3. Baggrunden for indsættelsen af  

 bemyndigelsesbestemmelsen i loven var, at det havde vist sig, at de meget  

 snævre rammer for anvendelsen af § 55, stk. 3, i nogle tilfæle gav  

 uhensigtsmæssige resultater, som kunne virke urimelige for borgerne.
Det af  

 (A)  

 rejste problem var et af de forhold, som skulle løses gennem fastsættelse af  

 udvidede administrative regler om ventedagpenge.
Bemyndigelsesbestemmelsen  

 blev efterfølgende anvendt til at udarbejde direktoratets bekendtgørelse nr.  

 862 af 8. november 1993 om dagpengeret efter § 55, stk. 3, og § 72, stk. 3, i  

 lov om arbejdsformidling og arbejdsløshedsforsikring m.v. (ventedagpenge),  

 som  

 trådte i kraft med virkning fra 1. juli 1993. I bekendtgørelsens § 4, stk. 1,  

 blev der fastsat, at et medlem, der havde ret til dagpenge efter  

 bekendtgørelsens  

 § 1 (ventedagpenge), og som påbegyndte et arbejdstilbud, igen havde ret til  

 dagpenge indtil et supplerende arbejdstilbud blev påbegyndt eller afslået,  

 hvis  

 arbejdstilbudet blev afbrudt af grunde, som ikke væsentligst kunne tilregnes  

 medlemmet, før medlemmet igen opfyldte arbejdskravet i  

 arbejdsløshedsforsikringslovens dagældende § 55, stk. 1. I vejledningen til  

 bestemmelsen blev det angivet, at bestemmelsen gjaldt, uanset om  

 arbejdstilbudet blev påbegyndt før eller efter udløbsdatoen for medlemmets  

 almindelige dagpengeret efter lovens dagældende § 55, stk. 1.
Reglerne om ventedagpenge er  

 nu ophævet i forbindelse med arbejdsmarkedsreformens ikrafttræden den 1.  

 januar 1994." Ankenævnet meddelte at nævnet  

 på baggrund af praksis og det beskrevne forløb vedrørende lovændringen ikke  

 havde mulighed for en yderligere udvidende fortolkning af  

 arbejdsløshedsforsikringslovens § 55, stk. 3.
 Herefter udtalte jeg  

 følgende:
 "Afgørelserne om (A's)  

 ret til dagpenge blev truffet i henhold til § 55 i den dagældende lov om  

 arbejdsformidling og arbejdsløshedsforsikring (lovbek. nr. 632 af 2.  

 september  

 1991). Bestemmelsen havde følgende indhold:
 "  

  

 § 55.  

  

 Ret til dagpenge er betinget af, at medlemmet forud for hver  

 udbetaling af dagpenge har haft arbejde som lønmodtager i en tid, som  

 sammenlagt svarer til arbejde i fagets fulde, sædvanlige arbejdstid i mindst  

 26 uger inden for de sidste 3 år eller i en tilsvarende periode har udøvet  

 selvstændig erhvervsvirksomhed i væsentligt omfang uden samtidig at modtage  

 iværksætterydelse efter lov om arbejdstilbud til ledige.
 Stk. 2.  

  

 Et medlem, der har ret til at modtage et uddannelsestilbud  

 efter § 10, stk. 8 og 9, i lov om arbejdstilbud til ledige, har uanset  

 betingelserne i stk. 1 ret til dagpenge, indtil uddannelsen påbegyndes eller  

 medlemmet har afslået uddannelsestilbudet.
 Stk. 3.  

  

 Et medlem, der har deltaget i et uddannelsestilbud efter §  

 10, stk. 8, eller uddannelsesydelse efter § 10, stk. 12, i lov om  

 arbejdstilbud  

 til ledige, har uanset betingelserne i stk. 1 ret til dagpenge, indtil et  

 efterfølgende arbejdstilbud er påbegyndt eller medlemmet har afslået dette.  

 Det  

 samme gælder for et medlem, som har benyttet sig af retten til at få  

 iværksætterydelse inden 1. arbejdstilbud, jf. § 11, stk. 1, i lov om  

 arbejdstilbud til ledige, og for et medlem, der er berettiget til et 2.  

 arbejdstilbud, jf § 1, stk. 4, i lov om arbejdstilbud til ledige.
 Stk. 4....
Stk. 5.  

  

 Direktøren for arbejdsløshedsforsikringen fastsætter efter  

 forhandling med Landsarbejdsnævnet nærmere regler for anvendelsen af stk. 1  

 og  

 4." Direktoratets vejledning mv.  

 af 11. februar 1992 om bestemmelsen indeholdt i afsnit 2 bl.a. følgende:
 "Medlemmer, der er  

 omfattet af arbejdsløshedsforsikringslovens § 55, stk. 3, er berettiget til  

 dagpenge, indtil arbejdstilbudet påbegyndes eller afslås.
 Undtagelser:
Ved ophør med et  

 arbejdstilbud,  

  

 der er fulgt efter en  

 periode med ventedagpenge  

  

 , er der ret til ventedagpenge igen, hvis  

 afbrydelsen skyldes forhold, der ikke kan tilregnes medlemmet, og medlemmet  

 har  

 ret til et supplerende arbejdstilbud.
Dette gælder f.eks., hvis virksomheden  

 går konkurs.
Dagpenge kan herefter udbetales, indtil det supplerende  

 arbejdstilbud påbegyndes eller afslås.
Ved hjemsendelser i et  

 arbejdstilbud, der er fulgt efter en periode med ventedagpenge, vil der kunne  

 udbetales ventedagpenge..." Ved lov nr. 433 af 30. juni  

 1993 ændredes § 55 således at stk. 5 fik følgende ordlyd:
"I § 55, stk. 5, ændres  

 "stk. 1 og 4" til "stk. 1, 3 og 4"." Baggrunden for ændringen blev  

 i lovforslaget beskrevet således (Folketingstidende 1992-1993, tillæg A, sp.  

 7581f  

 ):
 "Det foreslås, at der  

 gives direktøren for arbejdsløshedsforsikringen bemyndigelse til efter  

 forhandling med Landsarbejdsnævnet at fastsætte nærmere regler om anvendelse  

 af  

 lovens § 55, stk. 3.
Retten til "ventedagpenge"  

 efter § 55, stk. 3, er betinget af, at medlemmet har ret til et arbejdstilbud  

 efter lov om arbejdstilbud til ledige, og "ventedagpenge" kan  

 udbetales indtil arbejdstilbudet påbegyndes eller afslås.
Det er en  

 forudsætning, at medlemmet i øvrigt opfylder betingelserne for at modtage  

 arbejdsløshedsdagpenge.
Bemyndigelsen kan anvendes  

 til at præcisere reglerne om udbetaling af "ventedagpenge" til  

 medlemmer, der har ret til et arbejdstilbud." Bek. nr. 862 af 8. november  

 1993 om retten til ventedagpenge har i §§ 1 og 4 følgende indhold:
"  

  

 § 1.  

  

 Et medlem, der har ret til 1. arbejdstilbud efter at have  

 deltaget i et uddannelsestilbud eller have modtaget uddannelsesydelse til  

 ledige over 25 år eller iværksætterydelse efter lov om arbejdstilbud til  

 ledige, har - uanset arbejdskravet i § 55 og § 72 i lov om arbejdsformidling  

 og  

 arbejdsløshedsforsikring m.v. - ret til dagpenge, indtil arbejdstilbudet  

 påbegyndes eller afslås." "  

  

 § 4.  

  

 Påbegynder et medlem, der har ret til dagpenge efter § 1, et  

 arbejdstilbud, og afbrydes arbejdstilbudet af grunde, som ikke væsentligst  

 kan  

 tilregnes medlemmet, før medlemmet opfylder arbejdskravet i § 55 eller § 72 i  

 lov om arbejdsformidling og arbejdsløshedsforsikring m.v., har medlemmet igen  

 ret til dagpenge, indtil et supplerende arbejdstilbud påbegyndes eller  

 afslås.
Stk. 2.  

  

 Stk. 1 finder tilsvarende anvendelse, hvor et medlem selv  

 har bragt arbejdstilbudet til ophør for straks at påbegynde et ustøttet  

 arbejde, og det ustøttede arbejde ophører af grunde, som ikke væsentligst kan  

 tilregnes  

 medlemmet, før medlemmet igen opfylder arbejdskravet i § 55 eller § 72 i lov  

 om  

 arbejdsformidling og arbejdsløshedsforsikring m.v." De nye regler trådte i kraft  

 den 1. juli 1993 og kunne således ikke anvendes i (A's) sag.
 Ordlyden i § 55, stk. 3, er  

 ikke ganske klar; det er dog meget nærliggende at fortolke bestemmelsen  

 således  

 som Direktoratet for Arbejdsløshedsforsikringen har redegjort for i brevene  

 til  

 (A). Efter denne forståelse gjaldt retten til dagpenge kun indtil et  

 arbejdstilbud var påbegyndt, eller indtil 2. arbejdstilbud kunne påbegyndes.  

 (A) havde påbegyndt et arbejdstilbud, men - af grunde som ikke kunne  

 tilregnes  

 (A) - opgivet det inden (A) faldt for 26-ugers reglen.
I vejledningen af 11. februar  

 1992 lagde direktoratet imidlertid til grund at § 55, stk. 3, kunne  

 udstrækkes  

 til at gælde for personer, der havde været på ventedagpenge inden  

 påbegyndelsen  

 af et arbejdstilbud, og som af dem ikke tilregnelige grunde ophørte med  

 arbejdstilbudet.
Jeg forstår at denne udvidende fortolkning - som havde  

 støtte i afgørelser truffet af Arbejdsmarkedets Ankenævn - bygger på  

 formålsbetragtninger.
I forbindelse med ændringen  

 af § 55, stk. 5, ved lov nr. 433 af 30. juni 1993 blev direktøren bemyndiget  

 til at fastsætte nærmere regler om indholdet af § 55, stk. 3. Dette skete ved  

 bek. nr. 862 af 8. november 1993 hvori det klart blev fastslået, at retten  

 til  

 ventedagpenge udstraktes til også at omfatte personer der som (A) havde  

 påbegyndt et arbejdstilbud før retten til ventedagpenge indtrådte, og som  

 uden  

 egen skyld havde måttet opgive tilbudet.
Da bemyndigelsen ifølge  

 forarbejdsbemærkningerne sigtede på en  

  

 præcisering  

  

 af indholdet af § 55, stk. 3, må jeg lægge til grund at direktoratet i  

 forbindelse med udstedelsen af den nye bekendtgørelse har anlagt en anden og  

 bredere fortolkning af denne bestemmelse end tidligere.
I udtalelserne af 6. maj 1994  

 og 8. juli 1994 har direktoratet og Arbejdsmarkedets Ankenævn givet udtryk  

 for  

 at der savnedes holdepunkter for en udvidende fortolkning af § 55, stk. 3,  

 til  

 at omfatte (A's) situation.
Den senere ændring i regelgrundlaget underbyggede  

 efter myndighedernes opfattelse denne fortolkning af § 55, stk. 3.
 Efter min opfattelse  

 udelukkede ordlyden af § 55, stk. 3, for så vidt ikke en fortolkning der  

 udstrakte retten til ventedagpenge til at omfatte (A's) specielle situation.  

 Dertil kom at direktoratet og ankenævnet havde anlagt en udvidende  

 fortolkning  

 således at ventedagpenge kunne udbetales i tilfælde der var nært beslægtede  

 med (A's). Endelig har direktoratet siden - ved udstedelsen af bek. nr. 862  

 af  

 8. november 1993 - lagt til grund at § 55, stk. 3, kunne præciseres til at  

 omfatte et tilfælde som (A's) uden at denne bestemmelses ordlyd blev ændret.
 Da § 55, stk. 3, af  

 direktoratet allerede i 1992 blev undergivet en vis udvidende fortolkning, da  

 denne udvidelse omfattede en situation som havde betydelige lighedspunkter  

 med  

 (A's), og da direktoratet efterfølgende har fortolket § 55, stk. 3, således  

 at  

 den også omfatter (A's) situation, finder jeg at § 55, stk. 3, må fortolkes  

 således at (A) var berettiget til ventedagpenge.
Jeg har gjort  

 Arbejdsmarkedets Ankenævn og Direktoratet for Arbejdsløshedsforsikringen  

 bekendt med min opfattelse.
Da spørgsmålet ikke kan anses for utvivlsomt, har  

 jeg ikke fremsat min opfattelse som kritik.
Jeg har henstillet til  

 Arbejdsmarkedets Ankenævn at det genoptager sagen og overvejer sagen på ny  

 under hensyn til det jeg har anført ovenfor.
..." Arbejdsmarkedets Ankenævn  

 meddelte senere at ankenævnet den 6. april 1995 havde truffet en ny  

 afgørelse.  

 Ankenævnet fandt herefter ikke at ordlyden af § 55, stk. 3, i  

 arbejdsløshedsforsikringsloven udelukkede en fortolkning som gjorde A  

 berettiget til ventedagpenge.
 Ankenævnet ændrede således  

 sin afgørelse af 23. november 1993 og hjemviste sagen til direktoratet til  

 fornyet behandling på det ændrede grundlag.
