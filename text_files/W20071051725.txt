Manglende afholdelse af samtale med den ledige i forbindelse med ændring af jobplan Dato 14. december 2007 Xxx CPR-nr.
 Ankenævnet har behandlet Deres klage på møde den 13. december 2007.
Nævnet traf denne A F G Ø R E L S E De er ikke selvforskyldt ledig den 14. maj 2007.
 De skal derfor ikke have en karantæne på 3 uger.
 Ankenævnet ændrer således Arbejdsdirektoratets afgørelse af den 31. juli 2007.
B E G R U N D E L S E Ankenævnet har lagt til grund, at  De den 7. maj 2007 deltog i en samtale hos Z vedrørende muligheden for at deltage i et 18-ugers kursus (jobmatch). De havde forinden modtaget et brev om, at De ville blive indkaldt til samtale med Z vedrørende muligheden af et kursusforløb på 18 uger,  Z efterfølgende meddelte Jobcenter Y, at De var blevet optaget på kurset jobmatch med start den 14. maj 2007,  jobcenteret reviderede Deres jobplan den 8. maj 2007. Ifølge den reviderede jobplan skulle De deltage i et jobrettet virksomhedsforløb jobmatch, et kursus bestående af 14 ugers faglig og personlig opkvalificering og 4 ugers praktik,  De den 11. maj 2007 meddelte såvel Z som jobcenteret, at De ikke ønskede at deltage i kurset,  De ikke har underskrevet den reviderede jobplan, og at De efterfølgende ikke påbegyndte ovennævnte kursus,  Jobcenter Y i forbindelse med ændringen af Deres jobplan ikke afholdt en samtale med Dem.
 Ifølge bekendtgørelsen om en aktiv beskæftigelsesindsats skal der senest samtidig med udarbejdelsen af en jobplan afholdes en samtale med den ledige.
 Ankenævnet har ved afgørelsen lagt vægt på, at Jobcenter Y ikke i forbindelse med ændringen af Deres jobplan afholdt en samtale med Dem.
 Ankenævnet finder herefter, at Deres undladelse eller nægtelse af at underskrive jopplanen ikke kan sanktioneres efter reglerne om selvforskyldt ledighed.
R E G L E R Ankenævnet henviser til:
 § 31 i lov om en aktiv beskæftigelsesindsats, jf. lovbekendtgørelse nr. 685 af 29. juni 2005, og  § 64, stk. 1 i Arbejdsmarkedsstyrelsens bekendtgørelse nr. 1676 af 19. december 2006.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, Deres telefoniske oplysninger den 25. september 2007, Deres oplysninger i brev af 7. november 2007 og telefoniske oplysninger fra Arbejdsdirektoratet den 28. og 29. november 2007.
På ankenævnets vegne De kan læse om afgørelsens retlige grundlag på de følgende sider.
 Kopi til:
Regler Lov om en aktiv beskæftigelsesindsats, jf. lovbekendtgørelse nr. 685 af 29. juni 2005:
Kapitel 9 Jobplan ..
 § 31. Beskæftigelsesministeren fastsætter nærmere regler efter dette kapitel, herunder om indholdet af jobplanen og procedurer for udarbejdelse af jobplaner.
 Arbejdsmarkedsstyrelsens bekendtgørelse nr. 1676 af 19.. december 2006:
§ 64. Staten henholdsvis kommunen i jobcenteret udarbejder jobplanen sammen med personen.
Senest samtidig med, at jobplanen udarbejdes, afholdes en samtale med personen.
Den udarbejdede jobplan skal underskrives af personen og staten henholdsvis kommunen i jobcenteret.
 Stk. 2. Jobplanen skal indeholde oplysninger om:
1) personens beskæftigelsesmål og planer for tilbud, 2) eventuelt aftalte tilbud, 3) ansvar for tilmelding til tilbud, 4) tidspunkt for påbegyndelse af aftalte tilbud og 5) ansvar og dato for opfølgning.
 Stk. 3. Tilbud, hvor forsørgelsesgrundlaget er aktiveringsydelse, gives med forbehold for, at betingelserne for at modtage ydelsen i øvrigt er opfyldt.
Stk. 4. Når der er udarbejdet eller revideret en jobplan, skal staten henholdsvis kommunen i jobcenteret give personen en kopi af den aftalte jobplan.
For personer, der er omfattet af § 2, nr. 1, skal arbejdsløshedskassen tillige have en kopi.
