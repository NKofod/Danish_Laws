Betænkning afgivet af Sundhedsudvalget  

 den 15. maj 2002 Betænkning over Forslag til folketingsbeslutning om  

 lægeligt ordineret heroin til særlig hårdt belastede  

 narkomaner [af Villy Søvndal (SF) m.fl.] 1. Ændringsforslag Socialistisk Folkeparti har stillet 1  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 10. januar 2002 og  

 var til 1. behandling den 13. marts 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 4  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Betesda Rehabilitering, Foreningen til Udvikling af Rusmiddelpolitiske  

 Alternativer, Karsten Krath-Andersen, Brande, Landsforeningen for Human Narkobehandling, Alice Larsen, København S, Jørn B.
Petersen, Kolding, og Mark Russell, Skive,  

 og The Clean House.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til beslutningsforslaget:
Foreningen til Udvikling af Rusmiddelpolitiske  

 Alternativer, Karsten Krath-Andersen, Brande, Landsforeningen for Human Narkobehandling, Alice Larsen, København S, og The Clean House.
Spørgsmål Udvalget har stillet 9 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Ekspertmøde Udvalget afholdt den 2. maj 2002 et ekspertmøde  

 vedrørende den hollandske rapport om lægeligt ordineret heroin.
3. Indstillinger og politiske bemærkninger Et flertal i udvalget (V, DF, KF, KRF og Jette  

 Bergenholz Bautrup (S)) indstiller beslutningsforslaget til forkastelse,  

men vil stemme for det stillede ændringsforslag.
Ud fra et medicinsk synspunkt finder Venstre det  

 irrationelt at behandle med heroin frem for metadon.
Den største  

 forskel mellem heroin og metadon er efter V s opfattelse, at heroin giver et  

»sus «, hvilket metadon  

 ikke gør .
 V stemmer også nej, fordi det vil blive  

 særdeles vanskeligt at afgrænse de narkomaner, der skal tilbydes  

 heroin.
V frygter således en »glidebane«, hvor flere og  

 flere narkomaner skal tilbydes heroin.
Der findes heller ingen overbevisende  

 data, der kan dokumentere, at narkomaner på sigt bedre kan komme ud af  

 deres heroinmisbrug ved at deltage i behandlingsforsøg med heroin.
 Dansk Folkeparti er af den overbevisning, at  

 lægeordineret heroin ikke er et realistisk bud på  

 løsningen af misbrugsproblemerne, og at det ikke vil være til  

 gavn for målgruppen af misbrugere eller for samfundet.
 Beslutningsforslaget er for DF et udtryk for resignation,  

 da man ved en sådan politik vil fastholde stofmisbrugerne i et misbrug  

 i stedet for at skabe grobund for et egentligt og effektivt  

 behandlingstilbud, som efter DF s opfattelse bør bestå af en  

 langt større indsats med hensyn til afgiftning og sociale forebyggende  

 tiltag såsom Minnesota-afvænningsmetoder, langsigtede strategier  

 og omlægning af nuværende behandlinger til langt flere  

 døgnbehandlingsmuligheder samt tilbud om bolig og social støtte  

 og skadestuer på gadeplan.
 Endvidere bør fængslerne gøres til  

 stoffri områder, således at disse ikke er  

 udklækningsanstalter for nye misbrugere.
 DF mener, at beslutningsforslaget vil legalisere brugen af  

 heroin, og at der tillige sendes et forkert signal til andre potentionelle  

 misbrugere og unge mennesker.
 Kristeligt Folkeparti mener, at debatten for eller imod  

 statsordineret heroin er præget af en række myter.
Den første myte går ud på, at alt andet  

 end lægeordineret heroin er prøvet i den danske narkopolitiks  

 historie, og at alt er slået fejl.
Det er ikke korrekt.
Tværtimod  

 er der stadigvæk   også i overensstemmelse med ekspertgruppens  

 udsagn   store uudnyttede muligheder i behandlingen af narkomaner i Danmark.
Det er   efter KRF s opfattelse   afgørende, at  

 behandlingen ikke alene fokuserer på afvænning.
En  

 fuldstændig behandling består således af mindst tre  

 elementer, nemlig afvænning, den egentlige behandling og udslusning.  

 Ikke mindst udslusningen har i den hidtidige behandling været et  

 overset element.
Det er imidlertid utrolig vigtigt, at misbrugeren i  

 behandlingsforløbet får et nyt livsindhold, efter at vedkommende  

 er blevet stoffri.
Den anden myte er, at der findes narkomaner, der ikke kan  

 behandles og er håbløse tilfælde.
For KRF er det helt  

 afgørende at fastholde, at alle narkomaner kan behandles.
I den  

 forbindelse kan det være nyttigt at lytte til de virkelige eksperter  

 på området, nemlig de tidligere misbrugere.
De er modstandere af  

 lægeordineret heroin og siger samstemmende, at de aldrig ville  

 være blevet stoffrie, hvis de havde kunnet få udleveret heroin.
Tredje myte er, at der findes et columbusæg, der med  

 ét kan løse narkomaniens gåde og få de  

 hårdeste misbrugere ud af deres misbrug.
Når der tales  

 narkoafvænning, drejer det sig om at have en vifte af forskellige  

 tilbud og at tage et langt, sejt træk.
Det foreliggende  

 beslutningsforslag går ud på at indføre  

 lægeordineret heroin som en forsøgsordning.
Imidlertid kan man  

 lige så godt se i øjnene, at konsekvensen af en eventuel  

 gennemførelse af et sådant forsøg vil være en  

 permanent ordning.
Den danske ekspertgruppe har da også udtalt, at hvis  

 man begynder et forsøg med lægeordineret heroin i Danmark,  

 bør man indstille sig på en permanentgørelse af  

 ordningen.
 Herudover mener KRF, at lægeordineret heroin  kan  

 skabe signalforvirring i indsatsen for at forebygge narkotikamisbrug.
 På den baggrund er KRF imod forslag om at  

 indføre lægeligt ordineret heroin.
 Jette Bergenholz Bautrup (S) henviser til  

 betænkningsbidraget fra Socialdemokratiet.
Et mindretal i udvalget (Sophie Hæstorp  

 Andersen (S), René Skau Björnsson (S), Karen J.
Klint (S), Lone  

 Møller (S), SF, RV og EL) indstiller beslutningsforslaget til  

vedtagelse med det stillede ændringsforslag.
Det Radikale  

 Venstres medlem af udvalget gør opmærksom på, at partiets  

 folketingsgruppe stemmer individuelt.
 De socialdemokratiske medlemmer af udvalget oplyser, at  

 den socialdemokratiske folketingsgruppe har noteret sig, at ekspertgruppen  

 vedrørende indsatsen for de hårdest belastede stofmisbrugere er  

 delte i anbefalingerne om anvendelse af lægeordineret heroin, nu hvor  

 erfaringerne fra Hollands forsøg foreligger.
Den socialdemokratiske folketingsgruppe har desuden  

 noteret sig, at ekspertgruppen er enige om, at det hollandske forsøg viser, at nogle misbrugere  

 opnåede forbedringer under behandlingen med heroin i kombination med  

 metadon.
Ingen tvivler på de lægefaglige oplysninger herom.
Der  

 sås forbedringer i sundhedstilstanden, flere fik mere struktur på  

 dagligdagen, og der skete et fald i den personlige kriminalitet.
Uddelingen  

 kunne i øvrigt ske uden skade for personalets arbejdsmiljø, at der er et uudnyttet potentiale, der ikke bruges i den i dag  

 eksisterende misbrugsbehandling, at selv om der er mange undersøgelser af de forskellige  

 behandlingsformer, kan der nok med fordel ske opsamling af, hvad der »er den bedste vej til den bedste behandling« /en måling af  kvalitetseffekten, altså en  

 egentlig fastlæggelse af, hvad der er bedste praksis i forhold til de  

 mest belastede misbrugere, at der ikke er grundlag for yderligere spørgsmål til  

»specialister«  

  lægefagligt kan der ikke siges mere nyt om fordele og ulemper ved  

 lægeordineret heroin, at den nu afsluttede ekspertgruppe ikke skal genopstå   den har  

 ikke mere at tilføje til debatten    »I har  

 så rigeligt hørt på ekspertisen«, blev der sagt, og at det vil kræve et klart retsgrundlag/lovhjemmel at tillade  

 forsøg/behandling med lægeordineret heroin.
Både i forhold  

 til offentligheden og i forhold til modtageren.
 Den socialdemokratiske folketingsgruppe er enig med  

 ekspertgruppen i, at det nu alene er et politisk anliggende at tage stilling  

 til, om der her i landet skal indføres behandling med  

 lægeordineret heroin, eventuelt som en forsøgsordning.
 De socialdemokratiske medlemmer af udvalget oplyser  

 desuden, at medlemmerne af den socialdemokratiske folketingsgruppe ikke ser  

 ens på, hvorvidt der skal indføres forsøg med  

 lægeordineret heroin, hvorfor medlemmerne stilles frit ved afstemningen  

 om  beslutningsforslaget.
Blandt de medlemmer, der vil stemme imod  

 beslutningsforslaget, lægges der vægt på, at  det er uacceptabelt og uetisk at anvende et forbudt narkotisk  

 stof som behandling, da dette vil have en negativ effekt blandt alle  

 misbrugere.
Desuden frygter de, at behandling med heroin vil være et  

 forkert signal at sende til de mange unge, der eksperimenterer med  

 stoffer, at behandlingsmålet også for de særlig hårdt  

 belastede narkomaner er et liv i stoffrihed, at de økonomiske midler øges for at sikre flere stoffri  

 behandlingstilbud, herunder tilbud med psykoterapeutiske behandlingsmetoder,  

 som  bl.a. i Sverige har vist en god effekt hos heroinmisbrugere.
 at det ikke udnyttede potentiale i de eksisterende behandlingstilbud  

 (som ekspertgruppen henviser til) bliver stillet til rådighed for  

 misbrugerne, idet dette vil  have et lige så effektivt behandlingssigte  

 med hensyn til livskvalitet, sundhedstilstand og mindre personlig  

 kriminalitet.
 Socialistisk Folkeparti finder, at  

 behandlingsforsøget skal ske ud fra de erfaringer, som nu foreligger  

 fra det afsluttede forsøg i Holland med kombinationsbehandlingen af  

 heroin og metadon.
 Vedrørende målgruppen ønsker SF en  

 særlig afklaring af, hvorvidt meget unge prostituerede med et  

 mangeårigt heroinmisbrug, som ikke har kunnet profitere af de ellers  

 anvendte behandlingstilbud, vil kunne indgå med henblik på at  

 forebygge, at de fortsætter endnu mange år i prostitution.
 Enhedslisten har noteret sig ekspertgruppens holdning om,  

 at der ikke er grundlag for yderligere spørgsmål af  

 lægefaglig art til eksperter, og at det herefter alene er et politisk  

 spørgsmål, om man i Danmark vil tillade forsøg med  

 lægeordineret heroin.
Det må erkendes, at den hidtil førte  

 narkopolitik har spillet fallit.
Siden 1950 erne har skiftende regeringer  

 forsøgt at bekæmpe stofmisbrug og stofafhængighed med  

 midler, der ikke har ført nogen vegne.
Der er sket en kriminalisering  

 og stempling af narkomanerne, og fra politiets side ført en  

 stresspolitik over for misbrugerne.
Der har været alt for få  

 behandlingstilbud, og ofte har behandlingstilbuddet kun bestået i  

 metadonvedligeholdelse.
Dertil kommer den forfærdelige situation, at  

 stofmisbrugere, der ønskede behandling, ofte har måttet  

 stå på ventelister i mange måneder, og dermed er  

 motivationen måske væk, når behand-lingspladsen en dag har  

 været der.
Det er derfor stærkt problematisk, at der skæres  

 på midlerne til det sociale område, både på statsligt  

 og amtsligt plan, så det bliver svært at få de  

 nødvendige midler til at sikre tilstrækkelige  

 behandlingstilbud.
For EL er det afgørende, at samfundet til enhver  

 tid har et reelt behandlingstilbud til stofmisbrugerne.
Tilbuddene skal  

 være tilrettelagt, så man i højere grad tager udgangspunkt  

 i den enkelte.
Derfor skal det være et stående tilbud til alle,  

 der er motiverede.
Til enhver behandling skal knyttes et flerårigt  

 tilbud om individuelt tilrettelagt efterbehandling.
Det afgørende for  

 behandlingens succes på lang sigt er, at der skabes rammer for en  

 dagligdag, som ikke styres af en altoverskyggende stofafhængighed, at  

 der gives ordentlige boligforhold og et meningsfyldt indhold i hverdagen.
 Til stofmisbrugere, som af forskellige årsager ikke  

 aktuelt kan eller vil tage imod et behand-lingstilbud, skal der være  

 forskellige socialpædagogiske og sundhedsmæssige tilbud, som kan  

 hjælpe misbrugerne til en menneskeværdig dagligdag.
 Som en del af den skadebegrænsende strategi erkender  

 EL, at der blandt stofmisbrugerne er en særlig gruppe, hvor  

 herointildeling kan indgå som et middel til at opnå en forbedring  

 af dagligdagen både socialt og sundhedsmæssigt.
EL går ind for, at stofmisbrugere, efter at  

 være blevet visiteret af fagligt personale, kan få de  

 ønskede stoffer efter lægeordination.
Derudover skal der  

 gennemføres velplanlagte forsøg med henblik på at udvide  

 vores faktiske viden om mulighederne for at komme ud af misbrug.
 Der skal ud over forsøget med lægeordineret  

 heroin være et stående behandlingstilbud og andre sociale tilbud,  

 der på længere sigt kan føre misbrugeren væk fra en  

 tilværelse, der kun handler om stofbehovet.
Behandlingstilbud, der har stoffrihed som mål, og en  

 forebyggende indsats er det, der efter EL s opfattelse er perspektiv i.
Til  

 en effektiv forebyggelse hører ikke mindst ændringer i  

 samfundet, der kan forbedre levevilkår og livskvalitet for alle,  

 også for dem, der ellers vælger stofmisbrugets virkelighedsflugt.
 EL vil være stærkt på vagt over for,  

 hvis et heroinforsøg bliver gennemført, om heroinudleveringen i  

 givet fald vil blive brugt på samme måde, som metadonen i stort  

 omfang bruges nu: Som en sovepude for en politik, der ikke seriøst vil  

 forebygge, og som ikke vil bruge de nødvendige ressourcer på at  

 hjælpe en stor gruppe narkomaner ud af misbruget, men som gerne vil  

 være fri for deres kriminalitet og synlighed i gadebilledet.
 EL opfatter ikke forsøg med udlevering af heroin  

 som vejen til en løsning af narkoproblemet, men alene som et middel  

 til at begrænse skadevirkningerne af misbruget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (SF), tiltrådt af et flertal (det  

 øvrige udvalg):
Til teksten 1) I teksten ændres »dette  

 folketingsår« til: »2002«.
[Ændret ikrafttrædelsestidspunkt] Bemærkninger Med ændringsforslaget ønsker SF at  

 gøre det praktisk muligt for regeringen at igangsætte  

 forsøget inden udløbet af fristen.
Hans Andersen (V)  Ester Larsen (V)  

  Preben Rudiengaard (V)  Jørgen Winther (V)  

 nfmd.  Birthe Skaarup (DF) fmd.  

  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Karen J.
Klint (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)    

 Line Barfod (EL)  Naser Khader (RV) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 46 Bilagsnr.
