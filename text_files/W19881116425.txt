Udtalt, at Registertilsynet ikke havde indvendinger imod, at den  

 enkelte kommunalbestyrelse delegerer sit registeransvar med hensyn til  

 videregivelse af offentligt tilgængelige oplysninger fra ejendomsdatasystemet  

 til Boligministeriet med henblik på samkøring af bl.a.
BBR.
Endvidere udtalt,  

 at samkøring krævede særskilt forskrift samt, at ændringer i en eksisterende  

 forskrift var så væsentlige, at lovens procedureregler skulle iagttages.
 Administrations- og Personaledepartementet fremsendte et af  

  Boligministeriet udarbejdet udkast til ændringer af forskrifterne for Det  

 fælleskommunale Ejendomsdatasystem.
Det fremgik, at man ønskede at sammenstille en række offentligt  

 tilgængelige oplysninger fra registeret med bl.a.
Bygnings- og  

 Boligregisteret (BBR), Matrikelregisteret samt statens salgs- og  

 vurderingsregister, således at boligministeren skulle være ansvarlig for  

 denne anvendelse af registeret.
Man ønskede desuden at videregive disse  

 oplysninger til private og offentlige modtagere, der havde modtaget  

 tilladelse til registeradgang af  Boligministeriet i henhold til lov om  

 bygnings- og boligregistrering, jf.
Boligministeriets bekendtgørelse af 4.  

 juli 1988 om adgangen til at modtage oplysninger sammenstillet fra to eller  

 flere ejendomsdataregistre.
Af de indledende bemærkninger til lovforslaget om ændring af lov om  

 bygnings- og boligregistrering (udvidet adgang til ejendomsdataregistreringer  

 m.v.) fremgår det, at forslaget er et led i regeringens moderniseringsplan  

 for at effektivisere og videreudvikle ejendomsdataregistreringen.
Sigtet er  

 bl.a. en bedre samfundsmæssig udnyttelse af oplysningerne og en bedre service  

 med hensyn til borgernes oplysningsadgang til registreringen vedrørende  

 ejendomsdata m.v.
Forslaget retter sig primært mod Bygnings- og Boligregisteret, som ikke er  

 omfattet af lov om offentlige myndigheders registre.
Herudover fremgår det af  

 bemærkningerne, at Boligministeriet samtidig bliver hovedansvarlig for  

 videregivelse af offentligt tilgængelige oplysninger fra andre  

 ejendomsdatasystemer, bl.a.
Det fælleskommunale Ejendomsdatasystem, under  

 forudsætning af, at hver enkelt registeransvarlig kommune delegerer sit  

 ansvar for videregivelse af oplysninger til Boligministeriet.
 Det fremgår af Boligministeriets bekendtgørelse, at offentligt til  

 gængelige oplysninger fra sammenstillede ejendomsdataregistre under visse  

 omstændigheder kan videregives, eventuelt ved terminaladgang, til  

 rekvirenter, der har fået tilladelse/autorisation fra Boligministeriet.  

 Forudsætningen er dog, at der er indgået aftale med den registeransvarlige  

 kommune.
 Videregivelse af offentligt tilgængelige oplysninger fra Det  

 fælleskommunale Ejendomsdatasystem var hidtil sket i henhold til  

 forskrifterne for registeret og de fastsatte retningslinier i  

  Finansministeriets vejledning af 19. juni 1985 om videregivelse af  

 oplysninger til private personer og virksomheder fra Det fælleskommunale  

 Ejendomsdatasystem på Kommunedata I/S og Århus  Kommunes edb-afdeling.
 Udgangspunktet ved videregivelse af offentligt tilgængelige oplysninger  

 fra registeret havde således hidtil været, at det var den enkelte  

 kommunalbestyrelse, der som registeransvarlig bl.a. var ansvarlig for  

 videregivelsen af oplysninger til private, og som skulle foretage vurderingen  

 af, om oplysningerne skulle videregives.
Registertilsynet havde ikke principielle indvendinger imod, at den enkelte  

 kommunalbestyrelse delegerer sit registeransvar med hensyn til videregivelse  

 af offentligt tilgængelige oplysninger fra ejendomsdatasystemet  

 til Boligministeriet.
Registertilsynet lagde herved vægt på, at det ifølge  

 bemærkningerne til lovforslaget om ændring af lov om bygnings- og  

 boligregistrering har været hensigten også at kunne videregive oplysninger  

 fra Bygnings- og Boligregisteret sammenstillet med oplysninger fra andre  

 ejendomsdataregistreringer.
Det var imidlertid Registertilsynets opfattelse, at det ikke var  

 tilstrækkeligt alene at foretage en ændring af forskrifterne for Det  

 fælleskommunale Ejendomsdatasystem som hjemmel til videregivelsen og  

 samkøringen i Boligministeriets regi.
Man var således af den opfattelse, at  

 der ikke alene i Det fælleskommunale Ejendomsdatasystem skulle indføjes  

 bestemmelser om videregivelsen, men at der tillige skulle fastsættes en  

 særskilt forskrift for samkøringen.
Baggrunden herfor var, at der ikke forelå  

 en forskrift for Bygnings- og Boligregisteret, hvori den fornødne hjemmel til  

 samkøringen kunne indarbejdes.
 Registertilsynet fandt endvidere, at de foreslåede ændringer i Det  

 fælleskommunale Ejendomsdatasystem var så væsentlige, at lov om offentlige  

 myndigheders registres procedureregler skulle iagttages, herunder at  

 kommunalbestyrelserne skulle foretage fornyet tilslutning til registeret, jf.  

 lov om offentlige myndigheders registre § 7, stk. 4.
 Registertilsynet var endvidere af den opfattelse, at Boligministeriet i  

 forbindelse med vurderingen af, om datarekvirenten og det angivne formål  

 faldt inden for de i bekendtgørelsens §§ 3-5 anførte rammer, også burde tage  

 hensyn til de retningslinier, der er fastsat for videregivelse fra Det  

 fælleskommunale Ejendomsdatasystem, f.eks. således at der bl.a. ikke  

 videregives oplysninger til rene markedsføringsformål.
 Registertilsynets årsberetning 1988 s. 35.
