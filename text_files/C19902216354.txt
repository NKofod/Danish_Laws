(Til alle frie grundskoler og private  

 gymnasier med grundskoleafdeling) De frie grundskoler er private, selvejende institutioner, og den enkelte  

 skole er arbejdsgiver for skolens ansatte.
Det er derfor den enkelte skole, der som en betingelse for at få tilskud  

 skal udregne og foretage lønmæssig indplacering af skolens leder og lærere  

 mfl.
Det er således den enkelte skoles ansvar, at den lønmæssige indplacering  

 er korrekt.
Igennem mange år har Undervisningsministeriet som en praktisk ordning  

 udført denne opgave på skolernes vegne.
Men fra 1. januar 1991 kan  

 ministeriet ikke længere påtage sig dette arbejde, der derefter må udføres af  

 den enkelte skole selv.
Undervisningsministeriet forventer snarest at udsende et samlet regelsæt  

 om lønanciennitet.
Dette omfatter såvel folkeskolens regler som de regler,  

 der er særlige for de frie grundskoler.
Direktoratet for Folkeoplysning, Frie  

 Grundskoler mv. vil i forbindelse med tilskudsberegningen foretage  

 stikprøvekontrol.
Mange skoler vil antagelig være interesseret i, at denne opgave fortsat  

 udføres centralt på skolernes vegne.
Undervisningsministeriet har derfor  

 drøftet dette spørgsmål med Frie Grundskolers Fællesråd, og FGF har erklæret  

 sig villig til - via Vikarkassen for friskoler, private grundskoler og  

 private gymnasieskoler m.v. - for de skoler, der måtte ønske det, at udføre  

 denne opgave.
Undervisningsministeriet anbefaler, at skolerne tilslutter sig  

 ordningen.
Med venlig hilsen Annelise Lund-Rasmussen fm.
