Bekendtgørelse om ændring af bekendtgørelse om tilskud til modernisering af fiskefartøjer og til selektive fiskeredskaber § 1 I bekendtgørelse nr. 989 af 10. oktober 2012 om tilskud til modernisering af fiskefartøjer og til selektive fiskeredskaber foretages følgende ændringer:
 1. Efter § 5 indsættes før overskriften før § 6:
»§ 5 a.
Uanset § 5, stk. 2, kan der efter den 31. januar 2014 ikke indgives ansøgning om tilsagn om tilskud.« 2. I § 23 indsættes efter stk. 2 som nyt stykke:
»Stk. 3. Uanset stk. 2, 1. og 2. pkt., skal anmodning om slutudbetaling senest være modtaget i NaturErhvervstyrelsen den 1. august 2015.« Stk. 3 bliver herefter stk. 4.
§ 2 Bekendtgørelsen træder i kraft den 31. januar 2014.
