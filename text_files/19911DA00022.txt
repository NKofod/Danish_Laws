Nr BTB 22 Betænkning over Forslag til folketingsbeslutning om ensartede straframmer  

 for narkotikakriminalitet i EF   

 Nr B 22 1991-92, 1. samling Afgivet af Retsudvalget Afgivet: 19920227 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse ved  

 2. (sidste) behandling.
Et mindretal inden for flertallet (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget) ønsker  

 at understrege, at man er enig med forslagsstillerne i, at et effektivt  

 internationalt samarbejde er et væsentligt led i indsatsen mod bekæmpelse af  

 narkotikakriminalitet.
Det gælder såvel det praktiske politimæssige  

 samarbejde som samarbejdet vedrørende informationsudveksling og udarbejdelse  

 af internationale instrumenter.
 Mindretallet ønsker i den forbindelse at pege på, at der på området for  

 den grænseoverskridende kriminalitet, herunder narkotikakriminaliteten,  

 allerede eksisterer et internationalt samarbejde mellem retsinstanser og  

 politimyndigheder, bl.a. i FN, i Europarådet, i Norden og i det såkaldte  

 TREVI-samarbejde mellem de 12 EF-lande.
 Mindretallets indstilling skal imidlertid ses på baggrund af, at  

 beslutningsforslaget rejser en række principielle spørgsmål såvel i forholdet  

 mellem EF og medlemslandene som i relation til de enkelte EF-landes  

 kriminalpolitik, som endnu er uafklarede.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret .
