 Under den 18. November 1946 er der mellem Danmark og Sverige afsluttet  

 følgende, af Danmark den 23. December 1946 ratificerede Konvention:
 Hans Majestæt Kongen af Danmark og Hans Majestæt Kongen af Sverige er  

 efter de paa det nordiske Socialministermøde i København i September 1945  

 førte Forhandlinger kommet overens om at afslutte en Konvention om Formidling  

 af Arbejdskraft m.v. og har til deres befuldmægtigede udnævnt:
Hans Majestæt Kongen af Danmark: Sin Udenrigsminister, Hr.
Niels Carl  

 Gustav Magnus Rasmussen, Hans Majestæt Kongen af Sverige: Sin overordentlige Gesandt og  

 befuldmægtigede Minister i København, Kammerherre Gustaf Frederik Nils von  

 Dardel, hvilke, behørigt befuldmægtigede, er kommet overens om følgende Artikler:
I.
Overførelse af ledig Arbejdskraft.
 Artikel 1.
 De kontraherende Lande nedsætter et Fællesudvalg bestaaende af en eller  

 flere Repræsentanter for de enkelte Landes centrale  

 Arbejdsanvisningsmyndigheder, hvis Opgave det er at følge Bevægelserne paa  

 Arbejdsmarkedet i de enkelte Lande.
 Artikel 2.
 Et Lands centrale Arbejdsanvisningsmyndighed kan rette Anmodning til den  

 tilsvarende Myndighed i det andet kontraherende land om at formidle  

 Overførelse af egnet Arbejdskraft.
 Artikel 3.
 Stk. 1.  Det paahviler den Anvisningsmyndighed, som  

 modtager en Anmodning som omhandlet i Artikel 2, at yde den anmodende  

 Myndighed Hjælp ved at undersøge Muligheden for at bistaa ved den begærte  

 Arbejdsformidling.
Stk. 2.  Saafremt der ikke findes egnet ledig  

 Arbejdskraft i det Land, hvorfra Arbejdskraften søges, eller kan den tilbudte Arbejdskraft  

 ikke beskæftiges, meddeler den centrale Arbejdsanvisningsmyndighed, at  

 Formidling ikke kan finde Sted.
Stk. 3.  Saafremt den centrale  

 Arbejdsanvisningsmyndighed skønner, at der som Følge af Formidlingen straks eller inden for en nærmere Fremtid  

 maa antages at ville opstaa Knaphed paa egnet hjemlig Arbejdskraft eller  

 Arbejdsløshed inden for det Fag eller det stedlige Omraade, som omfattes af  

 den ønskede Formidling, meddeler den centrale Arbejdsanvisningsmyndighed, at  

 den ikke kan medvirke til Formidlingen.
 Artikel 4.
 Saafremt en ledig Arbejder gennem sit Lands centrale Arbejdsanvisning  

 søger Arbejde i det andet Land, paahviler det Arbejdsanvisningen til det  

 paagældende Lands centrale Anvisningsmyndighed at oversende saadanne  

 Oplysninger om Vedkommende, som er nødvendige for, at en forsvarlig  

 Arbejdsanvisning kan finde Sted, dog saaledes at Reglerne i Artikel 3 finder  

 tilsvarende Anvendelse.
II.
Arbejdstilladelse.
 Artikel 5.
 I de kontraherende Lande udkræves ikke Arbejdstilladelse for saa vidt  

 angaar disse Landes Statsborgere.
III.
Gensidighed inden for Sociallovgivning.
 Artikel 6.
Stk. 1.  Til Gennemførelse af øget Gensidighed inden for  

 den nordiske Socialforsikring og anden social Lovgivning nedsættes der et  

 staaende Udvalg, til hvilket hvert Lands Regering vælger 2 Medlemmer.
De  

 enkelte Landes Repræsentanter er berettiget til at lade tilkalde sagkyndige i  

 det Omfang, hvori de skønner dette fornødent til Behandling af foreligende  

 Spørgsmaal.
Stk. 2.  Udvalget kan afgive Indstilling om saadanne  

 Ændringer i eller Tilføjelser til vedkommende Landes sociale Lovgivning og  

 administrative Praksis, som maatte skønnes hensigtsmæssige med Henblik paa at  

 tilvejebringe øget Gensidighed og Ensartethed.
IV.
Ikrafttræden m.v.
 Artikel 7.
 Stk. 1.  Konventionen skal ratificeres og  

 Ratifikationsdokumenterne udveksles i København.
 Stk. 2.  Konventionen træder i Kraft ved det første  

 Kvartalsskifte, der indtræder, efter at Ratifikationsdokumenterne er  

 udvekslet.
 Stk. 3.  Enhver af Staterne kan opsige Konventionen med  

 en Frist af eet Aar til Ophør en 1. Januar eller en 1. Juli.
 Til Bekræftelse heraf har de respektive befuldmægtigede undertegnet  

 nærværende Konvention og forsynet den med deres Segl.
 Udfærdiget i København i to Eksemplarer paa Dansk og Svensk den 18.
 November 1946.
sign.
Gustav Rasmussen.
sign.
G. v.
Dardel.
 PROTOKOL.
 Samtidig med Undertegnelsen af den i Dag daterede Konvention om Formidling  

 af Arbejdskraft m.v. er de undertegnede, som dertil er behørigt bemyndigede,  

 enedes om følgende Bestemmelser:
 Ud fra Ønsket om med Tiden at tilvejebringe Rammerne for en Overførsel af  

 ledig Arbejdskraft imellem de nordiske Lande har de kontraherende Landes  

 Regeringer afsluttet en Konvention om Formidling af Arbejdskraft m.v.
Man er i denne Forbindelse opmærksom paa, at Forholdene for Tiden er  

 forskelligartede i de nordiske Lande.
Det er af den største Betydning, at de  

 Lande, der i særlig Grad er ramt af Krigen, har deres nationale Arbejdskraft  

 til Raadighed inden for Landets Grænser til Genopbygningsarbejde.
Man er  

 derfor enig om, at Anmodning om Arbejdskraft ikke bør rejses, medmindre der  

 af det paagældende Lands Repræsentant i det i Konventionens Artikel 1  

 omhandlede Fællesudvalg er givet Tilslutning hertil.
 Det Arbejde, som før krigen blev paabegyndt angaaende Udveksling af unge  

 Arbejdere i Uddannelsesøjemed, bør dog snarest genoptages og udvides.
 Der er endvidere Enighed om, at Konventionens Regler bør administreres  

 saaledes, at der ikke kan blive Tale om at anvise Personer, der under Krigen  

 har vist unational Holdning, og det bør i det hele tilstræbes at hindre  

 saadanne Personer i at tage Arbejde i det andet Land.
 De kontraherende lande er enige om, at de øvrige nordiske Lande har Adgang  

 til at deltage i saavel det i Konventionens Artikel 1 som det i Artikel 6  

 omhandlede Udvalg.
 Til Bekræftelse heraf har de befuldmægtigede undertegnet nærværende  

 Protokol.
 Udfærdiget i København i to Eksemplarer paa Dansk og Svensk den 18.  

 November 1946.
sign.
Gustav Rasmussen.
sign.
G. v.
Dardel.
 Hvilket herved bringes til almindelig Kundskab, idet tilføjes, at  

 Ratifikationsdokumenterne er udvekslede den 28. December 1946 i København,  

 saaledes at Konventionen i Medfør af Artikel 7 træder i Kraft den 1. Januar  

 1947.
 Arbejds- og Socialministeriet, den 13.  

 Januar 1947.
Søren P.
Larsen.
 /Ricard.
