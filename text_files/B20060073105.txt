Bekendtgørelse  

 om vederlagsordningen for uindspillede bånd m.v. i henhold til  

 ophavsretsloven I medfør af § 42, stk. 4, § 43,  

 stk. 2, § 44, stk. 2, § 45, stk. 2, og § 79 i  

 ophavsretsloven, jf. lovbekendtgørelse nr. 725 af 6. juli 2005, som senest  

 ændret ved lov nr. 569 af 9. juni 2006, fastsættes:
Almindelige bestemmelser § 1.  

  

 Den, der erhvervsmæssigt fremstiller eller indfører lyd- eller videobånd  

 eller  

 andre indretninger, hvorpå lyd eller billeder kan optages, skal betale  

 vederlag  

 til rettighedshaverne til de værker m.v., som er nævnt i lovens § 39,  

 stk. 1, og 2.
 Stk. 2.  

  

 Vederlaget  

 skal betales for bånd m.v., der er egnet til fremstilling af eksemplarer til  

 privat brug, og kun for værker m.v., som er udsendt i radio eller fjernsyn,  

 eller som er udgivet på fonogram, film, videogram eller lignende, jf. lovens  

 § 39, stk. 2.
 Stk. 3.  

  

 Vederlaget  

 udgør for 2006 pr. minut spilletid for analoge lydbånd 0,0603 kr. og for  

 analoge  

 videobånd 0,0839 kr.
 Stk. 4.  

  

 Vederlaget  

 udgør for 2006 for digitale lydmedier 1,88 kr. pr. stk., for digitale  

 billedmedier  

 3 kr. pr. stk. og for digitale hukommelseskort 4,28 kr. pr. stk.
 Stk. 5.  

  

 De i  

 stk. 3 og 4 nævnte vederlag reguleres fra 2007 årligt med  

 satsreguleringsprocenten, jf. lov om en satsreguleringsprocent.
 Stk. 6.  

  

 Vederlaget  

 opkræves af fællesorganisationen Copy-Dan, Båndkopi, der i henhold til lovens  

 § 39, stk. 3, er godkendt af kulturministeren til at administrere  

 og  

 kontrollere vederlagsordningen i overensstemmelse med bestemmelserne i lovens  

 §§ 39-46.
 Opgørelsen af det vederlagspligtige antal bånd m.v.
 § 2.  

  

 Virksomheder, der erhvervsmæssigt fremstiller eller indfører lyd- eller  

 videobånd  

 m.v., skal anmeldes hos Copy-Dan, Båndkopi, jf. lovens § 41,  

 stk. 1.
 Stk. 2.  

  

 De i  

 stk. 1 nævnte virksomheder skal opgøre det vederlagspligtige antal lyd-  

 og  

 videobånd m.v., der hver måned er udleveret fra virksomheden, samt disses  

 spilletid, på en særlig blanket, som indsendes til Copy-Dan, Båndkopi, senest  

 ved udgangen af den følgende måned.
 Stk. 3.  

  

 Opgørelsen  

 skal indeholde en angivelse af det vederlagspligtige beløb, som skal angives  

 i  

 hele kroner.
 Stk. 4.  

  

 Opgørelsen  

 skal omfatte ethvert vederlagspligtigt lyd- og videobånd m.v., der i perioden  

 er udleveret fra virksomheden, uanset om båndene er udleveret med eller uden  

 modydelse, er solgt på prøve eller udleveret i konsignation og lignende.  

 Opgørelsen skal endvidere omfatte bånd m.v., der er udtaget til brug i  

 virksomheden,  

 jf. lovens § 42, stk. 3.
 Stk. 5.  

  

 Samtidig  

 med indsendelsen af opgørelsen skal de i stk. 1 nævnte virksomheder  

 indbetale  

 vederlaget til Copy-Dan, Båndkopi, jf. lovens § 46.
Oplysningspligt § 3.  

  

 Enhver, som videresælger lyd- og videobånd m.v., har pligt til efter  

 anmodning  

 fra Copy-Dan, Båndkopi, inden 4 uger at oplyse, hvem båndene m.v. er købt af,  

 jf. lovens § 42, stk. 6.
 Fradrag i det vederlagspligtige antal bånd m.v.
 § 4.  

  

 Anmeldte virksomheder har på begæring fra en af Copy-Dan, Båndkopi, valgt  

 statsautoriseret revisor pligt til at afgive nærmere oplysninger om  

 udlevering  

 af lyd- og videobånd m.v., der fratrækkes i det vederlagspligtige antal bånd  

 i  

 overensstemmelse med lovens § 43, stk. 1.
 Stk. 2.  

  

 Revisor har  

 ret til at gennemgå varebeholdninger, forretningsbøger, regnskabsbilag og  

 andet  

 regnskabsmateriale i forbindelse med kontrollen af fradrag i det  

 vederlagspligtige  

 antal bånd.
 § 5.  

  

 Fradrag  

 efter lovens § 43, stk. 1, nr. 1, er betinget af, at den  

 vederlagspligtige virksomhed kan fremlægge dokumentation for, at modtageren  

 af  

 lyd- og videobånd m.v. er en anden anmeldt virksomhed.
 Stk. 2.  

  

 Fradrag  

 efter lovens § 43, stk. 1, nr. 2, er betinget af, at den  

 vederlagspligtige virksomhed kan fremlægge dokumentation for, at udførsel har  

 fundet sted.
 Stk. 3.  

  

 Fradrag  

 efter lovens § 43, stk. 1, nr. 3, er betinget af, at den modtagende  

 virksomhed er godkendt af Copy-Dan, Båndkopi, som omfattet af bestemmelsen.
 Stk. 4.  

  

 Fradrag  

 efter lovens § 43, stk. 1, nr. 4, er betinget af, at lyd- og  

 videobånd m.v. er solgt til virksomheder, der efter aftale med Copy-Dan,  

 Båndkopi, er udpeget af Danske Døves Landsforbund eller Dansk Blindesamfund  

 som  

 fremstillere af optagelser til brug for syns- og hørehandicappede.
Tilbagebetaling af vederlag § 6.  

  

 I  

 henhold til lovens § 44, stk. 1, tilbagebetales vederlaget for  

 vederlagsberigtigede lyd- og videobånd m.v. ved 1)  

 	  

 erhvervsmæssig  

 udførsel af vederlagsberigtigede lyd- eller videobånd, 2)  

 	  

 anvendelse af  

 vederlagsberigtigede lyd- eller videobånd til professionelle formål, herunder  

 undervisning, 3)  

 	  

 anvendelse af  

 vederlagsberigtigede lyd- eller videobånd til fremstilling af optagelser, som  

 anvendes  

 af syns- eller hørehandicappede.
Stk. 2.  

  

 Anmodning  

 om tilbagebetaling af vederlag sendes til Copy-Dan, Båndkopi.
Anmodningen  

 skal  

 indeholde en erklæring om, at de indkøbte lyd- eller videobånd m.v. anvendes  

 til de i stk. 1, nævnte formål samt dokumentation for, at vederlaget er  

 betalt ved købet af de omhandlede bånd.
Tilsvarende gælder vedrørende  

 erhvervsmæssig udførsel i henhold til stk. 1, nr. 1. Ved anmodning om  

 tilbagebetaling efter stk. 1, nr. 3, skal der dog alene indsendes  

 dokumentation for, at købet har fundet sted, samt dokumentation for syns-  

 eller  

 hørehandicap, f.eks. medlemskab af Dansk Blindesamfund eller Danske Døves  

 Landsforbund.
 § 7.  

  

 Anmodningen  

 om tilbagebetaling samt dokumentation skal være Copy-Dan, Båndkopi, i hænde  

 senest 3 måneder efter, at købet af de pågældende lyd- og videobånd m.v. har  

 fundet sted.
 § 8.  

  

 	  

 Det  

 påhviler Copy-Dan, Båndkopi, at foretage tilbagebetaling senest 6 måneder  

 efter  

 modtagelse af anmodningen om tilbagebetaling, jf. §§ 6 og 7.
Regnskabsbestemmelser § 9.  

  

 Anmeldte virksomheder skal føre regnskab over fremstilling, indførsel og  

 udlevering  

 m.v. af vederlagspligtige lyd- og videobånd m.v., jf. lovens § 45,  

 stk. 1.
 Stk. 2.  

  

 Regnskabet  

 skal føres på en sådan måde, at de udleverede lyd- og videobånd m.v., der  

 lægges  

 til grund for beregningen af vederlaget for enhver opgørelsesperiode, fremgår  

 af regnskabet.
 § 10.  

  

 De  

 anmeldte virksomheders bogholderi skal indeholde særskilte konti for  

 henholdsvis  

 lyd- og videobånd m.v., der er indført, fremstillet og udleveret i  

 vederlagsperioden, jf. § 2, stk. 2.
 Stk. 2.  

  

 Bogholderiet  

 skal indeholde særskilte konti for beregnet og betalt vederlag samt for  

 vederlagsfri  

 udleveringer i vederlagsperioden.
 § 11.  

  

 Anmeldte virksomheder skal for enhver udlevering, der er omfattet af  

 § 2,  

 stk. 4, udstede en faktura (afregningsbilag) til modtageren.
Stk. 2.  

  

 Fakturaen  

 skal være forsynet med udstedelsesdato og indeholde oplysning om  

 leverandørens  

 navn og adresse, modtagerens navn og adresse samt leverancens art, mængde og  

 spilletid.
Vederlagets størrelse skal være angivet i fakturaen.
 § 12.  

  

 Såfremt en udlevering omfatter både vederlagspligtige og vederlagsfri lyd-  

 eller videobånd m.v., skal det fremgå af fakturaen, hvilke udleveringer der  

 er  

 vederlagsfri.
 § 13.  

  

 Anmeldte virksomheder skal en gang om året foretage en fysisk optælling af  

 beholdningen af vederlagspligtige lyd- og videobånd m.v.
 § 14.  

  

 Regnskabet, der skal føres i det almindelige forretningsregnskab, skal  

 indeholde sådanne specifikationer, at det kan danne grundlag for den af  

 Copy-Dan, Båndkopi, valgte statsautoriserede revisors kontrol med beregning  

 af  

 vederlaget.
 § 15.  

  

 Anmeldte virksomheders regnskab efter §§ 9 og 10 for en vederlagsperiode  

 skal være ført, inden den i § 2, stk. 2, nævnte opgørelse indsendes  

 til Copy-Dan, Båndkopi.
 § 16.  

  

 Anmeldte virksomheder skal opbevare regnskab, regnskabsbilag og andet  

 regnskabsmateriale i 5 år efter udløbet af det pågældende regnskabsår, jf.  

 lovens § 45, stk. 3.
Retshåndhævelse § 17.  

  

 Overtrædelse af bestemmelserne i § 2, stk. 1, § 3, § 9,  

 stk. 1, og § 16 kan medføre straf i form af bøde, jf. lovens  

 § 76, stk. 1, nr. 5.
 Stk. 2.  

  

 Med bøde  

 straffes den, som forsætligt eller groft uagtsomt overtræder § 2,  

 stk. 2-4, § 4, § 9, stk. 2, samt §§ 10-15.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Ikrafttræden m.v.
 § 18.  

  

 Bekendtgørelsen træder i kraft den 1. august 2006.
 Stk. 2.  

  

 Bekendtgørelsen  

 finder anvendelse på lyd- og videobånd m.v., der fra den 11. juni 2006  

 udleveres fra anmeldte virksomheder, jf. lovens § 41, stk. 1.
 Stk. 3.  

  

 Bekendtgørelse  

 nr. 1010 af 9. december 2003 om vederlagsordningen for uindspillede bånd m.v.  

 i  

 henhold til ophavsretsloven ophæves.
