Bekendtgørelse  

 om godtgørelse i forbindelse med indsamling  

  

 og genanvendelse af hermetisk forseglede nikkel-cadmium-  

  

 akkumulatorer (lukkede nikkel-cadmium-batterier) I medfør af § 2, § 6 og § 7, stk. 2 og  

 3, i lov om godtgørelse i forbindelse med indsamling af hermetisk forseglede  

 nikkel-cadmium-akkumulatorer  

 (lukkede nikkel-cadmium-batterier), jf. lovbekendtgørelse nr. 547 af 30. maj  

 2000, som ændret ved § 22 i lov nr. 431 af 6. juni 2005 og § 12 i  

 lov  

 nr. 564 af 24. juni 2005, samt § 44, § 45 og § 110,  

 stk. 3  

 og 4 i lov om miljøbeskyttelse, jf. lovbekendtgørelse nr. 753 af 25. august  

 2001, som ændret ved lov nr. 260 af 8. maj 2002, lov nr. 385 af 25. maj 2005,  

 samt lov nr. 569 af 24. juni 2005 fastsættes:
Bekendtgørelsens område og definitioner § 1.  

  

 Denne bekendtgørelse omhandler indsamling og genanvendelse af hermetisk  

 forseglede nikkel-cadmium-akkumulatorer (lukkede nikkel-cadmium-batterier),  

 samt godtgørelse hertil.
 Stk. 2.  

  

 Der kan  

 ydes godtgørelse til private og offentlige virksomheder, foreninger, kommuner  

 m.v., der indsamler og afleverer eller forestår miljømæssig korrekt  

 indsamling  

 og aflevering af lukkede nikkel-cadmium-batterier til genanvendelse.
 § 2.  

  

 Ved  

 genanvendelse forstås i denne bekendtgørelse genvinding af cadmium- og  

 nikkel-indholdet i lukkede nikkel-cadmium-batterier.
 Stk. 2.  

  

 Ved  

 indsamlingsvirksomheder efter denne bekendtgørelse forstås de i § 1,  

 stk. 2, nævnte virksomheder m.v., der indsamler og afleverer eller  

 forestår indsamling og aflevering af lukkede nikkel-cadmium-batterier, og som  

 er  

 registreret hos Miljøstyrelsen, jf. § 6.
 § 3.  

  

 Medmindre andet følger af denne bekendtgørelse, finder den øvrige lovgivning  

 om  

 håndtering af affald anvendelse.
Indsamling af lukkede nikkel-cadmium-batterier § 4.  

  

 Borgere, virksomheder og institutioner er forpligtet til at sikre  

 miljømæssigt  

 forsvarlig genanvendelse af lukkede nikkel-cadmium-batterier ved at aflevere  

 sådanne batterier til enten:
1)  

 	  

 en  

 indsamlingsvirksomhed, der er registreret efter denne bekendtgørelse, jf.  

 § 6 eller 2)  

 	  

 en kommunal indsamlingsordning,  

 jf. § 5, uanset om denne er registreret som indsamlingsvirksomhed efter  

 § 6.
 § 5.  

  

 Kommunalbestyrelsen er forpligtet til at have kommunale indsamlingsordninger,  

 hvortil lukkede nikkel-cadmium-batterier kan afleveres.
 Stk. 2.  

  

 Kommunale  

 indsamlingsordninger er forpligtet til at modtage lukkede  

 nikkel-cadmium-batterier fra private, institutioner og erhvervsvirksomheder  

 beliggende i den pågældende kommune, jf. § 4.
 Stk. 3.  

  

 Kommunalbestyrelsen skal anvise lukkede nikkel-cadmium-batterier modtaget i  

 de  

 kommunale indsamlingsordninger til de indsamlingsvirksomheder, der er  

 registreret efter denne bekendtgørelse, jf. § 6.
 Stk. 4.  

  

 Kommunalbestyrelsen skal sikre, at modtagne lukkede nikkel-cadmium-batterier  

 genanvendes miljømæssigt forsvarligt ved at aflevere lukkede  

 nikkel-cadmium-batterier til indsamlingsvirksomheder registreret efter denne  

 bekendtgørelse,  

 jf. § 6.
Registrering § 6.  

  

 Indsamlingsvirksomheder skal for at kunne få udbetalt godtgørelse lade sig  

 registrere hos Miljøstyrelsen.
 Stk. 2.  

  

 Følgende  

 betingelser skal være opfyldt og følgende dokumentation være fremlagt, for at  

 Miljøstyrelsen kan foretage registrering:
1)  

 	  

 Indsamlingsvirksomhedens  

 navn, adresse og CVR-nummer, 2)  

 	  

 en fortegnelse over  

 og dokumentation vedrørende den eller de kommuner, hvor  

 indsamlingsvirksomheden  

 foretager indsamling af lukkede nikkel-cadmium-batterier, 3)  

 	  

 dokumentation for at  

 indsamlingsvirksomheden har et system til håndtering i form af indsamling,  

 transport, opbevaring, sortering, demontering m.v. af de indsamlede lukkede  

 nikkel-cadmium-batterier,  

 der er i overensstemmelse med den til enhver tid gældende lovgivning, og 4)  

 	  

 dokumentation for  

 godkendelse som listevirksomhed efter miljøbeskyttelsesloven.
 Stk. 3.  

  

 Ændringer i  

 forhold til oplysninger og dokumentation afgivet efter stk. 2 skal  

 snarest  

 meddeles Miljøstyrelsen i form af ny dokumentation som angivet i stk. 2,  

 samt en redegørelse for ændringerne.
 Stk. 4.  

  

 Såfremt  

 betingelserne opregnet i stk. 2 ikke er opfyldt, kan Miljøstyrelsen  

 træffe  

 afgørelse om at ophæve registreringen.
 Stk. 5.  

  

 Miljøstyrelsen kan kræve yderligere oplysninger, der skønnes nødvendige for  

 at  

 kunne afgøre, om betingelserne for registrering er til stede.
Godtgørelse § 7.  

  

 Det  

 er en betingelse for, at der kan ydes godtgørelse:
1)  

 	  

 at  

 indsamlingsvirksomheden er registreret hos Miljøstyrelsen efter § 6, 2)  

 	  

 at de lukkede  

 nikkel-cadmium-batterier er indsamlet i Danmark, 3)  

 	  

 at de modtagne  

 lukkede nikkel-cadmium-batterier oparbejdes til genanvendelse, 4)  

 	  

 at indsamlingen m.v.  

 sker i overensstemmelse med miljøbeskyttelsesloven, og regler udstedt i  

 medfør  

 af denne, 5)  

 	  

 at aflevering til  

 genanvendelse sker til oparbejdningsvirksomheder, som er lovligt etableret  

 efter miljøbeskyttelsesloven eller efter tilsvarende lovgivning i udlandet, 6)  

 	  

 at gældende regler  

 for grænseoverskridende transport af affald og gods er overholdt, herunder  

 Rådets Forordning nr. 259/93 om overvågning af og kontrol med overførsel af  

 affald indenfor, til og fra Det Europæiske Fællesskab, med senere ændringer, 7)  

 	  

 at  

 indsamlingsvirksomheden er anmeldt til kommunalbestyrelsen i de kommuner,  

 hvor  

 indsamlingen af lukkede nikkel-cadmium-batterier finder sted, jf.  

 affaldsbekendtgørelsens regler herom, 8)  

 	  

 at  

 indsamlingsvirksomheden er anmeldt til kommunalbestyrelsen i de kommuner,  

 hvor  

 håndtering og sortering af lukkede nikkel-cadmium-batterier finder sted  

 forinden viderebefordring til oparbejdningsvirksomheden, jf.  

 affaldsbekendtgørelsens  

 regler herom, og 9)  

 	  

 at  

 indsamlingsvirksomheden ikke har krævet særskilt vederlag for selve  

 indsamlingen til genanvendelse, herunder fra detailhandlere,  

 skrotningsvirksomheder, mellemhandlere, ejeren, lejeren eller brugeren af  

 lukkede nikkel-cadmium-batterier eller varen, hvor lukkede  

 nikkel-cadmium-batterier indgår som en del.
 Stk. 2.  

  

 Der ydes  

 ikke godtgørelse til indsamling og genanvendelse af lukkede  

 nikkel-cadmium-batterier, der modtages fra udlandet.
 § 8.  

  

 Miljøstyrelsen træffer afgørelse om udbetaling af godtgørelse.
 Stk. 2.  

  

 Ansøgning  

 om udbetaling af godtgørelse skal udover dokumentation for, at betingelserne  

 i  

 § 7, stk. 1 er opfyldt, indeholde dokumentation vedrørende følgende  

 oplysninger:
1)  

 	  

 indsamlings- og  

 oparbejdningsvirksomhedens navn og adresse samt CVR-nummer, 2)  

 	  

 en liste over  

 indsamlingssteder og affaldsproducenter med angivelse af de indsamlede  

 mængder  

 fra disse, bilagt dokumentation i form af indvejningssedler eller lignende om  

 mængden angivet i kilo og typen af lukkede nikkel-cadmium-batterier, 3)  

 	  

 en opgørelse over  

 oparbejdningsvirksomheder, der er leveret til med henblik på genanvendelse  

 med  

 angivelse af de leverede mængder, bilagt dokumentation i form af  

 indvejningssedler eller lignende om mængden, og 4)  

 	  

 at de lukkede  

 nikkel-cadmium-batterier, der søges godtgørelse til, er oparbejdet til  

 genanvendelse.
 Stk. 3.  

  

 Ansøgningen  

 skal underskrives af den ansvarlige ledelse hos ansøgeren, og skal efter  

 Miljøstyrelsens nærmere anvisninger være påtegnet af en statsautoriseret  

 eller  

 registreret revisor eller Kommunernes Revisionsafdeling, der skal bekræfte  

 rigtigheden af de afgivne oplysninger og dokumentation.
 § 9.  

  

 Størrelsen af godtgørelsen udgør 150 kr. pr. kg indsamlede lukkede  

 nikkel-cadmium-batterier leveret til genanvendelse, jf. § 1 i lov om  

 godtgørelse i forbindelse med indsamling af hermetisk forseglede  

 nikkel-cadmium-akkumulatorer (lukkede nikkel-cadmium-batterier).
 § 10.  

  

 Godtgørelse ydes kvartalsvis og udbetales via pengeinstitut.
 Stk. 2.  

  

 Ansøgning  

 om udbetaling af godtgørelse skal være Miljøstyrelsen i hænde senest 4 uger  

 efter udløbet af det kvartal, hvor levering til oparbejdningsvirksomheden har  

 fundet sted.
 Stk. 3.  

  

 Ansøgninger, der ikke indeholder de i § 8 omhandlede oplysninger og  

 dokumentation, eller som modtages senere end den i stk. 2 nævnte frist,  

 kan afvises.
 Stk. 4.  

  

 Miljøstyrelsen kan kræve yderligere oplysninger, der skønnes nødvendige for  

 at  

 kunne afgøre, om betingelserne for udbetaling af godtgørelse er til stede.
 Stk. 5.  

  

 Op til 20  

 pct. af godtgørelsen efter denne bekendtgørelse kan tilbageholdes og anvendes  

 til modregning med virksomhedens, foreningens m.v. eventuelle restancer til  

 det  

 offentlige, jf. § 5 i lov om godtgørelse i forbindelse med indsamling af  

 hermetisk forseglede nikkel-cadmium akkumulatorer (lukkede  

 nikkel-cadmium-batterier).
§ 11.  

  

 Godtgørelse, der er givet uden at betingelserne herfor er opfyldt, skal  

 betales  

 tilbage.
Beløbet skal betales senest 14 dage efter, at Miljøstyrelsen  

 skriftligt har fremsat påkrav herom.
Beløbet indbetales til Miljøstyrelsen.
 Stk. 2.  

  

 Af beløb,  

 der ikke betales rettidigt efter stk. 1, skal der betales 1,3 % i  

 månedlig  

 rente for hver påbegyndt måned fra den 1. i den måned, i hvilken beløbet skal  

 betales, til det tidspunkt beløbet er indbetalt til Miljøstyrelsen, dog  

 mindst  

 50 kr.
 Stk. 3.  

  

 Miljøstyrelsen kan bestemme, at stk. 1-2 ikke finder anvendelse, når det  

 forhold, der udløser tilbagebetalingspligten, har underordnet betydning.
Administrative bestemmelser § 12.  

  

 Afgørelser, der er truffet af Miljøstyrelsen efter denne bekendtgørelse, kan  

 ikke indbringes for anden administrativ myndighed.
Tilsyn § 13.  

  

 Miljøstyrelsen fører tilsyn med, at betingelserne for registrering og  

 godtgørelse efter denne bekendtgørelse er opfyldt  

.
 Stk. 2.  

  

 Kommunalbestyrelsen underretter Miljøstyrelsen om oplysninger fra tilsyn  

 efter  

 miljøbeskyttelsesloven, der er relevante for Miljøstyrelsens tilsyn efter  

 stk. 1 og administration af denne bekendtgørelse.
 § 14.  

  

 Miljøstyrelsen underretter de berørte kommunalbestyrelser om oplysninger og  

 dokumentation afgivet efter § 6, stk. 2 og 3, om afgørelser om  

 ophævelse efter § 6, stk. 4 og om oplysninger og dokumentation  

 afgivet efter § 8, stk. 2. jf. § 7 af relevans for  

 kommunalbestyrelsens tilsyn.
Straffe- og ikrafttrædelsesbestemmelser § 15.  

  

 Medmindre højere straf er forskyldt efter anden lovgivning, straffes med bøde  

 den, der 1)  

 	  

 overtræder § 4, 2)  

 	  

 undlader at meddele  

 ændringer efter § 6, stk. 3, eller 3)  

 	  

 forsætligt eller ved  

 grov uagtsomhed afgiver urigtige eller vildledende oplysninger efter  

 § 6,  

 stk. 2, eller 3, § 8, stk. 2 eller § 10, stk. 4.
Stk.  

  

    

  

 2.  

  

 Straffen kan stige til fængsel i  

 indtil 2 år, hvis overtrædelsen i stk. 1, nr. 1) er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 miljøet eller fremkaldt fare derfor eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 16.  

  

 Denne bekendtgørelse træder i kraft den 1. januar 2007.
Stk. 2.  

  

 Afgørelser  

 truffet efter Miljø- og Energi ministeriets bekendtgørelse nr. 93 af 22.  

 februar 1996 om indsamling af hermetiske forseglede  

 nikkel-cadmium-akkumulatorer (lukkede nikkel-cadmium-batterier) og  

 godtgørelse  

 til indsamling og bortskaffelse til genanvendelse og nr. 1062 af 4. december  

 2000 om godtgørelse i forbindelse med indsamling og genanvendelse af  

 hermetisk  

 forseglede nikkel-cadmium-akkumulatorer (lukkede nikkel-cadmium-batterier)  

 bevarer deres gyldighed, indtil der træffes ny afgørelse i medfør af denne  

 bekendtgørelse.
Overtrædelse af sådanne afgørelser straffes efter de hidtil  

 gældende regler.
