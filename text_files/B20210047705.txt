Bekendtgørelse om ændring af bekendtgørelse om rådighed § 1 I bekendtgørelse nr. 1172 af 25. november 2019 om rådighed, som ændret ved bekendtgørelse nr. 1347 af 11. september 2020, bekendtgørelse nr. 1827 af 7. december 2020, bekendtgørelse nr. 1968 af 15. december 2020, bekendtgørelse nr. 214 af 15. februar 2021 og bekendtgørelse nr. 458 af 18. marts 2021, foretages følgende ændringer:
 1. I § 22, stk. 4, indsættes som 3. pkt.:
»Et medlem, der er omfattet af en arbejdsfordeling i henhold til lov om adgang til iværksættelse af midlertidig arbejdsfordeling som led i håndteringen af covid-19, har dog ikke pligt til at stå til rådighed for henvist arbejde.« 2. § 23 affattes således:
»§ 23. Et medlem, der deltager i tilbud om en erhvervsuddannelse, jf. §§ 96 og 97 a i lov om en aktiv beskæftigelsesindsats, har ikke pligt til at søge arbejde og stå til rådighed for henvist arbejde.« 3. Efter § 23 indsættes før overskriften før § 24:
»Puljen til uddannelse til personer, som har arbejdet i minkerhvervet eller følgeerhverv § 23 b.
Et medlem, der deltager i tilbud efter § 97 b i lov om en aktiv beskæftigelsesindsats, har ikke pligt til at søge arbejde og stå til rådighed for henvist arbejde.
 Stk. 2. Et medlem, der deltager i tilbud efter § 97 b i lov om en aktiv beskæftigelsesindsats, er fritaget for pligten til at deltage i rådighedssamtaler og aktiviteter i a-kassen efter § 12, stk. 1-3, herunder også pligten til selvbooking af samtaler med a-kassen efter §§ 10 og 11, stk. 1.
Stk. 3. Et medlem, der deltager i tilbud efter § 97 b i lov om en aktiv beskæftigelsesindsats, er fritaget for pligten til at deltage i tilbuddet, samt pligten til at deltage i andre tilbud, herunder tilbud som allerede er påbegyndt, jf. § 12, stk. 4.« § 2 Bekendtgørelsen træder i kraft den 23. marts 2021.
