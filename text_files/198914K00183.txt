Nr BTL 183 Betænkning over Forslag til lov om indfødsrets meddelelse   

 Nr L 183 1989-90, 1. samling Afgivet af Indfødsretsudvalget Afgivet: 19900308 Udvalget har behandlet lovforslaget i et møde.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag og henviser i øvrigt til bemærkningerne hertil.
Ændringsforslag Af et mindretal (FP):
Til § 1 1) Nr. 14, 26, 30, 75, 128, 129, 145, 156, 163, 187, 237, 296, 306,  

 311, 441, 458, 486, 491, 541, 577, 624, 643 og 657 udgår.
Til § 2 2) Nr. 682, 710, 715, 728, 758, 759, 764, 774, 793, 827, 887, 898  

 og 906 udgår.
Bemærkninger Til nr. 1 og 2 Fremskridtspartiet stiller til lovforslagets 2. behandling  

 ændringsforslag, idet Fremskridtspartiet ikke anerkender Indfødsretsudvalgets  

 uformelle fremgangsmåde i forbindelse med tildeling af 911 danske  

 statsborgerskaber.
 I henhold til grundlovens § 44 kan ingen udlænding få indfødsret uden ved  

 lov.
 I henhold til grundlovens § 3 ligger den lovgivende magt hos kongen og  

 Folketinget.
 Denne paragraf betegner grundlovsfæstelsen af den såkaldte  

 magtadskillelsesdoktrin og skulle på trods af ihærdige ministerangreb i form  

 af f.eks. ministerbemyndigelser m.v. stadig være gældende.
 Selv ikke et kontorcirkulære fra Indenrigsministeriet om retningslinjerne  

 for tildeling af dansk statsborgerskab kan endnu tilsidesætte grundloven.
Dette gælder også, selv om et flertal af Indfødsretsudvalget af  

 nemhedsgrunde har besluttet sig for at godkende Indenrigsministeriets  

 kontorcirkulære og at følge disse retningslinjer.
Indfødsretsudvalgets  

 medlemmer udgør imidlertid ikke et formelt flertal i Folketinget.
 Det uformelle fletal vil med kontorcirkulæret i hånden tildele dansk  

 statsborgerskab til udenlandske statsborgere, der f.eks. har begået  

 hustruvold af særlig farlig karakter, hvilket betyder, at den udførte vold  

 har været livstruende, eller f.eks. til ansøgere, som gentagne gange har kørt  

 spirituskørsel, samtidig med at man i Færdselssikkerhedskommissionen og i  

 Justitsministeriet har ført store kampagner mod samme forseelser, da man har  

 konstateret, at en tredjedel af færdselsulykkerne, der ofte er med dødelig  

 udgang, bliver begået af personer, der er spirituspåvirket.
 Fremskridtspartiet håber, at man til lovforslagets 3. behandling vil kunne  

 skaffe oplysninger om, hvor mange af de 911 ansøgere der har ligget den  

 danske stat til byrde i form af offentlig hjælp, understøttelse m.v.
Fremskridtspartiet har ved tidligere lovforslag bedt administrationen om  

 disse oplysninger og herunder anmodet om, at man i forbindelse med  

 ansøgningernes behandling fik forelagt disse oplysninger, men dette er  

 desværre ikke sket i forbindelse med lovforslag nr.
L 183.
 Lizzie Lichtenberg (KF) Flemming Jensen (KF) Else Theill Sørensen (KF)  

 Inge Dahl-Sørensen (V) Anders Mølgaard Jensen (V) Knud Lind (FP) Elisabeth  

 Arnold (RV) Lis Noer Holmberg (CD) Inger Stilling Pedersen (KRF) nfmd.  

Helen Beim (S) Erling Christensen (S) Pernille Forchhammer (S) Anne-Marie  

 Hansen (S) Henning Rasmussen (S) Taanquist (S) Birthe Hansen (SF) Inger Harms  

 (SF) fmd.
