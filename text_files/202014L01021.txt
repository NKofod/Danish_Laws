Betænkning afgivet af Miljø- og Fødevareudvalget den 21. april 2021 Betænkning over Forslag til lov om ændring af lov om mark- og vejfred (Videreformidling af optagne katte) [af ministeren for fødevarer, landbrug og fiskeri (Rasmus Prehn)]:
1 Ændringsforslag Dansk Folkepartis medlemmer af udvalget har stillet 2 ændringsforslag til lovforslaget.
2. Indstillinger Et flertal i udvalget (S, V, SF, RV, EL, KF og LA) indstiller lovforslaget til vedtagelse uændret.
 Et mindretal i udvalget (DF, NB og Susanne Zimmer (UGF)) indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkning Ændringsforslag Til titlen Af et mindretal (DF), tiltrådt af et mindretal (NB og Susanne Zimmer (UGF)):
 1) Titlen affattes således:
»Forslag til Lov om ændring af lov om mark- og vejfred og dyrevelfærdsloven (Videreformidling af optagne katte og obligatorisk mærkning af katte)«.
[Konsekvens af ændringsforslag nr. 2] Ny paragraf 2) Efter § 1 indsættes som ny paragraf:
»§ 01 I lov nr. 133 af 25. februar 2020 om dyrevelfærd foretages følgende ændringer:
 1. Efter kapitel 2 indsættes:
»Kapitel 2 a Mærkning af katte § 15 a.
Besidderen af en kat skal sørge for, at katten, inden den er 12 uger gammel, er synligt mærket og registreret.
Stk. 2. Ministeren for fødevarer, landbrug og fiskeri fastsætter nærmere regler om mærkning og registrering af katte.« 2. I § 43 indsættes efter stk. 5 som nyt stykke:
»Stk. 6. Ministeren kan fastsætte regler om gebyr for mærkning og registrering af katte, jf. § 15 a.« Stk. 6 og 7 bliver herefter stk. 7 og 8.
3. I § 43, stk. 6, der bliver stk. 7, ændres »stk. 3 og 5.« til: »stk. 3, 5 og 6.« 4. I § 46, stk. 1, indsættes efter »dyrehold,«: »besiddere af katte,«.
 5. I § 52 indsættes efter stk. 2 som nyt stykke:
»Stk. 3. Ministeren kan fastsætte regler, hvorefter visse afgørelser eller dispositioner i henhold til § 15 a kan træffes af en eller flere private organisationer.
Ministeren kan i forbindelse hermed fastsætte regler om adgangen til at klage over den private organisations afgørelser truffet i henhold til denne lov eller de i medfør heraf udstedte regler, herunder om den private organisations adgang til at genoptage en sag, efter at der er indgivet klage.
Ministeren kan ændre afgørelserne, uden at der foreligger klage.
Ministeren bevarer sin fulde instruktionsbeføjelse.« Stk. 3-5 bliver herefter stk. 4-6.
6. I § 58, stk. 4, nr. 1, indsættes efter »§ 9, stk. 1, stk. 2, 2. pkt., eller stk. 3,«: »§ 15 a, stk. 1,«.« [Obligatorisk mærkningsordning for katte] Bemærkninger Til nr. 1 og 2 Ændringsforslagene indeholder en obligatorisk mærkningsordning for katte parallelt med, hvad der gælder for hunde.
Pligten til at sørge for en synlig mærkning påhviler ejeren af dyret, og en overtrædelse af mærkningspåbuddet vil kunne sanktioneres med bødestraf, hvis en katteejer antræffes med en umærket kat.
Det er således ikke hensigten, at politiet skal iværksætte egentlig efterforskning.
 Det vil være muligt at overlade administrationen af mærknings- og registreringsordninger til en eller flere private organisationer, ligesom det vil være muligt at lade disse organisationer opkræve et gebyr herfor.
4. Udvalgsarbejdet Lovforslaget blev fremsat den 14. januar 2021 og var til 1. behandling den 4. marts 2021. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og ministeren for fødevarer, fiskeri og ligestilling sendte den 7. september 2020 dette udkast til udvalget, jf.
MOF alm. del  bilag 706 (folketingsåret 2019-20). Den 14. januar 2021 sendte ministeren for fødevarer, landbrug og fiskeri høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til ministeren for fødevarer, landbrug og fiskeri til skriftlig besvarelse, som ministeren har besvaret.
Anders Kronborg (S) Karin Gaardsted (S) Bjarne Laustsen (S) Camilla Fabricius (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Kathrine Olldag (RV) Carl Valentin (SF) Rasmus Nordqvist (SF) Signe Munk (SF) Søren Egge Rasmussen (EL) Rasmus Vestergaard Madsen (EL) Susanne Zimmer (UFG) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Pia Kjærsgaard (DF) Lise Bech (DF) Mona Juul (KF) Per Larsen (KF) Peter Seier Christensen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
