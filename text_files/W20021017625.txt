Landsskatteretskendelse af 18. oktober 2002 vedr.
Fast  

 ejendom - næringsbeskatning A ApS klager for indkomståret 2000 over, at de stedlige  

 skattemyndigheder har anset selskabet for næringsdrivende med køb og salg af  

 fast ejendom og vedrører indkomsten på følgende punkter:
Avance ved salg af ejendommene X, st. tv., Y, kld., og Z, 2.,  

 opgjort i henhold til statsskatteloven, 765.272 kr.
Tilbageført selvangiven avance opgjort i henhold til  

 ejendomsavancebeskatningsloven ved salg af ejendommene X, st. tv., Y, kld.,  

 og Z, 2., ¸  

  

 420.110  

 kr.
Tilbageført selvangivne genvundne afskrivninger ved salg af  

 ejendommen Y, kld., ¸  

  

 29.387  

 kr.
Det fremgår af sagens oplysninger, at  

    

  

 B er hovedanpartshaver i selskabet, og at C  

 er direktør i selskabet, som driver virksomhed med udlejning og  

 administration  

 af ejendomme.
Ifølge selskabets regnskab er selskabets formål udlejning og  

 administration af fast ejendom.
I henhold til selskabets vedtægter er  

 selskabets formål investering i og drift af udlejningsejendomme, investering  

 i  

 værdipapirer samt anden investering og dermed beslægtet virksomhed.  

 Selskabets  

 hovedanpartshaver er anset for næringsdrivende med køb og salg af fast  

 ejendom  

 i indkomståret 1997, og selskabets direktør driver ejendomsmæglervirksomhed i  

 personligt regi, hvilket han har gjort siden 1994. Han har imidlertid  

 deponeret  

 sin autorisation pr. 31. december 2001.
Selskabet har i indkomståret 2000 solgt ejendommene Z, 2., X,  

 st. tv., samt Y, kld., som selskabet havde erhvervet henholdsvis i november  

 1997, juli 1992 og december 1997. Ejendommen X, st. tv., var vurderet efter  

 vurderingslovens § 4 B.
Driftsresultatet af disse ejendomme var positivt før  

 renter og afskrivninger.
Selskabet har medregnet regnskabsmæssige  

 værdireguleringer (opskrivninger) af ejendomme, som er tilbageført ved  

 opgørelsen af den skattepligtige indkomst.
I forbindelse med salget af  

 ejendommene har selskabet opgjort avancen i henhold til  

 ejendomsavancebeskatningsloven samt opgjort eventuelle genvundne  

 afskrivninger.  

 Avancen ved salget af ejendommene Z, 2., X, st. tv., samt Y, kld., er opgjort  

 til henholdsvis 356.363 kr., 36.162 kr. og 27.585 kr., eller i alt 420.110  

 kr.  

 For ejendommen Y, kld., er der endvidere medregnet genvundne afskrivninger  

 med  

 29.387 kr.
I selskabets regnskab for 2000 og ved selskabets opgørelse af  

 avancen i henhold til ejendomsavancebeskatningsloven ved salget af ejendommen  

 Y, kld., er anskaffelsessummen for denne ejendom opgjort til 240.240 kr.  

 Selskabet har i indkomståret 2001 solgt ejendommen Æ, st. tv.
 Selskabet har i perioden fra 1992 til 2001 ejet i alt ca. 32  

 ejendomme, hvoraf der er solgt 11 ejendomme fordelt i antal på følgende  

 indkomstår:
1995 3 ejendomme 1996 2 ejendomme 1998 1 ejendom 1999 1 ejendom 2000 3 ejendomme 2001 1 ejendom Der har hovedsagelig været tale om opnåede avancer til  

 beskatning efter ejendomsavancebeskatningslovens regler.
Ejendommene giver  

 også  

 overskud før renter, når de er udlejet.
Ifølge anlægsoversigten er der i  

 indkomståret 2000 købt 6 ejendomme.
Selskabets direktør har over for de stedlige skattemyndigheder  

 oplyst, at ejendommene er købt med henblik på langsigtet investering, og når  

 nogle ejendomme sælges, skyldes dette alene en tilpasning af porteføljen til  

 bedre og mere attraktive ejendomme.
Selskabet køber og sælger derfor alene  

 ejendomme  

 for at udvikle selskabet til en væsentlig aktør på udlejningsmarkedet, og  

 formålet er derfor ikke at opnå fortjenester.
I forbindelse med at selskabet  

 bliver større, er det mere rationelt at have større ejendomme, hvorfor  

 selskabet løbende udskifter dets ejendomme.
Dette har været gældende for de  

 handler, der er foretaget i årenes løb, bortset fra ejendommen Z, 2.
 Om de enkelte salg af ejendomme har selskabets direktør bemærket  

 følgende:
 X, st. tv.
Ejendommen blev købt sammen med X, 1. tv. og 2. tv.
Disse to  

 lejligheder blev solgt i 1995 og fortjenesten beskattet som almindelig  

 ejendomsavance.
Det forekommer derfor inkonsekvent, at salget i 2000 skal  

 beskattes som næring, når de øvrige salg ikke er blevet det.
 Z, 2.
Forholdene omkring denne ejendom er specielle.
C boede i denne  

 lejlighed indtil købet af den nuværende bolig.
Hvis de ville fortryde købet  

 af  

 denne bolig, ville de flytte tilbage til ejendommen Z, 2. De lod derfor  

 selskabet købe lejligheden og udleje den tidsbegrænset, så de kunne købe den  

 tilbage senere.
Dette blev dog ikke aktuelt, og selskabet solgte lejligheden.  

 Denne handel kan derfor ikke sammenlignes med de øvrige handler.
 Æ, st. tv.
Ejendommen er ikke solgt i regnskabsåret 2000. Ejendommen blev  

 anskaffet efter selskabets formålsparagraf.
Lejeren  

    

  

 foretog og betalte for indretning og  

 modernisering af lejemålet.
Der var vist ingen afståelsesret ifølge  

 lejekontrakten, og hun ønskede at lave større ændringer af lokalerne, som  

 selskabet ikke ville betale eller lave ny lejekontrakt.
Hun ville derfor  

 gerne  

 selv købe lejligheden for ikke at tabe den investerede kapital.
Selskabet  

 indvilligede til sidst heri.
Den blev derfor solgt til hendes far, som  

 udlejede  

 den til hende.
 Y, kld.
Ejerlejligheden blev købt sammen med ejendommen Ø 2, st., da  

 sælgeren alene ville sælge begge ejendomme samlet, hvilket også fremgår af  

 skødet.
Selskabet var alene interesseret i Ø 2, st., idet det i forvejen  

 ejede  

 Ø 4, st. tv.
Y, kld., blev derfor solgt så hurtigt som muligt.
Selskabet har  

 senere købt Ø 4, st. th.
 Sælgeren af ejendommene Ø 2, st., og Y, kld., har i brev af 10.  

 november 1997 til  

    

  

 C oplyst, at den  

 kontante købesum for de to ejendomme udgjorde henholdsvis 535.000 kr. og  

 260.000 kr.
 De stedlige skattemyndigheder har ikke tidligere behandlet,  

 hvorvidt selskabet skal anses for næringsdrivende med køb og salg af fast  

 ejendom.
Skattemyndighederne har ved den påklagede ansættelse for  

 indkomståret 2000 anset selskabet for næringsdrivende med køb og salg af  

 ejendomme.
Som følge heraf har myndigheden opgjort avancen ved salget af  

 ejendommene X, st. tv.,  

    

  

 Y, kld., og Z,  

 2., i henhold til statsskatteloven, tilbageført den selvangivne avance  

 opgjort  

 i henhold til ejendomsavancebeskatningsloven ved salget af disse ejendomme  

 samt  

 tilbageført de selvangivne genvundne afskrivninger vedrørende ejendommen Y,  

 kld.
Skattemyndighederne har som begrundelse for afgørelsen bl.a.  

 henvist til, at selskabets hovedaktionær er anset for næringsdrivende med  

 salg  

 af ejendomme, og at selskabets direktør driver virksomhed som ejendomsmægler  

 og  

 dermed har et stort kendskab til ejendomsmarkedet.
Endvidere har selskabet i  

 perioden fra 1992 til 2000 ejet i alt ca. 32 ejendomme, hvoraf der er solgt  

 11  

 ejendomme fordelt på indkomstårene 1995-2000. Endelig er selskabets formål at  

 eje og administrere ejendomme, og i forbindelse hermed vil der ske løbende  

 udskiftning af ejendommene til mere attraktive ejendomme.
Der er henvist til  

 Ligningsvejledningen 2000, afsnit E.J.3.1.4 og S.C.1.3.4, samt SKM 2001.385  

 VLR  

 (TfS 2001.428 VLD).
Skattemyndighederne har endvidere henvist til handlernes  

 økonomiske betydning og til, at næringsformodningen ikke kan afkræftes ved,  

 at  

 der er tale om udlejningsejendomme.
Det kan ikke lægges til grund, at  

 selskabets tidligere ejendomshandler er opgjort efter reglerne i  

 ejendomsavancebeskatningsloven for ejendomme købt på samme tidspunkt m.v. og  

 nu  

 anset for næring.
Det er de samlede forhold for selskabet, som danner  

 grundlag  

 for næringsformodningen, herunder også at selskabet løbende vil udskifte sine  

 ejendomme til bedre og mere attraktive ejendomme.
 Skattemyndigheden har opgjort avancerne i henhold til  

 statsskatteloven således:
Ejendom X, st. tv.
 Y, kld.
 Z, 2.
Nominel salgssum 705.000 kr.
 297.825 kr.
 1.539.250 kr.
Handelsomkostninger 4.700 kr.
 2.175 kr.
 5.750 kr.
Reguleret salgssum 700.300 kr.
 295.650 kr.
 1.533.500 kr.
Nominel anskaffelsessum 384.000 kr.
 240.240 kr.
 1.169.325 kr.
Afskrivninger 0 kr.
 29.387 kr.
 0 kr.
Reguleret anskaffelsessum 384.000 kr.
 210.853 kr.
 1.169.325 kr.
Avance 316.300 kr.
 84.797 kr.
 364.175 kr.
 eller avance i alt  

 765.272 kr.
Under sagens behandling for Landsskatteretten har de stedlige  

 skattemyndigheder vedrørende anskaffelsessummen for ejendommen Y, kld.,  

 supplerende anført, at anskaffelsessummen i selskabets regnskab var ansat til  

 240.240 kr., og at denne anskaffelsessum tillige var anført i forbindelse med  

 selskabets opgørelse af avancen i henhold til ejendomsavancebeskatningsloven.  

 Den samlede pris på købet af  

    

  

 Ø 2, st.,  

 535.000 kr., og Y, kld., 260.000 kr., udgjorde 795.000 kr.
Der er først i  

 forbindelse med salget af Y sket en fordeling af prisen på de to ejendomme.  

 En  

 ændring af anskaffelsessummen vil derfor også få betydning for opgørelsen af  

 afskrivninger og afskrivningsgrundlaget.
Selskabets direktør har over for Landsskatteretten nedlagt  

 principal påstand om, at selskabet ikke skal anses for næringsdrivende med  

 køb  

 og salg af fast ejendom i relation til de af selskabet i indkomståret 2000  

 foretagne afståelser af fast ejendom.
Direktøren har endvidere nedlagt  

 subsidiær påstand om, at den nominelle anskaffelsessum ved opgørelsen af  

 avancen ved salget af ejendommen Y, kld., udgjorde 260.000 kr.
Direktøren har til støtte for den principale påstand bl.a. gjort  

 gældende, at de solgte ejendomme ikke er udtryk for en anskaffelse med salg  

 for  

 øje.
Selskabet har nøje gjort rede for de specifikke forhold for hver enkel  

 ejendom, og ikke i nogen handel har målet været salg med fortjeneste for øje.  

 Det fremgår også af materialet, at det drejer sig om ganske få ejendomme i  

 forhold til selskabets størrelse og udvikling.
Selskabet blev stiftet i 1990  

 og  

 ejer i dag over 200 lejemål.
Der er henvist til et brev fra forvaltningen i  

 kommunen, hvoraf fremgår, at det afgørende er, om man er næringsdrivende med  

 køb og salg af fast ejendom på tidspunktet for købet af en ejendom.
Dette  

 udsagn har selskabets direktør tidligere fået af myndighederne, og det ligger  

 til grund for dennes beslutning om salg af ejendommen X, st. tv., efter  

 reglerne i ejendomsavancebeskatningsloven.
Det er ikke godtgjort, at  

 selskabet  

 var næringsdrivende på tidspunktet for købet, og det er stadig ikke  

 godtgjort,  

 at selskabet er næringsdrivende.
Endelig har direktøren bemærket, at  

 ejendommen  

 X, st. tv., er vurderet efter vurderingslovens § 4 B, og at denne ansættelse  

 kun skal anvendes i forbindelse med en eventuel opgørelse af skattepligtig  

 avance i henhold til ejendomsavancebeskatningsloven.
Direktøren har til støtte for den subsidiære påstand gjort  

 gældende, at det fremgår af korrespondancen mellem sælger og køber, at den  

 nominelle anskaffelsessum rettelig var 260.000 kr. kontant.
Når det fremgår  

 af  

 regnskabet for 2000, at anskaffelsessummen udgjorde 240.240 kr. og det samme  

 tal fremgår af revisorens opgørelse af avancen, er det udelukkende udtryk  

 for,  

 at revisoren ikke kendte til brevet af 10. november 1997. Klageren hæftede  

 sig  

 ikke ved denne difference ved gennemgangen af regnskabet.
Selskabets direktør har om den supplerende udtalelse fra  

 skattemyndigheden bemærket, at selskabets hovedaktionær ikke er eller var  

 næringsdrivende med salg af ejendomme, idet hovedaktionæren var og stadigvæk  

 er  

 ansat som lægesekretær i et amt og dermed ikke har beskæftiget sig med  

 ejendomsmæglervirksomhed.
Fordelingen af prisen på ejendommene Ø og Y skete  

 inden selskabets køb af lejlighederne, hvilket også fremgår af  

 korrespondancen  

 fra sælger.
 Landsskatteretten skal  

 udtale:
 Indledningsvis bemærkes, at fortjeneste ved afståelse af fast  

 ejendom erhvervet som led i næring beskattes efter bestemmelserne i  

 statsskattelovens §§ 4 og 5, litra a, jf. selskabsskattelovens § 8. Ved  

 bedømmelsen af, hvorvidt et selskab er næringsdrivende med køb og salg af  

 fast  

 ejendom, lægges der vægt på selskabets vedtægtsmæssige formål, selskabets  

 faktiske aktivitet og selskabets ejeres forhold.
 Herefter finder retten, at selskabet skal anses for  

 næringsdrivende med køb og salg af fast ejendom, og at fortjenesten ved  

 salget  

 af de omhandlede ejendomme derfor skal opgøres i henhold til  

 statsskatteloven.
Retten har herved henset til, at selskabets vedtægtsmæssige  

 formål bl.a. har været investering i og drift af udlejningsejendomme, og at  

 selskabets faktiske aktivitet udover drift af udlejningsejendomme i høj grad  

 har bestået i køb og salg af ejendomme, idet selskabet siden 1992 har  

 erhvervet  

 ca. 32 ejendomme, og da selskabet i perioden fra 1995 til 2001 har solgt i  

 alt  

 11 ejendomme.
Der er endvidere henset til, at selskabet ifølge det oplyste  

 løbende udskifter dets ejendomme, og at selskabets hovedanpartshaver i  

 indkomståret 1997 er anset for næringsdrivende med køb og salg af fast  

 ejendom.  

 Det af selskabets direktør oplyste om årsagen til afhændelsen af ejendommene,  

 samt det forhold, at selskabets direktør i en kortere periode har beboet  

 ejendommen Z, 2., findes ikke at kunne føre til et andet resultat.
For så vidt angår anskaffelsessummen for ejendommen Y, kld.,  

 finder retten, at denne udgjorde 240.240 kr., idet selskabet både i  

 regnskabet  

 for 2000 og ved opgørelsen af avancen ved salget af ejendommen i henhold til  

 ejendomsavancebeskatningsloven har anført denne værdi.
Idet selskabet ikke i  

 øvrigt har bestridt opgørelsen af avancen for denne ejendom eller de 2 andre  

 ejendomme, stadfæstes den påklagede afgørelse på dette punkt.
Som følge heraf  

 tilbageføres den selvangivne avance opgjort i henhold til  

 ejendomsavancebeskatningsloven  

 samt de selvangivne genvundne afskrivninger vedrørende ejendommen Y, kld.
Den  

 påklagede afgørelse for indkomståret 2000 stadfæstes derfor på samtlige  

 punkter.
