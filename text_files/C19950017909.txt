1. Højesteret har i 2 domme af 2. juni 1995, jf.
TfS 1995, 454 og  

 455, statueret dels at der tilkommer hovedaktionærselskaber en udtrykkelig  

 fradragsret for løbende ydelser til kirkesamfund godkendt efter  

 ligningslovens § 12, stk. 3, dels at det almindelige princip om maskeret  

 udlodning ikke fører til, at der gøres undtagelse fra fradragsretten.
Dommene  

 er kommenteret af Skatteministeriet i TfS 1995, 649.
2. Et hovedaktionærselskab, der på tilsvarende vis er blevet  

 nægtet fradrag - eller som ikke har taget fradrag - kan efter anmodning få  

 ændret skatteansættelsen, såfremt selskabet kan godtgøre, at der har  

 foreligget en forpligtelse for selskabet til at yde bidrag til foreninger,  

 stiftelser, institutioner mv. eller religiøse samfund godkendt efter  

 ligningslovens § 12, stk. 3, og betingelserne i ligningslovens § 12 i øvrigt  

 er opfyldt.
Tilsvarende kan en hovedaktionær, der er blevet beskattet af  

 ydelserne som maskeret udbytte eller som løntillæg, få ændret  

 skatteansættelsen.
 3. Genoptagelse af skatteansættelser efter foranstående  

 retningslinier kan ske for indkomstårene 1992, 1993 og 1994.
 4. Ansøgning om genoptagelse af skatteansættelserne skal indgives  

 til skattemyndighederne inden udgangen af 1996, på hvilket tidspunkt  

 cirkulæret bortfalder.
