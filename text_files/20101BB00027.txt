Fremsat den 23. november 2010 af Anders Samuelsen (LA), Simon Emil Ammitzbøll (LA) og Villum Christensen (LA) Forslag til folketingsbeslutning om forenkling af punktafgiftssystemet Folketinget pålægger regeringen inden udgangen af indeværende folketingssamling at gennemanalysere punktafgiftssystemet og fremsætte lovforslag til forenkling af samme.
Bemærkninger til forslaget Formålet med beslutningsforslaget er at sikre, at de komplicerede regler for betaling af punktafgifter forenkles.
Forslaget er stillet på baggrund af Magasinet PENGE på DR 1, som blev vist onsdag den 10. november 2010 (www.dr.dk). I programmet udtalte skatteordførere fra en række af Folketingets partier samstemmende kritik af de gældende regler og gav udtryk for, at en forenkling af reglerne var nødvendig.
Skriftlig fremsættelse Anders Samuelsen (LA):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om forenkling af punktafgiftssystemet.
(Beslutningsforslag nr.
B 27) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
