(Til kriminalforsorgens anstalter,  

 arresthuse og pensioner) Cirkulæret er udarbejdet som led i gennemførelsen af betænkning nr.  

 1058/1986 om arbejde, undervisning og fritid.
I.
Arbejdstid.
 Ad § 1, stk. 1.
 Kravet om en fordeling af den normale arbejdstid med mindst 7 timer på  

 hver af ugens 5 første dage er bl.a. begrundet i ønsket om at bevare fredag  

 som en reel arbejdsdag, at muliggøre fremstillinger uden for arbejdstiden på  

 alle ugens hverdage og ud fra en forventning om, hvorledes kommende  

 arbejdstidsnedsættelser vil indvirke på arbejdsdagens længde.
 Det skal bemærkes, at der ikke er fastsat nogen bestemt opmønstringstid.  

 Direktoratet er indforstået med, at opmønstringstiden på arbejdsdage af  

 hensyn til gennemførelsen af de fastlagte personalebesparelser lokalt  

 fastsættes mellem kl. 06 og 07.
 Ad § 1, stk. 2.
De indsattes spisepauser på ikke over 29 minutter indregnes således  

 fremover i arbejdstiden.
Det skal i denne forbindelse præciseres, at de  

 indsatte - som på det almindelige arbejdsmarked - står til rådighed i  

 spisepausen, og at spisning i anstalterne i videst muligt omfang bør finde  

 sted på beskæftigelsesstederne under tilsyn af de tilknyttede  

 værkmestre/enhedsfunktionærer.
 En kort pause af indtil 15 minutters varighed vil kunne tillades enten  

 formiddag eller eftermiddag i det omfang, arbejdet tillader det.
En daglig pause af ikke over 29 minutters varighed kan godkendes og  

 indregnes i arbejdstiden for indsatte med delt arbejdstid, såfremt en sådan  

 pause findes nødvendig med henblik på indtagelse af et måltid.
Pausen træder  

 i så fald i stedet for en kort pause.
 Godkendte pauser kan ikke placeres i yderpunkterne af arbejdstiden,  

 således at denne i realiteten nedsættes.
 Aflønning under godkendte pauser, der indregnes i arbejdstiden, ydes i  

 overensstemmelse med § 12.
 Afbrydelser i arbejdstiden.
 Under henvisning til cirkulærets § 12 samt principperne i betænkning nr.  

 1058 skal det understreges, at afbrydelser i arbejdstiden som altovervejende  

 hovedregel ikke bør finde sted.
 Øvrige personalegruppers nødvendige henvendelser til indsatte i  

 arbejdstiden bør så vidt muligt ske ved personligt fremmøde på den indsattes  

 arbejdsplads eller fx via værkmestre ne/enhedsfunktionærerne.
 Fremstillinger i arbejdstiden uden for beskæftigelsesstedet bør kun finde  

 sted i ganske særlige tilfælde, fx såfremt dette er påkrævet i forbindelse  

 med en lægelig godkendt behandling eller af andre afgørende  

 behandlingsmæssige grunde, hurtig tilvejebringelse af en nødvendig forklaring  

 i forbindelse med en disciplinærsag, nødvendiggøres af udefra kommende  

 forhold eller har lovhjemmel eller hjemmel, der sidestilles hermed, fx  

 fuldbyrdelsesbekendtgørelsens § 27.
Besøg i arbejdstiden kan ikke tillades, medmindre ganske særlige  

 omstændigheder gør sig gældende, fx besøg af nærtstående personer bosiddende  

 i udlandet.
Endvidere kan fravær til besøg af nærtstående personer og  

 besøgende tilknyttet en godkendt besøgsordning, fx Røde Kors, tillades i  

 maksimum 2 sammenhængende timer ugentligt, såfremt den besøgendes arbejdstid,  

 børnepasningsmuligheder, lang rejsetid, besøgsrumskapaciteten i de lukkede  

 anstalter eller andre særlige grunde gør det uforholdsmæssigt vanskeligt at  

 placere besøget uden for normal arbejdstid.
Ved nærtstående personer forstås  

 ægtefælle, samlever, børn, børnebørn, forældre, bedsteforældre, oldeforældre  

 og andre personer, til hvem der er en tilknytning, der kan sidestilles med  

 familiebånd.
 Af hensyn til varetagelsen af den almindelige rådgivning til de indsatte  

 bør anstalterne drage omsorg for, at arbejdstiden for anstalternes personale  

 tilrettelægges således, at fremstillinger og besøg kan finde sted i fornødent  

 omfang uden for den indsattes arbejdstid.
 Tidligere godkendte ordninger, herunder forsøgsordninger, vedrørende  

 arbejdstidens tilrettelæggelse ophæves herved.
II.
Aflønning.
 Generelt.
 Ad § 2.
De fastsatte regler om aflønning for indsatte, der beskæftiges ved  

 kriminalforsorgens foranstaltning, omfatter samtlige kriminalforsorgens  

 institutioner.
Til trods for, at AUF-betænkningen umiddelbart tager sigte på  

 kriminalforsorgens anstalter, er det fundet hensigtsmæssigt at etablere et  

 ens aflønningssystem i hele kriminalforsorgen.
Principperne i  

 AUF-betænkningen bør i videst muligt omfang bringes til anvendelse i samtlige  

 institutioner.
 Ad § 3.
Aflønningssystemet er bygget op med en fast grundløn pr. time til alle  

 indsatte, der deltager i egentlig produktions-virksomhed, økonomidrift,  

 undervisning samt produktionsskole.
Som følge af, at der ikke er indført  

 selvforplejning og selvforvaltning i samtlige institutioner, er aflønningen  

 for beskæftigelse samt ydelse af kostbeløb og selvforvaltningsbeløb af  

 administrative grunde delt.
De nærmere regler for ydelse af kostbeløb og  

 selvforvaltningsbeløb fremgår af afsnit III.
 Ad § 4.
Individuelle akkorder afskaffes og kan alene anvendes til indsatte, der  

 udfører cellearbejde.
For indsatte beskæftiget ved akkordarbejde forudsættes  

 akkorden fastsat således, at der ved en normal arbejdsindsats kan opnås en  

 aflønning, der svarer til en ugeløn for timelønnede for arbejde af samme art.  

 Indsatte, der er beskæftiget i enrum på grund af bortvisning eller af andre  

 disciplinære grunde, skal ikke kunne opnå en aflønning pr. uge, der  

 overstiger den løn, der udbetales til timelønnede pr. uge.
Der skal i den  

 forbindelse peges på, at den akkordlønnedes indtjening i disse tilfælde fx  

 kan reguleres ved, at mængden af de enheder, der tildeles den indsatte til  

 udførelse, svarer til den daglige indtjening ved almindelig timeløn. (Der  

 henvises i øvrigt til bemærkningerne til § 13).
 Tillæg til grundlønnen.
 Ad §§ 6 og 7.
 Indsatte, der har været beskæftiget i 4 uger på samme arbejdsplads i den  

 egentlige produktion, økonomidrift, deltaget i undervisning samt i  

 produktionsskoler bør tildeles et stabilitetstillæg pr. time.
Tildelingen af tillægget forudsætter, at den indsatte har ydet en  

 tilfredsstillende arbejdsindsats.
Vurderingen heraf foretages af den ledende  

 værkmester/undervisningsleder mv.
Med henblik på yderligere at modvirke  

 hyppige omplaceringer og for at give indsatte med lange opholdstider mulighed  

 for via aflønningen at søge dækket en større del af de udgifter, som de har  

 bl.a. i forbindelse med udgange, kan der efter yderligere 8 ugers  

 beskæftigelse - dvs. efter 12 ugers beskæftigelse i alt - på samme  

 arbejdsplads ydes et kompetencetillæg pr. time.
Dette gælder imidlertid ikke  

 for indsatte, som deltager i produktionsskole bl.a. på grund af, at disse  

 indsatte også skal have en økonomisk tilskyndelse til at gøre sig egnet til  

 at virke i enten egentlig undervisning eller i den egentlige  

 produktionsvirksomhed og økonomidrift.
Ydelse af kompetencetillæg forudsætter  

 en helt konkret vurdering af den ledende værkme  

 ster/enhedsfunktionær/undervisningsleder mv. af den indsattes arbejdsindsats,  

 arbejdsmæssige kvalifikationer og stabilitet i øvrigt.
 For så vidt angår indsatte, der er udstationerede eller på frigang til  

 uddannelse eller ulønnet arbejde, er det en forudsætning for tildeling af  

 kompetencetillæg, at der indhentes en udtalelse fra  

 uddannelses-/arbejdsstedet vedrørende den pågældendes arbejdsindsats,  

 stabilitet mv.
 Ved vurderingen i forbindelse med tildeling af såvel stabilitets- som  

 kompetencetillæg bør der bl.a. lægges betydelig vægt på, om den indsatte har  

 mødt rettidigt, og om det præsterede arbejde umiddelbart er blevet godkendt.
 Såfremt den indsatte bliver ustabil efter tildeling af stabilitets og  

 eventuelt kompetencetillæg, - dvs. i gentagne tilfælde møder for sent,  

 udebliver eller bortgår fra beskæftigelsesstedet -, eller den pågældende yder  

 en mindre tilfredsstillende indsats - dvs. ikke udviser passende flid - skal  

 det nærmere vurderes, hvorvidt tillæggene skal bortfalde, jfr. § 14.
Tildelte tillæg bør således bortfalde, såfremt den indsatte har mødt for  

 sent eller bortgået mere end 3 gange på 2 uger.
Tildelte tillæg bør  

 tilsvarende bortfalde, såfremt den indsatte arbejdsvægrer - dvs. udebliver  

 fra beskæftigelse en hel dag - mere end 2 gange på 2 uger.
Ny  

 optjeningsperiode starter, når den pågældende på ny er blevet stabil.
Tildelte tillæg bortfalder endvidere, såfremt den indsatte skifter  

 arbejdsplads.
Dette gælder imidlertid ikke, såfremt omplaceringen alene  

 gennemføres af anstaltsmæssige grunde eller som led i et planlagt  

 beskæftigelsesmæssigt forløb.
 Afgørelser om bortfald af tildelte tillæg behandles efter de almindelige  

 forvaltningsretlige regler.
 For så vidt angår deltagelse i produktionsskole bemærkes, at indsatte, der  

 som led i et genoptræningsforløb overføres til egentlig undervisning eller  

 egentlig produktionsvirksomhed og økonomidrift, umiddelbart ved overførslen  

 bør tildeles stabilitetstillæg, såfremt det ikke er opnået under opholdet på  

 produktionsskolen og betingelserne i øvrigt er opfyldt.
 Indsatte, som i en begrænset del af arbejdstiden deltager i  

 specialundervisning, bør for denne undervisningstid oppebære den løn, som de  

 oppebærer ved hovedbeskæftigelsen.
 Ad § 9.
Bl.a. med henblik på at sikre beskæftigelse for samtlige indsatte bør det  

 tilstræbes, at overarbejde ikke finder sted.
I de tilfælde, hvor overarbejde  

 er absolut nødvendigt, bør det begrænses mest muligt.
Tillægget for særligt  

 påkrævet overarbejde ydes af grundtimelønnen samt eventuelt tildelte  

 stabilitets- og kompetencetillæg, med den til enhver tid gældende  

 overarbejdssats.
 Ad § 10.
 Formålet med bonustillægsordningen er bl.a. at søge at inddrage de  

 indsatte i tilrettelæggelsen af beskæftigelsen, samt at skabe mulighed for at  

 kunne reagere på en ekstraordinær god eller dårlig arbejdsindsats over for  

 grupper af indsatte.
Bonustillægsordningen kan anvendes inden for den egentlige  

 produktionsvirksomhed og kun i ganske særlige tilfælde inden for  

 økonomidriften.
Bonustillægsordningen vil således kunne bringes i anvendelse  

 inden for økonomidriften ved arbejdsopgaver af helt konkret karakter, fx  

 større renoverings- og ombygningsarbejder.
Det er forudsat, at ordningen anvendes over for grupper af indsatte, dvs.  

 2 til flere personer.
Bl.a. beskæftigelsens art, ordresammensætning mv. kan  

 imidlertid nødvendiggøre, at bonustillægsordningen må administreres med  

 fornøden lempelse.
I sådanne tilfælde vil det derfor undtagelsesvis være  

 muligt fx at fravige de ovenfor nævnte gruppestørrelser.
Forudsætningen for ordningen er, at værkmestrene/enhedsfunktionærerne og  

 de indsatte i fællesskab inden påbegyndelsen af en given arbejdsopgave  

 nærmere drøfter arbejdstilrettelæggelsen, herunder timeforbruget.
Det  

 anslåede timeforbrug bør være så realistisk som overhovedet muligt.
Skønnene  

 forudsættes godkendt af anstaltens økonomikontor (fængselsforvalteren).
Såfremt produktionstiden bliver mindre end det aftalte timeforbrug, skal  

 besparelsen udbetales forholdsmæssigt efter præsteret arbejdstid mellem de  

 implicerede indsatte.
Tilsvarende foretages der reduktion i grundtimelønnen,  

 såfremt produktionstiden overstiger det aftalte timeforbrug.
 Bonustillægget beregnes på grundlag af grundtimelønnen og kan kun i helt  

 ekstraordinære tilfælde overstige 30% af denne.
 Såfremt bonustillægget overstiger 30%, bør grundlaget for det skønnede  

 timeforbrug nærmere analyseres, ligesom der skal foretages indberetning til  

 direktoratet med begrundelse herfor.
 Der skal i øvrigt foretages indberetning til direktoratet om, inden for  

 hvilke områder bonustillægsordningen anvendes og om den konkrete baggrund  

 herfor.
 Ad § 11.
 På tilsvarende måde som inden for det almindelige arbejdsmarked er det en  

 forudsætning for at yde søgne/helligdagstillæg, at den indsatte har været  

 beskæftiget de 3 seneste dage inden søgne/helligdagen.
 Dette gælder dog ikke for indsatte, der ikke har været beskæftiget på  

 grund af manglende arbejdsopgaver samt for nyindsatte, der inden  

 søgne/helligdagen endnu ikke har fået anvist beskæftigelse.
 Ad § 12.
 Der henvises til bemærkningerne under § 1, stk. 2 om afbrydelse i  

 arbejdstiden.
 Reaktioner ved tilsidesættelse af arbejdspligten.
 Ad § 13-15.
 Ved tilsidesættelse af arbejdspligten i form af for sent fremmøde,  

 udeblivelse fra beskæftigelse, bortgang eller arbejdsvægring kan der udover  

 løntræk, bortvisning, hjemsendelse uden løn og/eller afskedigelse fra det  

 pågældende arbejdsområde alene ikendes disciplinærstraf i form af bøde i  

 henhold til de gældende regler herom.
Der foretages løntræk for den tid, vedkommende ikke har været beskæftiget,  

 dog således at der trækkes pr. påbegyndt time.
Bl.a. som følge af, at løntræk  

 på fx 1 times løn samt eventuelt ikendelse af bøde over for visse indsatte  

 ikke vil have den fornødne effekt ved regelmæssigt forekommende fremmøder op  

 til en time eller mere efter arbejdstids begyndelse, kan den pågældende  

 hjemsendes resten af dagen uden løn, jfr. § 13, stk. 2. En sådan hjemsendelse  

 sidestilles med arbejdsvægring/manglende opfyldelse af beskæftigelsespligten.
 Udeblivelse fra beskæftigelse en hel dag betragtes som  

 arbejdsvægring/manglende opfyldelse af beskæftigelsespligten.
 Manglende opfyldelse af beskæftigelsespligten samt omplacering som følge  

 af manglende udvisning af passende flid medfører bortfald af tildelte tillæg.  

 Bortfald sker efter en konkret vurdering - jfr. bemærkningerne til §§ 6 og 7.  

 Ny optjeningsperiode påbegyndes først ved arbejdsvægringens afslutning, når  

 den pågældende på ny er blevet stabil.
 I øvrigt henledes opmærksomheden på § 4, stk. 3, hvorefter den indsatte i  

 tilfælde ved henvisning til akkordarbejde ikke kan opnå en aflønning pr. uge,  

 der overstiger den løn, der udbetales til timelønnede pr. uge.
 Det beror på den enkelte institutions interne regler, hvor den indsatte i  

 arbejdstiden skal opholde sig, så længe vedkommende opretholder  

 arbejdsvægring.
 Af ordens- og sikkerhedsmæssige årsager kan enrumsanbringelse ske i  

 arbejdstiden.
 Der bør derimod ikke som følge af individuel  

 beskæftigelsesvægring/arbejdsvægring gennemføres indskrænkninger i den  

 indsattes mulighed for fællesskab mv. i fritiden, dog med undtagelse af  

 tilfælde, hvor dette særligt er påkrævet under hensyn til orden og sikkerhed,  

 jfr. § 2, stk. 2, nr. 4, i enrumscirkulæret.
 Det bemærkes, at der ved kollektive arbejdsvægringer eller aktioner, som i  

 øvrigt indebærer ordens- og sikkerhedsmæssig risiko, udover almindeligt  

 løntræk fortsat kan reageres disciplinært med bøde, strafcelle, enrum mv.
I.
Selvforplejning og selvforvaltning.
I det omfang der er gennemført selvforplejning og selvforvaltning ydes til  

 de indsatte et kost- og et selvforvaltningsbeløb pr. opholdsdag.
Ydelsen af  

 disse beløb er adskilt fra aflønning i øvrigt, jfr. bemærkningerne til § 3.  

 Dette skyldes bl.a., at visse grupper af indsatte, der ikke er beskæftiget,  

 akkordlønnede mv. også skal modtage de nævnte ydelser samt den omstændighed,  

 at der ikke kan foretages løntræk i kost- og selvforvaltningsbeløbet ved for  

 sent fremmøde mv.
På den baggrund er det endvidere fundet hensigtsmæssigt at  

 yde kost- og selvforvaltningsbeløbet pr. opholdsdag.
 Ad § 16.
 Hidtil godkendte særlige takster vedrørende selvforplejning ophæves.
Det bemærkes, at indsatte, der er på udgang, der varer mere end et døgn,  

 ikke ydes kostdel under udgangen.
Tilsvarende gælder for indsatte på udgang  

 fra institutioner uden selvforplejning.
I henhold til § 22 udbetales  

 kostdelen ugevis forud.
I den efterfølgende udbetaling tilbageholdes derfor  

 et beløb svarende til det antal dage, den indsatte har været på udgang, været  

 syg, anbragt i enrum eller lignende.
 Ad § 17.
 Reglen er begrundet i ligestilling af indsatte, der er på frigang til  

 uddannelse eller ulønnet arbejde fra såvel institutioner med som uden  

 selvforplejning.
 Det bemærkes, at der ikke længere kan ydes frigangs- og  

 udstationeringstillæg.
 Ad § 18.
 Bestemmelsen i udgangscirkulæret § 18, der vil blive ændret i forbindelse  

 med ikrafttrædelsen af dette cirkulære, gælder analogt for indsatte med  

 lønnet selvforskaffet arbejde.
 Ad § 19.
 Som led i ansvarliggørelse af de indsatte i overensstemmelse med  

 forslagene i betænkning nr. 1058 om arbejde, undervisning og fritid, er det  

 besluttet at konvertere en række af de ydelser, der i dag er gratis for de  

 indsatte.
Der henvises til vedlagte oversigter over »gratisydelser«.  

 Udgifter til de med + markerede genstande bør for fremtiden afholdes af den  

 indsatte via det udbetalte selvforvaltningsbeløb pr. opholdsdag.
Det  

 henstilles, at der efter omstændighederne i videst muligt omfang foretages  

 konvertering af de nævnte gratisydelser.
Med hensyn til sygeplejeartikler bemærkes, at dette omfatter særlige  

 cremer, shampoo mv., som fx kan være anbefalet af læge/sygeplejerske, og som  

 er håndkøbsvarer.
Derimod er lægeordinerede artikler ikke omfattet af  

 selvforvaltningsbeløbet.
Det bemærkes endvidere, at de indsatte af lighedsmæssige årsager og  

 uafhængig af institutionernes lokale aftaler med frisører, skal betale et  

 nærmere fastsat beløb for frisør.
Taksten for frisør fastsættes af  

 Direktoratet for Kriminalforsorgen.
En eventuel difference mellem  

 udgift/honorar til frisøren og den fastsatte takst afholdes af institutionen.
 Såfremt den indsatte ikke selv har mulighed for at vaske privat tøj mv. på  

 grund af, at der ikke er opsat vaskemaskiner, nedsættes  

 selvforvaltningsbeløbet pr. dag med et nærmere fastsat beløb.
 Det forudsættes, at de indsatte udover køb af vaskepulver mv. ikke i  

 øvrigt har udgifter i forbindelse med vask.
 Endelig skal det bemærkes, at de mængderabatter, som kriminalforsorgen  

 hidtil har opnået ved indkøb af de ovennævnte varer mv., fortsat i videst  

 muligt omfang bør komme de indsatte til gode, fx ved etablering af  

 depotordninger eller centrale indkøb til institutionens butik.
V.
Løsladelsesbeløb.
 Ad § 23.
 I overensstemmelse med AUF-betænkningens forslag bortfalder det tidligere  

 løsladelsesbeløb for alle indsatte.
Til køb af småfornødenheder i forbindelse med løsladelsen ydes imidlertid  

 et beløb til fængselsdømte med en opholdstid på mere end 60 dage.
Løslades  

 vedkommende endeligt efter at have været varetægtsfængslet, ydes der ikke  

 noget beløb.
Har vedkommende været på fri fod inden afsoning, medregnes  

 opholdsdage i varetægtsfængsel (arresthus) ikke.
 Løsladelsesbeløbet er ikke et led i aflønningen, og der kan ikke modregnes  

 i beløbet.
 Overgangsordning.
 Ad § 24.
 Der etableres en overgangsordning, hvorefter fængselsdømte, der er indsat  

 før ikrafttrædelsen af dette cirkulære og løslades efter ikrafttrædelsen, i  

 forbindelse med løsladelse skal have udbetalt deres optjente løsladelsesbeløb  

 i henhold til de tidligere regler frem til datoen for ikrafttrædelsen af  

 dette cirkulære.
 Det optjente beløb pristalsreguleres efter de i § 25 nævnte regler.
E.
B.
