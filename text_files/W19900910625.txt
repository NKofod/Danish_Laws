Ansøger født i Argentina som datter af dansk far og argentinsk mor,  

 har aldrig opholdt sig her i landet.
Indfødsretten mistes ved det fyldte 22.  

 år, og der findes ikke tilstrækkeligt grundlag for at indstille den  

 pågældende til bevarelse ved kongelig resolution.
 Indenrigsministeriet har med ambassadens skrivelse af 23. januer 1990  

 modtaget en ansøgning fra Anne Janine Scherling om tilladelse til at bevare  

 dansk indfødsret.
 Det fremgår af sagen, at ansøgeren er født den 3. maj 1968 i Buenos Aires  

 i Argentina som datter af dansk far og argentinsk mor.
 Det er oplyst, at ansøgeren aldrig har været på ferie i Danmark.
 I denne anledning meddeler ministeriet, at da ansøgeren ikke inden det 22.  

 år har haft bopæl i Danmark og ej heller opholdt sig her i landet under  

 forhold, der tyder på samhørighed med Danmark har hun i henhold til § 8, i  

 lov om dansk indfødsret, jf. bekendtgørelse nr. 155 af 6. april 1978, mistet  

 sin ved fødslen erhvervede danske indfødsret, da hun fyldte 22 år.
 Ministeriet finder ikke, at ansøgeren har bevaret en sådan tilknytning af  

 reel karakter til Danmark, at der er tilstrækkeligt grundlag for at indstille  

 den pågældende til bevarelse af indfødsretten ved kongelig resolution.
 Det tilføjes, at ansøgeren, hvis hun tager ophold her i landet, vil kunne  

 ansøge om at generhveve indfødsretten ved naturalisation efter ca. 1 års  

 ophold her.
 Ambassaden bedes oplyse ansøgeren om ovenstående og samtidig tilbagelevere  

 vedlagte bilag, der fulgte med ansøgningen.
