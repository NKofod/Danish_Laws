Bekendtgørelse om ændring af bekendtgørelse om erhvervsuddannelsen til elektriker § 1 I bekendtgørelse nr. 1535 af 1. juli 2021 om erhvervsuddannelsen til elektriker foretages følgende ændringer:
 1. I § 1, stk. 1, nr. 2, ændres »verificering« til: »verifikation«.
 2. § 4, stk. 1, nr. 6, affattes således:
»6) Eleven kan anvende grundlæggende viden om energieffektivisering, indregulering og energibesparende løsninger i forbindelse med installationsopgaver.« 3. § 4, stk. 1, nr. 14, affattes således:
»14) Eleven kan udføre verifikation og kvalitetssikre i henhold til relevante love og regler samt standarder og udarbejde den tekniske dokumentation for kvalitetssikring.« 4. § 4, stk. 1, nr. 29, affattes således:
»29) Eleven har specialiserede el-tekniske kompetencer inden for fx kommunikationsnetværk, procesanlæg, robotteknologi, Building Management Systemer, energieffektivisering eller sikringsanlæg.« 5. § 6, stk. 3, affattes således:
»Stk. 3. Projektprøven ved afslutningen af det obligatoriske forløb varer 2 timer og 20 minutter og består af en skriftlig test samt en mundtlig overhøring af 20 minutters varighed.
Den mundtlige overhøring tager udgangspunkt i en praktisk opgave, der er gennemført som en del af de uddannelsesspecifikke fag.
Projektprøven skal udføres alene.
De opgaver, der indgår i projektprøven, stilles af skolen efter samråd med det faglige udvalg.
Der gives én samlet karakter for projektprøvens skriftlige test, den praktiske opgave med teknisk dokumentation samt den mundtlige overhøring.« 6. § 6, stk. 7, affattes således:
»Stk. 7. For at der kan udstedes skolebevis, skal eleven have opnået et gennemsnit på mindst 2,0 af alle grundfag og have opnået mindst karakteren 02 i hvert af de uddannelsesspecifikke fag.
De valgfrie uddannelsesspecifikke fag bedømmes på baggrund af en prøve.« § 2 Bekendtgørelsen træder i kraft den 1. august 2021.
