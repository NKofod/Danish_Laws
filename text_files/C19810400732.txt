 orientering om BBR-historisk register.
 1. Baggrund.
 Siden etableringen af BBR's ændringsregister i 1977 og af BBR's  

 ændringsregister i 1978 har det været hensigten, at det samlede  

 BBR-registersystem desuden skulle omfatte et historisk register med  

 oplysninger om bygningsmassens ændringer over tiden, jfr. f.eks.  

 BBR-meddelelse 1978 nr. 4 side 1.
 Placeringen af historisk register i det samlede BBR-system er vist i  

 nedenstående figur.
 BBR-historisk register dannes fra 1982 en gang årligt (eller efter nærmere  

 rekvisition).
 Hidtil er der årligt i forbindelse med årsomvurdering af fast ejendom  

 opsamlet oplysninger fra BBR-ændringsregister.
BBR-historisk register kan betragtes som en udbygning og systematisering  

 af disse oplysninger.
Det historiske register kan imidlertid tillige anvendes  

 til en lang række øvrige formål, jfr. pkt. 2 nedenfor.
 Opbygningen af det historiske register startes fra januar 1982. På  

 grundlag af opsamlede transaktioner, vil Kommunedata i 1982 dog tillige være  

 i stand til at danne et historisk register for perioden fra 1. januar til 31.  

 december 1981.
 Et historisk register, der dækker flere år, vil kunne dannes ved  

 sammenkædning af de årligt dannede historiske registre.
 Udover anvendelse til årsomvurderingen af fast ejendom er der endnu ikke  

 taget stilling til, hvilket uddatamateriale der skal produceres på grundlag  

 af det historiske register.
Udtræk fra det historiskke register vil antageli skulle ske i form af en  

 udbygning af de eksisterende udtræksfaciliteter fra stamregistret.
Udformning  

 af lister mv. fra dette udtrækssystem vil blive foretaget i samarbejde med  

 Kommunernes Landsforening.
 2 Anvendelsesområder for det historiske register.
Formålet med det historiske register er at tilvejebringe en registrering,  

 hvoraf ændringerne i bygnings- og boligmassen mv. over en periode kan  

 uddrages.
Mens det således i øjeblikket er muligt at fremskaffe oplysninger  

 om bygnings- og boligmassens tilstand på et bestemt tidspunkt, findes der  

 ikke i det nuværende registersystem oplysninger om de ændringer, der har  

 ajourført betandenover tiden.
Ved hjælp af det historiske register vil det  

 være muligt med relativt få omkostninger at fremskaffe oplysninger, der  

 beskriver sammensætningen og det tidsmæssige forløb af disse ændringer.
Et vigtigt anvendelsesområde for det historiske register er vurderingen af  

 fast ejendom, og det historiske register er som omtalt opbygget på grundlag  

 af de opsamlede transaktionsoplysninger, der allerede benyttes ved  

 årsomvurderingerne.
Ved hjælp af det historiske register vil det være muligt  

 at angive successive ændringer i bygningsbestanden over en  

 årsomvurderingsperiode.
Herunder vil det f.eks. være muligt at foretage en  

 opsamling af mindre successive ændringer, der tilsammen skal udløse  

 årsomvurdering, hvilket vil føre til en mere korrekt angivelse af  

 vurderingernes undtagelseskoder.
Endvidere vil det være muligt  

 registermæssigt nærmere at redegøre for eventuelle fejlrettelser samt deres  

 indflydelse på det registrerede dataindhold.
Det historiske register vil herudover kunne være til stor hjælp i  

 forbindelse med den fysiske planlægning.
I denne forbindelse vil bl.a.  

 prognosevirksomhed vedrørende boliger og befolkning være en betydningsfuld  

 opgave.
En nøjagtig opgørelse af bruttobevægelserne i boligbestanden (jfr.  

 nedenfor) er af stor betydning for den prognosevirksomhed, som foregår i  

 kommuner, amter og staten.
Prognosevirksomheden er af betydning for den  

 økonomiske og fysiske planlægning, udgiftsoverslag og lignende.
Oplysningerne  

 i det historiske register vil her være af betydning for bl.a.
Kommunedatas  

 arbejde med boligafledte befolkningsprognoser.
Ved hjælp af det historiske  

 register vil bl.a. kunne undersøges følgende bruttobevægelser:
- tilgangen til boligbestanden ved nybyggeri, - tilgangen til boligbestanden ved overgang fra anden anvendelse, - afgangen fra boligbestanden ved nedrivning, - afgangen fra boligbestanden ved sammenlægning af eksisterende boliger, - afgangen fra boligbestanden ved overgang til anden anvendelse.
 Endelig vil det historiske register kunne finde anvendelse ved følgende  

 planlægningsopgaver.
 - trafikplanlægning og erhvervsorienterede prognoser.
 - varmeforsyningsplanlægning.
 - planlægning af sanering og byfornyelsesvirksomhed.
 3. Hovedprincipper for dannelse af det historiske register.
Det historiske register er et rent maskinelt dannet register, hvortil der  

 ikke kan foretages manuelle indberetninger.
Det historiske register dannes  

 således alene på grundlag af de formelt godkendte transaktioner til BBR's  

 stamregister, dvs. overførsler fra ændringsregistret eller direkte  

 indberetninger til stamregistret.
Kommunedata danner månedligt et såkaldt del-historisk register der i  

 princippet består af de opsamlede transaktioner til stamregistret.
I dette  

 register gemmes den gamle status for de berørte niveauer, den nye status for  

 de berørte niveauer samt det dataindhold, der alene vedrører  

 ændringsregistret, herunder byggesagsdateringerne og sagstyper.
Forekommer der i løbet af et år flere transaktioner til stamregistret for  

 en ejendom, f.eks. nybyggere, om/tilbygning eller nedrivning, vil disse  

 transaktioner blive gemt i rækkefølge under den pågældende identifikation i  

 det historiske register.
De enkelte transaktioner under identifikationen  

 adskilles afkørselsdateringerne.
En gang om året eller efter nærmere rekvisition omdanner Kommunedata det  

 opsamlede delhistoriske register til et endeligt historisk register.
Dette  

 sker ved, at ændringen konstrueres for de enkelte transaktioner. Ændringen  

 dannes som forskelle mellem ny og gammel status (f.eks. for arealer), eller  

 som svarende til den ny status (for kodeværdier mv.) Endvidere kan suppleres  

 de enkelte identifikationer i det historiske register med den totale status  

 for hele ejendommen ved henholdsvis periodens begyndelse og slutning.
 Endelig sorteres det historiske register, således at samtlige  

 transaktioner, for ejendomme, der har undergået identifikationsændringer,  

 lægges på plads under den nye identifikation.
Det del-historiske register vil normalt blive opsamlet i 18 måneder,  

 hvorefter den egentlige historiske register dannes med de transaktioner, der  

 vedrører de første 12 måneder i perioden.
Dvs. at også transaktioner, der  

 indberettes eller overføres til stamregistret med op til et halvt års  

 forsinkelse, vil indgå i det historiske register for en given periode.
 På længere sigt vil der være mulighed for at sammenkæde historiske  

 registre for forskellige perioder til et samlet historisk register.
Som omtalt kan der ikke foretages manuelle indberetninger til det  

 historiske register.
Det betyder, at registret ikke vil belaste  

 BBR-myndighedens daglige ajourføringsarbejde.
Fra det del-historiske register  

 udskrives alene en kort driftsstatistik samt debiteringstotaler.
