Fremsat den 3. december 1998 af  

 justitsministeren (Frank Jensen) Forslag til Lov om ændring af våben- og  

 eksplosivstofloven § 1 I våben- og eksplosivstofloven, jf. lovbekendtgørelse nr. 735  

 af 11. august 1994, som ændret ved lov nr. 350 af 23. maj 1997 og lov  

 nr. 411 af 10. juni 1997, foretages følgende ændringer:
 1. I § 1, stk. 1, nr. 1, indsættes efter  

 »låsestole«: », aftagelige magasiner«.
 2. § 1, stk. 1, nr. 3, affattes  

 således:
 »3)	håndgranater, bomber, miner og lignende våben, der  

 virker ved en gennem eksplosion fremkaldt trykvirkning eller udslyngning af  

 smålegemer,«.
 3. I § 1, stk. 1, indsættes som nr. 7, 8 og  

 9:
»7)	Signalvåben og kombinerede gas- og signalvåben, 8)	lyddæmpere, såfremt de er konstrueret til montering  

 på skydevåben, 9)	optisk elektroniske sigtemidler med lysstråle eller med  

 elektronisk lysforstærknings- eller infrarødt udstyr,  

 såfremt de er konstrueret til montering på skydevåben eller  

 armbrøster.« 4. I § 2, stk. 3, indsættes efter 1.  

 pkt.:
»Tilsvarende gælder aftagelige magasiner til skydevåben.« 5. § 2 a, stk. 1, nr. 2, affattes  

 således:
 »2.	piber, baskyler og aftagelige magasiner til de haglgeværer,  

 der er nævnt i nr. 1,«.
 6. § 2 a, stk. 1, nr. 3, affattes  

 således:
»3.	færdigladede haglpatroner til de haglgeværer, der er  

 nævnt i nr. 1, såfremt haglene er løstliggende og har en  

 diameter på højst 4 mm, samt omladehætter og halvladte  

 eller tomme patronhylstre til de nævnte haglpatroner.
Blyhaglpatroner  

 er ikke omfattet af bestemmelsen.« 7. I § 2 c, stk. 2, indsættes efter  

 »ammunition«: »samt aftagelige magasiner«.
 8. § 2 e ophæves.
 9. I § 3, stk. 6, ændres »stk. 3« til:  

 »stk. 5«, »»De danske Handelsforeningers Fællesorganisation««  

 ændres til: »Dansk Handel & Service«, og »»Dansk Jagtforening« og  

 »Landsjagtforeningen af 1923« i forening«« ændres til: »Danmarks  

 Jægerforbund«.
 10. I § 4, stk. 3, indsættes efter  

 »udstede«: »regler om«.
 11. I § 4, stk. 3, nr. 1, indsættes efter  

 »12 cm,«: »knive med tværstillet greb beregnet til stød,«.
 12. I § 4, stk. 3, indsættes som nr.  

 6:
 »6)	Laservåben, der er særligt beregnet til som eneste  

 eller som en af flere våbenvirkninger at forårsage permanent  

 blindhed på ubeskyttede øjne.«.
 13. Efter § 4 a indsættes:
»§ 4 b.
Justitsministeren kan fastsætte  

 regler om godkendelse af erhvervsdrivende og disses ansatte i relation til  

 erhvervsmæssig handel med våben, ammunition m.v.« 14. I § 6, stk. 1, indsættes efter  

 »justitsministeren«: »eller den, ministeren bemyndiger dertil,«.
 15. I § 6 b, stk. 1, nr. 1, udgår:  

 »indkøb af«.
 16. I § 6 b, stk. 1, nr. 2, indsættes efter  

 »låsestole«: », aftagelige magasiner«.
 17. I § 6 b, stk. 1, nr. 3, indsættes efter  

 nr. 2:
 »3)	tilladelser til lyddæmpere og optisk elektroniske sigtemidler  

 med lysstråle eller med elektronisk lysforstærknings- eller  

 infrarødt udstyr,«.
 Nr. 3-7 bliver herefter nr. 4-8.
 18. I § 6 b, stk. 1, indsættes som nr. 9 og  

 10:
»9)	Tilladelser til signalvåben og kombinerede gas- og  

 signalvåben, 10)	tilladelser til tilskudsberettigede museer i henhold til  

 museumsloven.« 19. I § 6 b, indsættes som stk. 6:
»Stk. 6. Er en tilladelse beskadiget eller bortkommet, kan der  

 udstedes tilladelse med samme gyldighed som den oprindelige tilladelse mod  

 betaling af 200 kr.« 20. I § 6 d, stk. 1, udgår: »og § 2 e,  

 stk. 1,«.
 21. I § 6 d, stk. 2, indsættes efter 1.  

 pkt.:
»Tilsvarende gælder tilladelser til signalvåben og kombinerede  

 gas- og signalvåben.« 22. I § 7 indsættes som stk. 2:
»Stk. 2. Justitsministeren kan fastsætte regler om  

 skydebaners indretning, anlæggelse og anvendelse.« 23. § 8 affattes således:
 »§ 8. § 1, § 2, stk. 1,  

 §§ 3-5 og § 7 gælder ikke for militære myndigheder.
Stk. 2. § 6, stk. 1, gælder ikke for  

 militære styrker og militært personel som led i den  

 militære tjenesteudøvelse.
Bestemmelsen gælder endvidere  

 ikke militære myndigheders midlertidige udførsel af udrustning  

 og materiel med henblik på reparation og vedligeholdelse.« 24. I § 9, stk. 1, 1. pkt., udgår: »§ 2  

 e, § 3, stk. 1,«.
 25. I § 9, stk. 1, indsættes efter 1.  

 pkt.:
»§ 1 og § 6, stk. 1, gælder endvidere ikke for  

 politiet.« 26. I § 9, stk. 2, 1. pkt., indsættes efter  

 »ammunition«: »og aftagelige magasiner«.
 27. I § 10, stk. 1, ændres »§§ 2 c-e,«  

 til: »§ 2 c, § 2 d,«.
§ 2 Stk. 1. Loven træder i kraft den 1. juli 1999.
Stk. 2. Personer, der ved lovens ikrafttræden er i  

 besiddelse af signalvåben og kombinerede gas- og signalvåben har  

 ret til fortsat at besidde disse våben, hvis besiddelsen anmeldes til  

 politimesteren (politidirektøren) senest 1 år efter lovens  

 ikrafttræden.
De nævnte våben kan tillige fortsat  

 bæres og anvendes, hvis den pågældende af politiet har  

 tilladelse til indkøb af ammunition til våbnet efter lov om  

 fyrværkeri, og våbnet anvendes til det i tilladelsen  

 anførte formål.
 Stk. 3. Personer, der ved lovens ikrafttræden er i  

 besiddelse af de i loven nævnte lyddæmpere og optisk elektroniske  

 sigtemidler, har ret til fortsat at besidde, bære og anvende disse  

 genstande, hvis besiddelsen anmeldes til politimesteren  

 (politidirektøren) senest 1 år efter lovens  

 ikrafttræden.
 Stk. 4. Personer, der ved lovens ikrafttræden enten har  

 våbentilladelse eller våbenpåtegning på  

 medlemsbeviset til en skytteforening, har ret til fortsat at erhverve,  

 besidde, bære og anvende aftagelige magasiner til de af tilladelsen  

 eller våbenpåtegningen omfattede våben, så  

 længe tilladelsen eller våbenpåtegningen er gyldig.
 Stk. 5. Justitsministeren fastsætter nærmere  

 bestemmelser om anmeldelsesordningen efter stk. 2 og 3, herunder om  

 anmeldelsens form og indhold.
Bemærkninger til lovforslaget Almindelige bemærkninger 1. Indledning 1.1. Baggrunden for forslaget Rigspolitichefen har i rapporten »Våbenprojekt  

 1.1.95 - 31.5.96« konstateret en stigende tendens i antallet af  

 våbentyverier.
Rapportens hovedanbefaling er, at der skal oprettes et  

 centralt våbenregister.
Herudover foreslås det, at der oprettes  

 en central godkendelsesmyndighed, som kan træffe afgørelse i  

 generelle spørgsmål om godkendelse af våbentyper m.v.
Det  

 bør endvidere overvejes at stramme reglerne om privates opbevaring af  

 våben.
Endelig har Rigspolitichefen i tilslutning til rapporten  

 foreslået, at reglerne om opbevaring af våben i våben- og  

 jagtforretninger samt i skytte- og jagtforeninger ændres, således  

 at politiet i fremtiden skal forhåndsgodkende opbevaringsforhold.
 Som opfølgning på rapporten har  

 Rigspolitichefen på Justitsministeriets foranledning udarbejdet forslag  

 til, hvorledes rapportens anbefalinger kan iværksættes.
 I forbindelse med udmøntningen af de initiativer,  

 som Rigspolitichefen har foreslået, agter Justitsministeriet at  

 revidere de eksisterende administrative regler, således at der udstedes  

 såvel en ny bekendtgørelse som et nyt cirkulære om  

 våben og ammunition m.v., som kan træde i kraft samtidig med  

 dette lovforslag.
Justitsministeriet påtænker bl.a. i  

 forbindelse med revisionen af de administrative regler at fastsætte  

 bestemmelser om godkendelse af personer med adgang til våben i skytte-  

 og jagtforeninger samt retningslinier for foreningernes overladelse af  

 våben til medlemmer og andre personer på skydebaner og  

 skydepladser.
Endvidere vil der blive fastsat regler om politiets godkendelse  

 af personer med særlig tilknytning til skytte- og jagtforeninger,  

 herunder bestyrelsesmedlemmer.
 Herudover vil Justitsministeriet udarbejde en ny  

 bekendtgørelse om indretning og anlæggelse af skydebaner og  

 feltskydningsterræner.
 Udover at ændre de administrative regler  

 vedrørende våben finder Justitsministeriet, at der er behov for  

 at foretage en række stramninger, ændringer og  

 præciseringer i våben- og eksplosivstofloven.
1.2. Formålet med lovforslaget Det primære formål med lovforslaget er at  

 skærpe våbenlovgivningen.
Dette skal efter forslaget ske ved at  

 inddrage signalvåben og kombinerede gas- og signalvåben, visse  

 typer af optisk elektroniske sigtemidler, lyddæmpere, knive med  

 tværstillet greb beregnet til stød samt visse typer af  

 laservåben under våben- og eksplosivstoflovens kontrolordning,  

 således at bl.a. besiddelse og anvendelse af disse våben bliver  

 forbudt uden tilladelse.
Reglerne om betaling af afgift for våbentilladelser  

 foreslås ændret på en række punkter.
Efter forslaget  

 åbnes der bl.a. mulighed for udstedelse af erstatningstilladelser mod  

 betaling af 200 kr. i tilfælde af bortkomst af våbentilladelser,  

 ligesom museer, der er tilskudsberettigede i henhold til museumsloven,  

 foreslås fritaget for våbenafgift.
Herudover foreslås det, at militære  

 myndigheder udtrykkeligt undtages fra kravet om forudgående tilladelse  

 fra Justitsministeriet til at udføre våben.
Tilsvarende  

 foreslås det, at ind- og udførsel af våben i forbindelse  

 med politiets tjenesteudøvelse undtages fra kravet om tilladelse.
Der foreslås endelig en række  

 præciseringer i våben- og eksplosivstofloven.
Efter forslaget vil  

 det bl.a. udtrykkeligt fremgå af loven, at miner, og således  

 også personelminer, samt aftagelige magasiner til skydevåben er  

 omfattet af kontrolordningen.
Endvidere foreslås den gældende  

 retstilstand, som bl.a. indebærer, at det er forbudt at anvende  

 blyhaglpatroner til jagt i Danmark, præciseret i loven.
Herudover  

 foreslås adgangen til administrativt at fastsætte regler om  

 erhvervsmæssig handel med våben og om skydebaners indretning,  

 anlæggelse og anvendelse præciseret.
2. Lovforslagets indhold 2.1.1. Aftagelige magasiner til skydevåben I henhold til våben- og eksplosivstoflovens  

 § 1, stk. 1, nr. 1, er det forbudt uden tilladelse at  

 indføre eller tilvirke skydevåben samt piber, låsestole og  

 baskyler til skydevåben.
 Da magasiner ikke udtrykkeligt er opregnet i § 1,  

 stk. 1, nr. 1, foreslås det præciseret, at bestemmelsen  

 også skal omfatte disse genstande.
 Justitsministeriet vil i våbenbekendtgørelsen  

 fastsætte, at våbentilladelse til magasiner gives uden  

 begrænsning i antal, idet aftagelige magasiner ikke er individuelt  

 nummererede og ikke kan skelnes fra hinanden.
 Endvidere foreslås en overgangsordning, hvorefter  

 personer, som ved lovens ikrafttræden har våbentilladelse, og  

 medlemmer af skytteforeninger, der har våbenpåtegning på  

 medlemsbeviset, uden særskilt tilladelse har ret til fortsat at  

 erhverve, besidde, bære og anvende aftagelige magasiner til de af  

 tilladelsen eller våbenpåtegningen omfattede våben,  

 så længe tilladelsen eller våbenpåtegningen er  

 gyldig.
2.1.2. Aftagelige magasiner samt piber og baskyler til  

 glatløbede haglgeværer Det fremgår af § 2 a, stk. 1, nr. 2, at  

 indehavere af jagttegn og medlemmer af skytteforeninger, der har en  

 våbenpåtegning til glatløbede haglgeværer på  

 medlemsbeviset, uanset forbudet i § 2, stk. 1, til eget brug kan  

 erhverve, besidde, bære og anvende piber og baskyler til disse  

 haglgeværer.
 Som en konsekvens af, at aftagelige magasiner  

 foreslås omfattet af våben- og eksplosivstofloven, foreslås  

 det, at magasiner medtages under § 2 a, stk. 1, nr. 2. Det  

 bemærkes, at kun ganske få haglgeværer er indrettet til  

 magasiner.
2.2. Inddragelse af miner, herunder personelminer, under  

 våbenlovgivningens almindelige kontrolordning Danmark har i foråret 1998 ratificeret konventionen  

 om forbud mod brug, oplagring, produktion og overførsel af  

 personelminer samt om deres destruktion.
Håndgranater, bomber og lignende, der virker ved en  

 gennem eksplosion fremkaldt udslyngning af smålegemer, er allerede  

 omfattet af § 1, stk. 1, nr. 3, i våben- og  

 eksplosivstofloven.
Det er således forbudt uden tilladelse at  

 indføre eller tilvirke sådanne våben, herunder  

 personelminer, ligesom det i medfør af lovens § 2, stk. 1,  

 jf. § 1, er forbudt uden tilladelse at erhverve, besidde, bære  

 eller anvende sådanne genstande.
Visse typer af håndgranater, bomber og lignende  

 våben, herunder miner, virker imidlertid ved en gennem eksplosion  

 fremkaldt trykvirkning.
Sådanne våben antages naturligvis  

 også at være omfattet af våbenlovgivningens kontrolordning.  

 For præciseringens skyld foreslås det imidlertid, at bestemmelsen  

 formuleres, således at den udtrykkeligt også kommer til at  

 omfatte våben, som virker ved en gennem eksplosion fremkaldt  

 trykvirkning.
Samtidig foreslås miner nævnt som eksempel på  

 sådanne våben.
2.3. Inddragelse af signalvåben og kombinerede gas- og  

 signalvåben under våbenlovgivningens almindelige  

 kontrolordning Signalvåben og kombinerede gas- og signalvåben  

 findes i en række forskellige udformninger, der oftest har en betydelig  

 lighed med egentlige skydevåben.
Våbnene anvendes bl.a. ved  

 sportsarrangementer, hundetræning og som nødudstyr i skibe og  

 både.
De finder endvidere i et vist omfang erhvervsmæssig  

 anvendelse, f.eks. i landbruget.
Imidlertid er det politiets erfaring, at de  

 pågældende våben også ofte anvendes i forbindelse med  

 kriminalitet.
En arbejdsgruppe under Justitsministeriet anbefalede i  

 1986 i betænkning nr. 1082 (Afsluttende beretning om ændringer i  

 våbenlovgivningen), at signalvåben og kombinerede gas- og  

 signalvåben blev inddraget under våbenloven.
Arbejdsgruppen  

 overvejede i den forbindelse spørgsmålet om at inddrage  

 våbnene under våbenlovgivningens almindelige kontrolordning,  

 således at der blev indført et principielt forbud mod bl.a. at  

 erhverve, besidde, bære og anvende våbnene og mod at overdrage og  

 overlade dem til andre.
Arbejdsgruppen fandt imidlertid ikke afgørende  

 betænkeligheder ved, at gas- og signalvåben frit kan erhverves og  

 besiddes.
Arbejdsgruppen henviste til, at det væsentligste måtte  

 være, at der bliver grebet ind over for, at våbnene bliver  

 medbragt, båret og anvendt i andre tilfælde, end hvor der er en  

 legitim interesse heri.
På den baggrund anbefalede arbejdsgruppen et  

 mere begrænset forbud, som rettede sig mod at bære og anvende  

 våbnene.
I 1987 blev det i overensstemmelse med arbejdsgruppens  

 forslag forbudt uden tilladelse at bære og anvende signalvåben og  

 kombinerede gas- og signalvåben.
Dette forbud er fortsat  

 gældende, jf. våben- og eksplosivstoflovens § 2 e,  

 stk. 1.
Det fremgår af våben- og eksplosivstoflovens  

 § 6 d, stk. 1, at tilladelser efter § 2 e, stk. 1, har en  

 gyldighed på 5 år.
Tilladelserne er afgiftsbelagt, jf. § 6  

 b.
Bestemmelsen i § 2 e, stk. 1, har imidlertid  

 næppe den store anvendelse i praksis.
Dette skyldes, at der i § 2  

 e, stk. 2, er fastsat en særordning, hvorefter signalvåben  

 og kombinerede gas- og signalvåben må bæres og anvendes  

 uden våbentilladelse, hvis indehaveren af politiet har fået  

 tilladelse til indkøb af løsskudsammunition til våbnet  

 efter lov om fyrværkeri, og våbnet anvendes til det i tilladelsen  

 anførte formål.
Tilladelser til denne type ammunition meddeles  

 afgiftsfrit for en periode op til 5 år.
Den nugældende kontrolordning for signalvåben  

 og kombinerede gas- og signalvåben relaterer sig således til  

 ammunitionen.
Justitsministeriet er imidlertid bekendt med, at ammunitionen  

 til disse våben frit kan erhverves i bl.a.
Tyskland.
 Da signalvåben og kombinerede gas- og  

 signalvåben frit kan erhverves i Danmark, og ammunitionen til  

 våbnene frit kan erhverves i andre lande, er det således muligt  

 at omgå den gældende kontrolordning.
Signalvåben og kombinerede gas- og signalvåben  

 kan under visse omstændigheder være farlige.
Det gælder,  

 både når de anvendes med løsskudsammunition og med  

 gasammunition.
Rigspolitichefens kriminaltekniske afdeling har erfaringer  

 med, at der ved affyring på korte skudafstande (under 1 meter) kan  

 være fare for synsskader som følge af udslyngning af  

 gas/krudtpartikler.
Krudtgassen kan forårsage brud på ribben og  

 kranium.
Berøringsskud med signalvåben og kombinerede gas- og  

 signalvåben er overordentligt farlige og i visse tilfælde  

 dødbringende.
 Modsat signalvåben og kombinerede gas- og  

 signalvåben er egentlige gasvåben og gaspatroner omfattet af  

 våben- og eksplosivstoflovens § 1, stk. 1, og § 2,  

 stk. 1, og besiddelse m.v. heraf er derfor i alle tilfælde forbudt  

 uden tilladelse.
 På baggrund af politiets erfaringer med  

 signalvåben og kombinerede gas- og signalvåben findes det ikke  

 rimeligt begrundet, at disse våben er omfattet af en særordning.  

 Det foreslås derfor, at særordningen ophæves, således  

 at våbnene i stedet omfattes af våbenlovgivningens almindelige  

 kontrolordning, jf. § 1, stk. 1, og § 2, stk. 1.
Den foreslåede ændring har til formål at  

 begrænse udbredelsen af signalvåben og kombinerede gas- og  

 signalvåben.
Forslaget indebærer således, at der alene kan  

 meddeles tilladelse til våbnene, når der foreligger et  

 anerkendelsesværdigt formål, f.eks. når våbnene skal  

 anvendes til nødsignalafgivelse, hundetræning,  

 sportsarrangementer m.v.
Det foreslås endvidere, at gyldigheden for  

 tilladelser til signalvåben og kombinerede gas- og signalvåben  

 fastsættes til 10 år, således at tilladelser til disse  

 våben ligestilles med tilladelser til våbensamlinger og riflede  

 jagtvåben.
Samtidig foreslås det, at tilladelser til disse  

 våben er afgiftsfri, idet der alene forudsættes meddelt  

 tilladelser til anerkendelsesværdige formål.
 Ud over våbentilladelse til signalvåben og  

 kombinerede gas- og signalvåben vil der fortsat skulle ansøges  

 om tilladelse til løsskudsammunition efter reglerne i  

 fyrværkeriloven.
2.4. Lyddæmpere og optisk elektroniske sigtemidler med  

 lysstråle eller med elektronisk lysforstærknings- eller  

 infrarødt udstyr Lyddæmpere og optisk elektroniske sigtemidler med  

 lysstråle eller med elektronisk lysforstærknings- eller  

 infrarødt udstyr er ikke omfattet af våbenlovgivningens  

 kontrolordning, uanset at de kan anvendes i kriminelt øjemed.
 Lyddæmpere og de nævnte optisk elektroniske  

 sigtemidler er omfattet af den europæiske konvention af 28. juni 1978  

 om kontrol med enkeltpersoners erhvervelse og besiddelse af skydevåben.  

 I henhold til konventionen, som Danmark har ratificeret, forpligter de  

 kontraherende parter sig til at yde hinanden bistand gennem de kompetente  

 myndigheder med at bekæmpe ulovlige transaktioner med skydevåben  

 m.v. og med at opspore og lokalisere skydevåben m.v., der er blevet  

 overført fra én stats territorium til en andens.
 Som følge heraf findes lyddæmpere og de  

 nævnte optisk elektroniske sigtemidler at burde omfattes af  

 våbenlovgivningen.
2.5. Overgangsordning for signalvåben og kombinerede gas- og  

 signalvåben samt lyddæmpere og optisk elektroniske  

 sigtemidler Forskellige modeller for en overgangsordning kunne komme  

 på tale i relation til de personer, som i dag lovligt besidder  

 signalvåben og kombinerede gas- og signalvåben samt  

 lyddæmpere og optisk elektroniske sigtemidler, der foreslås  

 inddraget under kontrolordningen.
En mulighed ville være at pålægge  

 indehaverne af signalvåben og kombinerede gas- og signalvåben  

 samt lyddæmpere og optisk elektroniske sigtemidler at skaffe sig af med  

 disse genstande.
En sådan løsning findes imidlertid mindre  

 hensigtsmæssig, idet et sådant pålæg formentlig ikke  

 vil blive efterkommet for en del af genstandenes vedkommende, og politiet  

 dermed ikke vil få kendskab til et relativt stort antal af de  

 nævnte effekter.
Ved inddragelsen af salonrifler under våbenlovens  

 kontrolordning i 1963 fastsattes en overgangsordning, hvorefter våben,  

 der var erhvervet før nyordningens ikrafttræden, fortsat kunne  

 besiddes.
Våbnene måtte derimod ikke bæres eller anvendes  

 uden særlig tilladelse.
Denne overgangsordning fungerede ifølge  

 politiets erfaringer ikke tilfredsstillende, idet politiet kun vanskeligt  

 kunne kontrollere, om der var tale om salonrifler erhvervet før  

 1963.
I forbindelse med at glatløbede haglgeværer  

 med virkning fra 1986 blev inddraget under våbenlovens kontrolordning,  

 blev der ligeledes fastsat en overgangsordning.
Denne ordning indebar, at  

 personer, der ved lovens ikrafttræden var i besiddelse af visse  

 glatløbede haglgeværer, piber eller baskyler til sådanne  

 glatløbede haglgeværer, fik ret til fortsat at besidde disse  

 genstande, hvis besiddelsen blev anmeldt til politimesteren  

 (politidirektøren) senest 1 år efter lovens ikrafttræden.  

 Justitsministeren blev bemyndiget til at fastsætte nærmere regler  

 om anmeldelsesordningen.
 Da denne ordning ikke gav anledning til væsentlige  

 problemer, foreslås det, at der gennemføres en lignende  

 overgangsordning for signalvåben og kombinerede gas- og  

 signalvåben, lyddæmpere samt optisk elektroniske sigtemidler.
 Den foreslåede overgangsordning indebærer, at  

 personer, der ved lovens ikrafttræden er i besiddelse af  

 signalvåben og kombinerede gas- og signalvåben fortsat har ret  

 til at besidde disse genstande, hvis besiddelsen anmeldes til politimesteren  

 (politidirektøren) senest 1 år efter lovens ikrafttræden.  

 Disse våben kan tillige fortsat bæres og anvendes, såfremt  

 den pågældende af politiet har tilladelse til indkøb af  

 ammunition til våbnet efter lov om fyrværkeri, og våbnet  

 anvendes til det i tilladelsen anførte formål.
 Endvidere indebærer overgangsordningen, at personer,  

 der ved lovens ikrafttræden er i besiddelse af lyddæmpere og  

 optisk elektroniske sigtemidler med lysstråle eller med elektronisk  

 lysforstærknings- eller infrarødt udstyr har ret til fortsat at  

 besidde, bære og anvende disse genstande, hvis besiddelsen anmeldes til  

 politimesteren (politidirektøren) senest 1 år efter lovens  

 ikrafttræden.
 Justitsministeren bemyndiges til at fastsætte  

 nærmere regler om anmeldelsesordningens gennemførelse.
2.6. Haglpatroner Ifølge våben- og eksplosivstoflovens § 2  

 a, stk. 1, nr. 3, kan indehavere af jagttegn og medlemmer af  

 skytteforeninger, der har en våbenpåtegning til glatløbede  

 haglgeværer på medlemsbeviset, til eget brug erhverve, besidde,  

 bære og anvende haglpatroner.
Miljøministeriet har i bekendtgørelse nr. 65  

 af 14. februar 1993, jf. nu bekendtgørelse nr. 41 af 21. januar 1994  

 om skydevåben og ammunition, der må anvendes til jagt m.v., med  

 senere ændringer, fastsat, at det med virkning fra den 1. april 1996  

 ikke længere er tilladt at medtage eller anvende blyhaglpatroner til  

 jagt.
Det er endvidere i samme regelsæt fastsat, at blyhaglpatroner fra  

 og med den 1. april 1996 ikke må forhandles.
Med hensyn til  

 flugtskydning har det siden den 1. april 1993 været forbudt at anvende  

 blyhaglpatroner til flugtskydning, jf.
Miljøministeriets  

 bekendtgørelse nr. 65 af 14. februar 1993 om forbud mod brug af  

 blyhagl.
Bekendtgørelsen er nu ophævet, men forbudet er  

 videreført i ovennævnte bekendtgørelse.
Justitsministeriet foreslår som en naturlig  

 konsekvens heraf, at bestemmelsen i våben- og eksplosivstoflovens  

 § 2 a ændres, således at blyhaglpatroner undtages fra  

 bestemmelsen.
Blyhaglpatroner vil herefter være omfattet af  

 våben- og eksplosivstoflovens almindelige regler i § 2, jf.  

 § 1, således at det umiddelbart af våben- og  

 eksplosivstofloven fremgår, at det også for jagttegnsindehavere  

 og medlemmer af skytteforeninger er forbudt uden tilladelse at bl.a. erhverve  

 og besidde blyhaglpatroner.
 2.7. Knive, slag- eller stødvåben, laservåben  

 m.v.
2.7.1. Præcisering af retstilstanden Af våben- og eksplosivstoflovens § 4,  

 stk. 3, fremgår, at justitsministeren kan udstede forbud mod at  

 indføre, ved overdragelse at erhverve, at besidde, bære eller  

 anvende, at overdrage eller overlade andre besiddelsen af de i bestemmelsen  

 anførte knive, slag- eller stødvåben m.v.
Det har med bestemmelsen i lovens § 4, stk. 3,  

 formentlig aldrig været tanken, at det var justitsministeren, der  

 skulle træffe afgørelser af den omhandlede karakter.
Derimod  

 må bestemmelsen antages at have til formål at give ministeren  

 mulighed for at udstede administrative regler om knive m.v.
 I § 10 i Justitsministeriets bekendtgørelse  

 nr. 712 af 29. august 1995 om våben og ammunition m.v. er det da  

 også i overensstemmelse hermed fastsat, at det er forbudt uden  

 tilladelse fra politimesteren (politidirektøren) at erhverve, besidde,  

 bære eller anvende bl.a. de i lovens § 4, stk. 3,  

 anførte knive, slag- eller stødvåben m.v.
 Lovens § 4, stk. 3, foreslås  

 præciseret, således at det udtrykkeligt fremgår, at  

 justitsministeren kan udstede regler om forbud mod knive, slag- eller  

 stødvåben m.v. Ændringen er således blot en  

 præcisering og indebærer ikke beføjelser udover, hvad der  

 hidtil har været antaget muligt inden for bestemmelsens ordlyd.
2.7.2. Knive med tværstillet greb beregnet til stød Knive med tværstillet greb beregnet til stød  

 (push daggers) er en særlig type af knive, der er udviklet med henblik  

 på at blive anvendt som stikvåben.
Disse knive er kendetegnet  

 ved, at skæftet er udformet som et tværstillet (T-formet)  

 håndgreb.
Sådanne knive vil i mange tilfælde allerede  

 være omfattet af våbenlovgivningen.
Det er således forbudt  

 at bære knive på steder, hvortil der er almindelig adgang, jf.  

 § 4, stk. 1, i våben- og eksplosivstofloven.
Visse typer af  

 de nævnte knive kan endvidere være omfattet af opregningen i  

 lovens § 4, stk. 3, og våbenbekendtgørelsens  

 § 10. Det gælder f.eks. knive, hvis klinger overstiger 12 cm.
Der er imidlertid knive med tværstillet greb  

 beregnet til stød, som ikke er omfattet af § 4, stk. 3, i  

 våben- og eksplosivstofloven.
Som eksempel kan nævnes en kniv med  

 en ca. 4 cm lang tveægget skarp og spids klinge.
Skæftet er ca. 4  

 cm langt og T-formet.
Knivens skede er udformet som en nøglering.
Disse knive ses ikke at tjene noget  

 anerkendelsesværdigt formål, men skønnes alene at kunne  

 finde anvendelse til voldskriminalitet.
Justitsministeriet finder derfor, at  

 der er behov for at inddrage knive med tværstillet greb beregnet til  

 stød under våben- og eksplosivstoflovens § 4, stk. 3,  

 således at også selve besiddelsen bliver kriminaliseret.
2.7.3. Forbud mod visse laservåben Danmark har den 24. marts 1997 ratificeret protokol IV til  

 konventionen af 10. oktober 1980 om forbud mod eller begrænsning i  

 anvendelsen af visse konventionelle våben, som må anses for at  

 være unødigt skadevoldende eller ramme i flæng.
Det fremgår af protokollens artikel 1, at det er  

 forbudt at bruge laservåben, der er særligt beregnet til som  

 eneste eller som en af flere våbenvirkninger at forårsage  

 permanent blindhed på ubeskyttede øjne, hvormed menes det blotte  

 øje eller øjne med korrigerende synsindretninger.
Danmark  

 forpligter sig herved til ikke at overføre sådanne våben  

 til nogen stat eller ikke-statslig enhed.
 Protokollen er trådt i kraft den 30. juli 1998.
 Det foreslås, at justitsministeren får  

 beføjelse til at udstede regler om forbud mod de laservåben, der  

 er omfattet af protokollen, således at der i  

 våbenbekendtgørelsen kan fastsættes forbud mod de  

 nævnte våben.
 2.8. Erhvervsmæssig handel med våben, ammunition m.v.
 Erhvervsmæssig handel med våben og ammunition  

 er reguleret i Justitsministeriets cirkulære nr. 138 af 29. august 1995  

 om våben og ammunition m.v.
Der stilles i cirkulærets § 20 en række  

 betingelser til de erhvervsdrivende og disses ansatte, for at der kan  

 meddeles tilladelse til erhvervsmæssig handel med våben og  

 ammunition m.v.
De pågældende skal således have et rimeligt  

 kendskab til våben og våbenhandel, og der må ikke foreligge  

 oplysninger om de personlige forhold og hidtidige vandel, som gør det  

 betænkeligt at udstede tilladelse.
 Justitsministeriet foreslår, at der i våben-  

 og eksplosivstofloven medtages en udtrykkelig hjemmel for justitsministeren  

 til at fastsætte regler om godkendelse af våbenhandlere og disses  

 ansatte.
2.9. Afgift for visse våbentilladelser 2.9.1. Tilladelser til ammunition, aftagelige magasiner, lyddæmpere  

 m.v.
 Det fremgår af § 6 b, stk. 1, i  

 våben- og eksplosivstofloven, at der for indgivelse af ansøgning  

 om tilladelse efter loven betales 840 kr.
Af bestemmelsen fremgår endvidere, at der i en  

 række tilfælde ikke skal betales afgift.
Det drejer sig om  

 tilladelser til indkøb af ammunition, piber, låsestole og  

 baskyler.
Endvidere er heller ikke ind- og udførselstilladelser samt  

 tilladelser til genopladning, eksplosivstoffer, blankvåben og  

 erhvervsmæssig handel belagt med afgift.
 Justitsministeriet finder, at kun tilladelser til  

 egentlige skydevåben bør være afgiftsbelagt.
 Det foreslås derfor, at bestemmelsen om  

 afgiftsfritagelse for tilladelser til indkøb af ammunition udvides til  

 at omfatte alle tilladelser vedrørende ammunition, herunder også  

 eksempelvis patronsamlertilladelser.
 Endvidere foreslås det, at der ikke skal betales  

 afgift for tilladelser til aftagelige magasiner til skydevåben samt  

 lyddæmpere og optisk elektroniske sigtemidler med lysstråle eller  

 med elektronisk lysforstærknings- eller infrarødt udstyr.
 Det foreslås endelig, at tilladelser til  

 signalvåben og kombinerede gas- og signalvåben bliver  

 afgiftsfritaget, da der hidtil i forbindelse med særordningen for disse  

 våben ikke er blevet betalt afgift.
2.9.2. Tilladelser til museer Efter våben- og eksplosivstoflovens § 9 er  

 civile statsmyndigheder undtaget fra kravet om våbentilladelse, jf.  

 våben- og eksplosivstoflovens § 2, stk. 1, § 3,  

 stk. 1, og § 4.
Våben- og eksplosivstoflovens § 9  

 indebærer således bl.a., at statslige museer med  

 våbensamlinger ikke skal betale afgift.
Andre museer skal imidlertid  

 betale afgift efter bestemmelserne herom i våbenlovgivningen.
Dette  

 medfører i visse tilfælde en meget høj  

 afgiftserlæggelse.
Der skal således betales afgift for hver  

 enkelt tilladelse, og en tilladelse kan som udgangspunkt kun omfatte  

 ét våben.
 Justitsministeriet foreslår, at våben- og  

 eksplosivstoflovens § 6 b ændres, således at  

 tilskudsberettigede museer i henhold til museumsloven, jf.  

 lovbekendtgørelse nr. 584 af 31. august 1989, undtages fra afgift og  

 dermed afgiftsmæssigt sidestilles med de statslige museer.
2.9.3. Erstatningstilladelser Af § 6 b, stk. 5, fremgår, at der  

 afgiftsfrit kan udstedes ny våbentilladelse med samme gyldighed som den  

 oprindelige tilladelse, når indehaveren af en våbentilladelse  

 skifter navn, adresse eller skytteforening.
Tidligere var retstilstanden således, at der  

 også ved en våbentilladelses bortkomst vederlagsfrit kunne  

 udstedes en erstatningstilladelse med samme gyldighed som den oprindelige  

 tilladelse.
Ved lov nr. 62 af 7. februar 1990 om ændringer af  

 forskellige love ophævedes imidlertid bestemmelsen i den  

 dagældende våbenlovs § 6 b, der gav justitsministeren  

 hjemmel til administrativt at fastsætte gebyrer for udstedelse af  

 tilladelser i henhold til loven.
I stedet blev der i våbenloven indsat  

 en ny § 6 b, der forhøjede betalingen for våbentilladelser  

 til 840 kr.
 Af bemærkningerne til lovforslaget fremgår, at  

 man bl.a. lagde vægt på, at en væsentlig forhøjelse  

 af betalingen ville kunne virke begrænsende på udbredelsen af  

 våbentilladelser.
Retstilstanden er nu den, at der skal betales fuld afgift  

 for udstedelse af erstatningstilladelse ved beskadigelse eller bortkomst af  

 en våbentilladelse.
Det er fra forskellig side over for  

 Justitsministeriet blevet anført, at den gældende retstilstand  

 kan være urimelig, f.eks. når tilladelsen er tabt af indehaveren  

 eller stjålet fra vedkommende, eller hvis tilladelsen bortkommer  

 tidligt i gyldighedsperioden.
Med forslaget lægges der op til en ændring af  

 loven, således at der ved en våbentilladelses beskadigelse eller  

 bortkomst kan udstedes en erstatningstilladelse med samme gyldighed som den  

 oprindelige tilladelse mod betaling af en mindre afgift.
Afgiften, der  

 foreslås fastsat til 200 kr., må antages at have en vis  

 adfærdsregulerende effekt.
For at hindre eventuelt misbrug bør der i  

 administrative forskrifter fastsættes nærmere retningslinier for,  

 hvornår der kan udstedes erstatningstilladelse.
Forinden en sådan  

 tilladelse udstedes, bør der således afkræves  

 ansøgeren en redegørelse for, hvorledes tilladelsen er  

 bortkommet, herunder om der er sket eventuel misbrug af tilladelsen.
 Det skal dog hertil bemærkes, at risikoen for  

 misbrug af bortkomne tilladelser ikke er betydelig, idet  

 våbentilladelser udstedes personligt med angivelse af navn og cpr.nr.,  

 og idet de knytter sig til det enkelte våben med angivelse af  

 formål, art, våbennummer, fabrikat, model og kaliber.
 Det skal fortsat ved en våbentilladelses  

 beskadigelse eller bortkomst i stedet være muligt mod sædvanlig  

 afgift at få udstedt en ny tilladelse, jf. § 6 b, stk. 1 og  

 2. Dette kan være en fordel, hvis tilladelsen bortkommer eller  

 beskadiges sent i gyldighedsperioden, hvor det bedre kan betale sig at  

 få udstedt en ny våbentilladelse med fuld gyldighed.
2.10. Skydebaners indretning, anlæggelse og anvendelse Efter våben- og eksplosivstoflovens § 7 skal  

 indretning og anlæggelse af skydebaner af hensyn til almensikkerheden  

 godkendes af politiet.
De nærmere bestemmelser om godkendelse af  

 skydebaner m.v. fremgår af Justitsministeriets bekendtgørelse  

 nr. 230 af 20. maj 1950 om indretning og anlæggelse af skydebaner og  

 feltskydningsterræner.
Bekendtgørelsen er ændret i 1960 og  

 i 1972.
I 1996 skete en tragisk ulykke i Nordjylland, hvor en  

 udenforstående, der opholdt sig uden for et afspærret  

 skydeterræn, blev dræbt af et skud afgivet fra terrænet.  

 For at reducere risikoen for lignende ulykker i fremtiden vil  

 Justitsministeriet udarbejde en ny bekendtgørelse om indretning,  

 anlæggelse og anvendelse af skydebaner og feltskydningsterræner.  

 Der vil i den forbindelse blive fastsat nærmere bestemmelser om, hvilke  

 krav der vil skulle opfyldes, for at en skydebane kan godkendes, herunder om  

 sikkerhedsforanstaltninger og forsikringsforhold.
Det vil endvidere blive  

 præciseret, at foreninger og enkeltpersoner m.v. kan  

 pålægges straf for overtrædelse af reglerne eller  

 vilkår i tilladelser fastsat i medfør af  

 bekendtgørelsen.
 Med henblik herpå foreslår Justitsministeriet  

 derfor, at der i våben- og eksplosivstofloven medtages en udtrykkelig  

 hjemmel for justitsministeren til at fastsætte regler om skydebaners  

 indretning, anlæggelse og anvendelse.
2.11. Ind- og udførsel af våben 2.11.1. Udførsel af våben Det fremgår af våben- og eksplosivstoflovens  

 § 6, stk. 1, at det er forbudt i hvert enkelt tilfælde at  

 udføre våben, krigsmateriel m.v.
Tilladelse hertil meddeles af  

 Justitsministeriet.
 Politimesteren (politidirektøren) er imidlertid  

 bemyndiget til at meddele tilladelse til udførsel til  

 Færøerne, Grønland, de nordiske lande og EU-landene af  

 blankvåben, paintballvåben, våben til jagt, fiskeri og  

 konkurrenceskydning og ammunition hertil samt ældre  

 håndskydevåben, jf. våbenbekendtgørelsens  

 § 19.
 Efter den gældende retstilstand er det således  

 både Justitsministeriet og politimestrene (politidirektøren),  

 som meddeler udførselstilladelser.
 Lovens § 6, stk. 1, foreslås  

 præciseret, således at det udtrykkeligt af bestemmelsen kommer  

 til at fremgå, at justitsministerens beføjelse til at meddele  

 udførselstilladelser kan delegeres til politimestrene  

 (politidirektøren). Ændringen indebærer således  

 ingen realitetsændringer i forhold til den gældende  

 retstilstand.
 2.11.2. Ind- og udførsel af militært udstyr og udrustning  

 i forbindelse med militær tjenesteudøvelse m.v.
 Militære myndigheder er i henhold til våben-  

 og eksplosivstoflovens § 8 undtaget fra en række af lovens  

 bestemmelser, herunder kravet om indførselstilladelse efter  

 § 1.
 Militære myndigheder er imidlertid ikke undtaget fra  

 kravet om udførselstilladelse efter våben- og  

 eksplosivstoflovens § 6, stk. 1.
Efter fast praksis gælder kravet om  

 udførselstilladelse imidlertid ikke for udførsel af udrustning  

 og materiel, der medbringes (udføres eller genudføres) af  

 danske eller udenlandske NATO-styrker eller sendes særskilt til brug  

 for disse.
Det forudsættes herved, at det for så vidt angår  

 danske styrker drejer sig om udrustning og materiel, der med  

 Forsvarsministeriets godkendelse medbringes eller sendes til brug under  

 øvelse eller lignende i udlandet, og som - med undtagelse af bortskudt  

 ammunition - genindføres her til landet, uden at det under styrkernes  

 ophold i udlandet overlades til andre.
For så vidt angår  

 udenlandske styrker forudsættes, at udførslen kun omfatter  

 udrustning og materiel, der med Forsvarsministeriets godkendelse er bragt her  

 til landet af de nævnte styrker eller særskilt er sendt til disse  

 under deres ophold her i landet.
 Justitsministeriet foreslår, at det formelt medtages  

 i loven, at der ikke skal indhentes udførselstilladelse i henhold til  

 våben- og eksplosivstoflovens § 6, stk. 1, når  

 udførslen vedrører militære styrker og militært  

 personel som led i den militære tjenesteudøvelse.
Dette medfører, at der ikke skal indhentes  

 tilladelse til udførsel af udrustning og materiel, der udføres  

 eller genudføres af danske eller udenlandske NATO-styrker, eller  

 når udrustning og materiel sendes særskilt til brug for disse.  

 Tilsvarende bør efter Justitsministeriets opfattelse også  

 gælde i relation til f.eks.
Partnerskab for Fred samt OSCE- og  

 FN-opgaver.
 Undtagelsen for udførselsforbudet foreslås  

 også at gælde de militære myndigheders midlertidige  

 udførsel af militært udstyr med henblik på reparation og  

 vedligeholdelse i udlandet.
 Forsvarets eksport af militært udstyr og udfaset  

 materiel m.v. vil derimod fortsat kræve justitsministerens tilladelse  

 efter våben- og eksplosivstoflovens § 6, stk. 1.
 Ligeledes vil militært personels udførsel af  

 våben i privat øjemed også fortsat kræve  

 tilladelse.
2.11.3. Politiets ind- og udførsel af våben Politiet er - som andre civile statsmyndigheder - i  

 henhold til våben- og eksplosivstoflovens § 9, stk. 1,  

 undtaget fra en række af lovens bestemmelser.
 Politiet er imidlertid ikke undtaget fra reglerne i  

 våben- og eksplosivstoflovens § 1 og § 6, stk. 1. Dette  

 indebærer, at politiet skal have særskilt tilladelse til f.eks.  

 at ind- og udføre våben, herunder tjenestevåben.
 I praksis har der ved dansk politis ind- og  

 udførsel af våben og ammunition til brug i forbindelse med  

 fredsbevarende missioner i udlandet været anlagt samme vurdering som  

 ovenfor under pkt. 2.11.2. vedrørende militære myndigheder.
 Også her findes lovgivningen at burde  

 præciseres, således at det umiddelbart fremgår, at § 1  

 og § 6, stk. 1, ikke gælder for politiets ind- og  

 udførsel af våben i forbindelse med tjenesten.
 Polititjenestemænds ind- og udførsel af  

 våben i privat øjemed vil fortsat kræve tilladelse efter  

 våben- og eksplosivstofloven.
2.12. Andre ændringer Det fremgår af våben- og eksplosivstoflovens  

 § 3, stk. 6, at erstatningen i tilfælde af afståelse af  

 våben til det offentlige, jf. § 3, stk. 5, - i mangel af  

 mindelig overenskomst - fastsættes af en for hele landet nedsat  

 vurderingskommission.
Vurderingskommissionen er sammensat af 4 medlemmer,  

 nemlig et af præsidenten for Københavns Byret udpeget medlem af  

 nævnte ret som formand og tre våbenkyndige medlemmer, hvoraf et  

 udnævnes af justitsministeren, et udpeges af De danske  

 Handelsforeningers Fællesorganisation, og et udpeges af Dansk  

 Jagtforening og Landsjagtforeningen af 1923 i forening.
De danske Handelsforeningers Fællesorganisation er  

 imidlertid ophørt som selvstændig organisation, og  

 handelsforeningernes interesser varetages i dag af Dansk Handel &  

 Service.
Endvidere er Dansk Jagtforening og Landsjagtforeningen af 1923 nu  

 sammensluttet i Danmarks Jægerforbund.
I konsekvens heraf foreslås det, at bestemmelsen  

 ændres, således at to af vurderingskommissionens tre  

 våbenkyndige medlemmer udpeges af henholdsvis Dansk Handel &  

 Service og af Danmarks Jægerforbund.
Det tredje våbenkyndige  

 medlem udpeges fortsat af justitsministeren.
 Endvidere forslås henvisningen til stk. 3  

 ændret til stk. 5, idet bestemmelsen ved tidligere  

 lovændringer ikke er konsekvensrettet.
Civile statsmyndigheder er i medfør af våben-  

 og eksplosivstoflovens § 9, stk. 1, undtaget fra reglerne om  

 våbentilladelse, jf. 2, stk. 1, og § 4. Justitsministeren kan  

 endvidere ikke i medfør af våben- og eksplosivstoflovens  

 § 3, stk. 1, påbyde civile statsmyndigheder, der er i  

 besiddelse af skydevåben m.v., at gøre anmeldelse derom.
Dette  

 medfører, at der ved etableringen af det centrale våbenregister  

 ikke vil kunne pålægges civile statsmyndigheder en  

 registreringspligt for de skydevåben m.v., som de besidder.
 Det foreslås derfor, at henvisningen i våben-  

 og eksplosivstoflovens § 9, stk. 1, til lovens § 3,  

 stk. 1, ophæves, således at der skabes hjemmel for  

 justitsministeren til at pålægge civile statsmyndigheder, der er  

 i besiddelse af skydevåben m.v., at lade disse registrere i det  

 centrale våbenregister.
 3. Økonomiske og administrative konsekvenser m.v.
 Lovforslaget skønnes ikke at have økonomiske  

 konsekvenser af betydning for staten.
Inddragelsen af de i lovforslaget omhandlede genstande  

 under våbenlovgivningens kontrolordning skønnes at ville  

 medføre en vis byrde for politiet, idet medarbejderne på  

 politiets våbenkontorer vil få til opgave dels at behandle  

 ansøgninger om tilladelse til genstande, som ikke hidtil har  

 været omfattet af kontrolordningen, dels at administrere de  

 foreslåede overgangsordninger.
Dette merarbejde skønnes dog at  

 ville få et begrænset omfang og vil kunne afholdes inden for de  

 gældende bevillingsmæssige rammer.
 Lovforslaget har ikke økonomiske eller  

 administrative konsekvenser for amter og kommuner.
 Lovforslaget har ingen miljømæssige  

 konsekvenser og indeholder ikke EU-retlige aspekter.
 Lovforslaget skønnes heller ikke at have  

 administrative eller økonomiske konsekvenser af betydning for  

 erhvervslivet eller borgerne.
4. Lovens territoriale gyldighedsområde Lovforslaget gælder ikke for Færøerne  

 og Grønland, idet hovedloven (våben- og eksplosivstofloven) ikke  

 gælder for disse landsdele.
 5. Hørte myndigheder m.v.
 Lovforslaget har været til høring hos Den  

 Danske Dommerforening, Dommerfuldmægtigforeningen, Foreningen af  

 Politimestre i Danmark, Rigsadvokaten, Rigspolitichefen,  

 Politidirektøren i København, Politifuldmægtigforeningen,  

 Dansk Politiforbund, Dansk Kriminalpolitiforening, Advokatrådet,  

 Erhvervsministeriet, Søfartsstyrelsen, Forsvarsministeriet,  

 Indenrigsministeriet, Kulturministeriet, Miljøstyrelsen, Skov- og  

 Naturstyrelsen, Udenrigsministeriet, De Danske Skytteforeninger, Dansk Skytte  

 Union, Dansk Firmaidrætsforbund, Dansk Sportsskytte Forbund, Danmarks  

 Jægerforbund, Dansk Land- og Strandjagt, Danske Våbenhandlere,  

 Dansk Bøssemager- og Våbenhandlerforening, Våbenhandler  

 Rådet, Danmarks Idræts-Forbund, Dansk Handel & Service samt  

 Vaabenhistorisk Selskab.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Nej Nej Bemærkninger til lovforslagets  

 enkelte bestemmelser Til § 1 Til § 1, nr. 1 Det foreslås præciseret, at aftagelige  

 magasiner til skydevåben er omfattet af lovens kontrolordning.  

 Magasiner, som er indbygget i våben, omfattes ikke af forslaget.
 Om baggrunden herfor henvises til de almindelige  

 bemærkninger pkt. 2.1.1.
Til § 1, nr. 2 Det foreslås præciseret, at forbudet mod  

 håndgranater, bomber og lignende, der virker ved en gennem eksplosion  

 fremkaldt udslyngning af smålegemer, også omfatter sådanne  

 våben, som virker ved en gennem eksplosion fremkaldt trykvirkning.  

 Endvidere foreslås miner nævnt som eksempel på  

 sådanne våben.
 Om baggrunden for forslaget i øvrigt henvises til  

 de almindelige bemærkninger pkt. 2.2.
Til § 1, nr. 3 Ved forslaget inddrages signalvåben og kombinerede  

 gas- og signalvåben under våbenlovgivningens almindelige  

 kontrolordning.
Dette indebærer, at der fremover kræves  

 tilladelse til at indføre, tilvirke, ved overdragelse at erhverve,  

 besidde, bære og anvende disse våben.
 Forslaget omfatter ikke udstyr, der alene er konstrueret  

 til affyring af nødraketter og nødblus.
 Endvidere foreslås det, at lyddæmpere og  

 optisk elektroniske sigtemidler med lysstråle eller med elektronisk  

 lysforstærknings- eller infrarødt udstyr omfattes af  

 våben- og eksplosivstofloven.
For så vidt angår sigtemidler omfatter  

 forslaget alene optisk elektroniske sigtemidler med lysstråle, optisk  

 elektroniske sigtemidler med elektronisk lysforstærkningsudstyr eller  

 optisk elektroniske sigtemidler med infrarødt udstyr.
Der tænkes  

 her på f.eks. lasersigtemidler og natsigtemidler.
Rene optiske  

 sigtemidler, f.eks. kikkertsigter, er således ikke omfattet af  

 forslaget.
 Der henvises i øvrigt til de almindelige  

 bemærkninger pkt. 2.3. og 2.4.
Til § 1, nr. 4 Forslaget er en konsekvens af ændringen under nr.  

 1.
Til § 1, nr. 5 Forslaget er en konsekvens af ændringen under nr.  

 1.
Til § 1, nr. 6 Forslaget er en konsekvens af, at Miljø- og  

 Energiministeriet med hjemmel i jagtloven har forbudt brugen af  

 blyhaglpatroner til jagt. Ændringen indebærer, at det nu  

 også udtrykkeligt af våben- og eksplosivstofloven vil  

 fremgå, at blyhaglpatroner ikke må anvendes, og at besiddelse og  

 erhvervelse er forbudt uden tilladelse fra politiet.
Der vil i medfør  

 af våben- og eksplosivstoflovens § 2, stk. 1, jf. § 1,  

 stk. 1, nr. 2, kunne meddeles våbenpåtegnings- og  

 jagttegnsindehavere samt godkendte våbenhandlere tilladelse til at  

 besidde blyhaglpatroner, f.eks. med på henblik på deltagelse i  

 flugtskydning på baner, der er omfattet af dispensation fra forbudet  

 mod anvendelse af blyhagl, eller jagt i udlandet.
 Om baggrunden for forslaget henvises til de almindelige  

 bemærkninger pkt. 2.6.
Til § 1, nr. 7 Forslaget er en konsekvens af ændringen under nr.  

 1.
Til § 1, nr. 8 Særordningen for så vidt angår  

 signalvåben og kombinerede gas- og signalvåben foreslås  

 ophævet.
I stedet foreslås det, at disse våben omfattes af  

 våbenlovgivningens almindelige kontrolordning, jf. ændringen  

 under nr. 3.
 Der henvises i øvrigt til de almindelige  

 bemærkninger pkt. 2.3.
Til § 1, nr. 9 Manglende konsekvensændringer i lov nr. 400 af 13.  

 august 1990 om krigsmateriel m.v. og lov nr. 368 af 18. maj 1994 om  

 ændring af våbenloven (Bestemmelser om eksplosivstoffer) har  

 bevirket, at der fejlagtigt henvises til stk. 3 i stedet for til  

 stk. 5 i våben- og eksplosivstoflovens § 3, stk. 6. Det  

 foreslås på den baggrund, at henvisningen til stk. 3 i  

 våben- og eksplosivstoflovens § 3, stk. 6, ændres til  

 stk. 5.
 Forslaget om at ændre De danske Handelsforeningers  

 Fællesorganisation til Dansk Handel & Service og Dansk Jagtforening  

 og Landsjagtforeningen af 1923 til Danmarks Jægerforbund er begrundet i  

 ændringer i de nævnte organisationer.
 Der henvises i øvrigt til de almindelige  

 bemærkninger pkt. 2.12.
Til § 1, nr. 10 Det foreslås præciseret, at justitsministeren  

 kan udstede regler om forbud mod knive, slag- og stødvåben  

 m.v.
 Forslaget indebærer ingen ændringer i den  

 gældende retstilstand.
 Der henvises til de almindelige bemærkninger pkt.  

 2.7.1.
Til § 1, nr. 11 Det foreslås, at knive med tværstillet greb  

 beregnet til stød (push daggers) omfattes af våben- og  

 eksplosivstofloven.
 Om baggrunden herfor henvises til de almindelige  

 bemærkninger pkt. 2.7.2.
Til § 1, nr. 12 Ved forslaget vil justitsministeren få  

 beføjelse til at udstede regler om forbud mod de nævnte  

 laservåben, således at der i våbenbekendtgørelsen  

 kan fastsættes forbud mod de nævnte våben.
 Forslaget er begrundet i internationale forpligtelser,  

 idet Danmark har ratificeret protokol IV til konventionen af 10. oktober 1980  

 om forbud mod eller begrænsning i anvendelsen af visse konventionelle  

 våben, som må anses for at være unødigt  

 skadevoldende eller ramme i flæng.
 Der henvises til de almindelige bemærkninger, pkt.  

 2.7.3.
Til § 1, nr. 13 Ved forslaget skabes udtrykkelig hjemmel til, at  

 justitsministeren kan fastsætte regler for erhvervsdrivende og disses  

 ansatte i relation til erhvervsmæssig handel med våben,  

 ammunition m.v.
 Der henvises til de almindelige bemærkninger pkt.  

 2.8.
Til § 1, nr. 14 Det foreslås præciseret, at beføjelsen  

 til at meddele udførselstilladelser kan delegeres til politimestrene  

 (politidirektøren). Ændringen indebærer ikke  

 beføjelser udover, hvad der hidtil har været antaget muligt  

 inden for bestemmelsens ordlyd.
 Der henvises til de almindelige bemærkninger pkt.  

 2.11.1.
Til § 1, nr. 15 Efter forslaget skal der ikke betales afgift for  

 tilladelser til ammunition.
Efter de gældende regler er det alene  

 tilladelser til indkøb af ammunition, der er afgiftsfritaget.
 Den foreslåede ændring vil bl.a. få  

 betydning for patronsamlere, der herefter ikke længere skal betale 840  

 kr. for en samlertilladelse.
 Se endvidere de almindelige bemærkninger pkt.  

 2.9.1.
Til § 1, nr. 16 Det foreslås, at der ikke skal betales afgift for  

 våbentilladelser til aftagelige magasiner til skydevåben.
 Forslaget medfører ingen ændringer i den  

 gældende retstilstand.
 Om baggrunden herfor henvises til de almindelige  

 bemærkninger pkt. 2.1.1. og 2.9.1.
Til § 1, nr. 17 Forslaget indebærer, at tilladelser til  

 lyddæmpere og de i forslaget nævnte optisk elektroniske  

 sigtemidler undtages for afgift.
 Forslaget medfører ingen ændringer i den  

 gældende retstilstand.
 Der henvises i øvrigt til de almindelige  

 bemærkninger pkt. 2.4. og 2.9.1.
Til § 1, nr. 18 Forslaget går ud på, at der ikke skal betales  

 afgift for våbentilladelser til signalvåben og kombinerede gas-  

 og signalvåben.
Forslaget indebærer endvidere, at  

 tilskudsberettigede museer i henhold til museumsloven ikke skal betale afgift  

 for våbentilladelser.
Disse museer er dog fortsat undergivet  

 våbenlovgivningens almindelige kontrolforanstaltninger, herunder kravet  

 om våbentilladelse.
 Om baggrunden herfor henvises til de almindelige  

 bemærkninger pkt. 2.9.1. og 2.9.2.
Til § 1, nr. 19 Efter forslaget kan politiet udstede erstatningstilladelse  

 med samme gyldighed som den oprindelige tilladelse mod betaling af 200 kr.,  

 når den oprindelige våbentilladelse er beskadiget eller  

 bortkommet.
 Der henvises til de almindelige bemærkninger pkt.  

 2.9.3.
Til § 1, nr. 20 Forslaget er en konsekvens af ændringen under nr.  

 9.
 Der henvises i øvrigt til de almindelige  

 bemærkninger pkt. 2.3.
Til § 1, nr. 21 Forslaget medfører, at gyldighedstiden for  

 tilladelser til signalvåben og kombinerede gas- og signalvåben  

 udvides til 10 år.
 Der henvises i øvrigt til de almindelige  

 bemærkninger pkt. 2.3.
Til § 1, nr. 22 Det foreslås præciseret, at justitsministeren  

 kan fastsætte regler om skydebaners indretning, anlæggelse og  

 anvendelse og om ansvar i den forbindelse.
 Om baggrunden herfor henvises til de almindelige  

 bemærkninger pkt. 2.10.
Til § 1, nr. 23 Den ændrede formulering af § 8, stk. 1, er  

 en konsekvens af ændringen under nr. 8.
 Forslaget til nyt stk. 2 indebærer, at kravet  

 om udførselstilladelse i henhold til lovens § 6, stk. 1,  

 helt generelt ikke skal gælde for militære styrker og  

 militært personel som led i den militære tjenesteudøvelse.  

 Tilsvarende foreslås det udtrykkeligt anført i bestemmelsen, at  

 militære myndigheders midlertidige udførsel af udrustning og  

 materiel med henblik på reparation og vedligeholdelse ikke skal  

 forelægges justitsministeren til godkendelse.
 Forslaget er en kodificering af den gældende  

 retstilstand, jf. herved de almindelige bemærkninger pkt. 2.11.2., men  

 findes på baggrund af Danmarks øgede internationale  

 forpligtelser mere udtrykkeligt at burde fremgå af lovteksten.
 Forsvarets eksport af militært udstyr og udfaset  

 materiel m.v. vil fortsat kræve tilladelse efter våben- og  

 eksplosivstoflovens § 6, stk. 1.
 Militært personels udførsel af våben i  

 privat øjemed vil ligeledes fortsat kræve tilladelse efter  

 våben- og eksplosivstoflovens § 6, stk. 1.
 Der henvises i øvrigt til de almindelige  

 bemærkninger pkt. 2.11.2.
Til § 1, nr. 24 Forslaget er for så vidt angår § 2 e en  

 konsekvens af ændringen under nr. 9.
Endvidere indebærer forslaget, at der skabes hjemmel  

 for justitsministeren til at påbyde civile statsmyndigheder, der er i  

 besiddelse af genstande, som omfattes af forbudet i våben- og  

 eksplosivstoflovens § 1, at gøre anmeldelse derom efter  

 nærmere fastsatte regler.
Med forslaget vil det således  

 være muligt at pålægge civile statsmyndigheder at lade  

 deres skydevåben registrere i det centrale våbenregister.
 Der henvises i øvrigt til de almindelige  

 bemærkninger pkt. 2.12.
Til § 1, nr. 25 Ved forslaget undtages politiet fra reglerne om ind- og  

 udførselstilladelser.
Politiet kan således uden  

 Justitsministeriets tilladelse medbringe våben under tjeneste på  

 eksempelvis Færøerne og i Grønland, ligesom våben  

 fra disse landsdele kan sendes til kriminalteknisk undersøgelse i  

 Danmark uden tilladelse.
 Forslaget er i vidt omfang en kodificering af den  

 gældende praksis på området.
 Om baggrunden for forslaget henvises i øvrigt til  

 de almindelige bemærkninger pkt. 2.11.3.
Til § 1, nr. 26 Forslaget er en konsekvens af ændringen under nr.  

 1.
Til § 1, nr. 27 Forslaget er en konsekvens af ændringen under nr.  

 9.
Til § 2 Bestemmelsen fastlægger lovens  

 ikrafttrædelsestidspunkt.
Den foreslåede overgangsordning for  

 signalvåben og kombinerede gas- og signalvåben indebærer,  

 at personer, der ved lovens ikrafttræden er i besiddelse af  

 sådanne våben, fortsat har ret til at besidde dem, hvis  

 besiddelsen anmeldes til politimesteren (politidirektøren) senest 1  

 år efter lovens ikrafttræden.
Disse våben kan tillige  

 fortsat bæres og anvendes, såfremt den pågældende af  

 politiet har tilladelse til indkøb af ammunition til våbnet  

 efter lov om fyrværkeri, og våbnet anvendes til det i tilladelsen  

 anførte formål.
 Endvidere indebærer den foreslåede  

 overgangsordning for lyddæmpere samt optisk elektroniske sigtemidler,  

 at personer, der ved lovens ikrafttræden er i besiddelse af  

 sådanne genstande, som er omfattet af lovforslaget, fortsat kan  

 besidde, bære og anvende dem uden tilladelse, hvis besiddelsen anmeldes  

 til politimesteren (politidirektøren) senest 1 år efter lovens  

 ikrafttræden.
 Justitsministeren fastsætter nærmere regler om  

 anmeldelsens form og indhold, herunder om prægning af individuelle  

 numre i de pågældende genstande.
 Endelig indebærer den foreslåede  

 overgangsordning vedrørende aftagelige magasiner, at det ikke er  

 nødvendigt for personer, som ved lovens ikrafttræden lovligt  

 besidder våben, at søge særskilt tilladelse eller  

 våbenpåtegning for at kunne erhverve, besidde, bære og  

 anvende aftagelige magasiner til de pågældende våben,  

 så længe våbentilladelsen eller  

 våbenpåtegningen er gyldig.
Personer, som ligger inde med samlinger af aftagelige  

 magasiner, uden samtidig at være i besiddelse af de våben, der  

 knytter sig dertil, skal derimod ansøge om særskilt  

 samlertilladelse.
En sådan tilladelse er i henhold til lovforslagets  

 § 1, nr. 17, afgiftsfri.
 Der henvises i øvrigt til de almindelige  

 bemærkninger pkt. 2.1.1. og 2.5.
Bilag Lovforslaget sammenholdt med gældende lov Gældende formulering Lovforslaget § 1.
1)	Skydevåben samt piber, låsestole og  

 baskyler til skydevåben, 1.
2)	ammunition til skydevåben, derunder også  

 patronhylstre, tændskruer, fænghætter, brandrør og  

 projektiler, 3)	håndgranater, bomber og lignende våben, der  

 virker ved en gennem eksplosion fremkaldt udslyngning af smålegemer, 2.
 »3) 	håndgranater, bomber, miner og lignende våben, der  

 virker ved en gennem eksplosion fremkaldt trykvirkning eller udslyngning af  

 smålegemer,«.
4)	håndgranater, bomber, patroner og lignende som  

 våben eller ammunition fremtrædende genstande, der indeholder  

 eller er beregnede til at indeholde faste stoffer, væsker eller  

 luftarter, som ved spredning virker skadevoldende, bedøvende eller  

 irriterende, såvel som dele af sådanne våben eller  

 ammunitionsgenstande, samt redskaber til at bringe dem i virksomhed, 5)	eksplosivstoffer (eksplosive stoffer og  

 eksplosivstofholdige genstande), --- 3.
»7)	Signalvåben og kombinerede gas- og  

 signalvåben, 8)	lyddæmpere, såfremt de er konstrueret til  

 montering på skydevåben, 9)	optisk elektroniske sigtemidler med lysstråle  

 eller med elektronisk lysforstærknings- eller infrarødt udstyr,  

 såfremt de er konstrueret til montering på skydevåben eller  

 armbrøster.« § 2.
 Stk. 2.
 Stk. 3.
 4.
»Tilsvarende gælder aftagelige magasiner til  

 skydevåben.« § 2 a.
1.	Glatløbede haglgeværer med en  

 pibelængde på mindst 55 cm, der højst er af kaliber 12, og  

 som ikke kan indeholde mere end 2 haglpatroner, 2.	piber og baskyler til de haglgeværer, der er  

 nævnt i nr. 1, 5.
 »2.	piber, baskyler og aftagelige magasiner til de haglgeværer,  

 der er nævnt i nr. 1,«.
 6.
--- »3.	færdigladede haglpatroner til de  

 haglgeværer, der er nævnt i nr. 1, såfremt haglene er  

 løstliggende og har en diameter på højst 4 mm, samt  

 omladehætter og halvladte eller tomme patronhylstre til de nævnte  

 haglpatroner.
Blyhaglpatroner er ikke omfattet af bestemmelsen.« --- § 2 c.
 Stk. 2.
 7.
 Stk. 3.
 § 2 e.
 8.
 Stk. 2.
 § 3.
 Stk. 2.
 Stk. 3.
1)	Våbensamlinger, 2)	våbenlagre og våbenbøger hos  

 våbenhandlere, 3)	krudtoplaget hos personer, der har tilladelse til  

 genopladning af ammunition eller til køb af sortkrudt,  

 fænghætter m.v., 4)	lokaler, hvor de i lovens § 9, stk. 2,  

 nævnte skytteforeninger opbevarer våben.
 Stk. 4.
 Stk. 5.
 Stk. 6.
 9.
 § 4.
 Stk. 3.
 10.
1)	Skarpe våben, hvis klinge overstiger 12 cm,  

 springknive, springstiletter, faldknive, faldstiletter og lignende samt  

 kårdestokke og andre tilsvarende skjulte våben, 2)	kastestjerner, kasteknive og lignende, 11.
3)	genstande, der uden at fremtræde som våben  

 eller ammunition er egnede til at anvendes på lignende måde som  

 de i § 1, nr. 4, nævnte genstande, 4)	stoffer, der kan anvendes til fremstilling af de  

 eksplosivstoffer, der er omfattet af forbudet i § 1, eller til  

 indfyldning i de i § 1, stk. 1, nr. 4, nævnte  

 genstande, 5)	våben, der er beregnet til at virke lammende,  

 bedøvende eller blændende ved udladning af elektrisk  

 strøm.
 12.
»6)	Laservåben, der er særligt beregnet til  

 som eneste eller som en af flere våbenvirkninger at forårsage  

 permanent blindhed på ubeskyttede øjne.« 13.
 § 6.
 »§ 4 b.
1)	Våben af enhver art med undtagelse af  

 jagtvåben, 14.
2)	ammunition med undtagelse af ammunition til  

 jagtvåben, 3)	materiel til land-, sø- eller luftkrig, 4)	maskiner, instrumenter, apparater og andre  

 produktionsmidler, der overvejende anvendes til fremstilling eller  

 vedligeholdelse af våben, ammunition eller krigsmateriel, samt dele og  

 tilbehør til sådanne produktionsmidler, 5)	eksplosivstoffer, der er omfattet af forbudet i  

 § 1.
--- § 6 b.
1)	Tilladelser til indkøb af ammunition, 2)	tilladelser til piber, låsestole og  

 baskyler, 15.
 16.
3)	ind- og udførselstilladelser, 17.
4)	tilladelser til genopladning, »3)	tilladelser til lyddæmpere og optisk  

 elektroniske sigtemidler med lysstråle eller med elektronisk  

 lysforstærknings- eller infrarødt udstyr,«.
5)	tilladelser vedrørende de eksplosivstoffer, der  

 er omfattet af forbudet i § 1, Nr. 3-7 bliver herefter nr. 4-8.
6)	tilladelser til blankvåben, 7)	tilladelser til handlende.
--- 18.
»9)	Tilladelser til signalvåben og kombinerede gas-  

 og signalvåben, 10)	tilladelser til tilskudsberettigede museer i henhold  

 til museumsloven.« § 6 d.
 19.
 Stk. 2.
 »Stk. 6.
--- 20.
 § 7.
 21.
 22.
»Stk. 2. Justitsministeren kan fastsætte regler om  

 skydebaners indretning, anlæggelse og anvendelse. « § 8.
 23.
 § 9.
 »§ 8.
 Stk. 2.
 Stk. 2.
 24.
 25. I § 9, stk. 1, indsættes efter 1.  

 pkt.:
»§ 1 og § 6, stk. 1, gælder endvidere ikke for  

 politiet.« § 10.
 26.
 27.
