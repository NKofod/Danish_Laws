Ankestyrelsens principafgørelse 105-09 om sygedagpenge - varighedsbegrænsning - forlængelse - anmeldelse af arbejdsskade - partshøring - ny sag Resume:
En borger var berettiget til at få forlænget sygedagpengeperioden, da dervar rejst arbejdsskadesag, inden kommunen traf en endelig afgørelse om ophør af sygedagpenge.
Det forhold, at anmeldelsen skete efter, atkommunen havde sendt enpåtænkt afgørelse om ophør af sygedagpenge til borgeren til partshøring, havde ikke betydning, idet borgeren fortsat modtog sygedagpenge.
 Love:
Lov om sygedagpenge - lov nr. 563 af 9. juni 2006 - § 27, stk. 1, nr. 5 Sagsfremstilling:
En slagteriarbejder var sidenmarts 2005 sygemeldt på grund af rygsmerter og psykiske problemer.
Det fremgik af generel helbredsattest fra oktober 2005, at der også var påvist begyndende slidgigt i hofterne.
Varighedsbegrænsningen indtrådte i marts 2006, men udbetalingen af sygedagpenge blev forlænget med henvisning til, at der skulle iværksættes arbejdsprøvning/afklarende foranstaltninger.
Forlængelsesperioden gik frem til september 2006. Forinden blev der rejst en arbejdsskadesag om en ryglidelse og sygedagpengene blev yderligere forlænget.
Afgørelsen i arbejdsskadesagen blev truffet i marts 2007.
 Kommunen sendte først i november 2007 en afgørelse om påtænkt ophør af dagpengene til partshøring til borgeren.
Den 5. december 2007 oplyste hans fagforbund, at der var anmeldt en ny arbejdsskadesag - slidgigt i hofterne.
Sagen blev rejst i Arbejdsskadestyrelsen den 7. december 2007, og afgørelsen blev truffet den 30. juni 2008. Den 28. december 2007 traf kommunen afgørelse om ophør af dagpenge fra den 7. januar 2008.
Beskæftigelsesankenævnetfandt, at borgeren var berettiget til udbetalingen af sygedagpenge i perioden fra den 7. januar 2008 til den 30. juni 2008, såfremt han i øvrigt opfyldte betingelserne herfor.
Samtidig hjemviste nævnet sagen til kommunen til fornyet behandling og afgørelse for at afklare, om der var grundlag for forlængelse af udbetalingen af sygedagpenge efter den 30. juni 2008.
 Nævnet lagde vægt på, at arbejdsskadesagen blev rejst den 7. december 2007, og at der blev truffet afgørelse i sagen den 30. juni 2008.
 Kommunen anførte i klagen, at den var af den opfattelse, at der ikke kunne ske forlængelse efter dagældende dagpengelovs § 22, stk. 1, nr. 4, (nugældende dagpengelovs §27, stk. 1, nr. 5), når der ikke ved varighedsbegrænsningens indtræden var rejst en sag om ret til erstatning efter lov om arbejdsskadesikring.
Sagen blev behandlet i principielt møde med henblik på afklaring af, om anmeldelse af sagen til Arbejdsskadestyrelsen efter modtagelse af partshøring i afgørelsen om påtænkt standsning af udbetalingen af sygedagpenge,var en gyldig forlængelsesgrund.
Sagen blev antaget som supplement til Principafgørelse D-28-95, om forlængelse af dagpengeperioden i de tilfælde, hvor der var rejst sag om arbejdsskade og Principafgørelse D-6-03 om, at dagpengeperioden kunne forlænges, indtil Arbejdsskadestyrelsen havde truffet afgørelse om erhvervsevnetab i forbindelse med, at der var indgivet en ny anmeldelse på et nyt grundlag, før dagpengeudbetalingen blev standset.
 Afgørelse:
Ankestyrelsens Beskæftigelsesudvalg fandt, at borgeren havde ret til sygedagpenge i perioden fra den 7. januar 2008 til den 30. juni 2008, såfremt han i øvrigt opfyldte betingelser herfor.
Begrundelsen var, at der varrejst en arbejdsskadesag, inden udbetalingen af sygedagpengene ophørte.
 Beskæftigelsesudvalget lagde vægt på, at der den 7. december 2007 var rejst en arbejdsskadesag om en hoftelidelse, og at Arbejdsskadestyrelsen den 30. juni 2008 traf afgørelse i sagen.
Beskæftigelsesudvalget lagde endvidere vægt på, at borgeren allerede i 2005 havde haft problemer med hofterne - der var påvist slidgigt i hofterne.
Det kunne således ikke udelukkes, at slidgigt i hofterne var medvirkende årsag til hans sygemelding fra hans arbejde som slagteriarbejder på trods af, at han blev sygemeldt på grund af problemer med ryggen og psykiske gener.
Beskæftigelsesudvalget lagde endelig vægt på, at kommunen den 27. december 2007 traf afgørelse om ophør af udbetalingen af sygedagpengene.
Sagen i Arbejdsskadestyrelsen var således rejst, inden udbetalingen af sygedagpengene ophørte.
 Det afgørende var, om borgeren på tidspunktet for anmeldelse af arbejdsskaden fortsatmodtog sygedagpenge.
 Ankestyrelsens Beskæftigelsesudvalgetkom såledestil samme resultat som beskæftigelsesankenævnet.
