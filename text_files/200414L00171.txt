Betænkning afgivet af Boligudvalget den 2. december 2004 Betænkning over Forslag til lov om ændring af lov om almene  

 boliger samt støttede private andelsboliger m.v.
(Forsøg med udbud af rammeaftaler i alment nybyggeri) [af  

 socialministeren (Eva Kjer Hansen)] 1. Ændringsforslag Socialistisk Folkepartis medlem af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 5. november 2004. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 17. september 2004 dette udkast til  

 udvalget,  

 jf. alm. del  bilag 425, folketingsåret 2003-04. Den 28. oktober 2004  

 sendte socialministeren  

 de indkomne høringssvar samt et notat herom til udvalget.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Et  

  

 andet mindretal  

  

 i  

 udvalget (S, RV og KD) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiets medlemmer af udvalget skal anføre, at der hos  

 Socialdemokratiet er et udbredt ønske om at sikre flere, bedre og billigere  

 udlejningsboliger, herunder naturligvis almene boliger.
Der er i høj grad  

 brug  

 for almene boliger, ikke mindst i København.
 Socialdemokratiet finder det altså fornuftigt at afdække  

 mulighederne for at reducere udgifterne til familie- og ældreboliger og give  

 ministeren mulighed for at indgå rammeaftaler.
Det skal nævnes, at Socialdemokratiet stiller sig tvivlende over  

 for forsøgets mulige succes.
Målsætningen om en 10-procents-besparelse mener  

 Socialdemokratiet let kan føre til forringelser i både kvalitet og  

 arkitektonisk udtryk, men Socialdemokratiet mener, at forsøget skal gøres.
Socialdemokraterne kan støtte SFs ændringsforslag om, at der  

 stilles krav med hensyn til byggeriernes handicapvenlighed.
Det er  

 Socialdemokratiets opfattelse, at det er helt rimeligt, at standarden DS 3028  

 også stilles som krav til byggerier, som der bliver indgået rammeaftaler om.
Et  

  

 tredje mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede ændringsforslag.  

 Hvis ændringsforslaget vedtages, vil mindretallet i stedet redegøre for sin  

 stilling til lovforslaget ved 3. behandling.
Socialistisk Folkepartis medlem af udvalget erklærer sig  

 fuldstændig enig i behovet for at få nedsat omkostningerne i byggeriet  

 generelt  

 og ikke kun i den almene boligsektor.
Derfor er SF også parat til at prøve  

 nye  

 veje for at få løst dette problem.
Det var SFs budskab ved 1.  

 behandling af lovforslaget,  

 men det var samtidig vigtige forudsætninger herfor, at det ikke ville medføre  

 nye problemer med hensyn til kvaliteten af byggeriet, og at det ikke ville  

 føre  

 til de samme problemer med kedeligt, masseproduceret byggeri, som skabte  

 mange  

 problemer i 1960erne og 1970erne.
Desværre er det ikke lykkedes ministeren gennem sin besvarelse  

 af udvalgets spørgsmål at overbevise SF om, at det ikke netop er det, der vil  

 ske med lovforslaget.
Derfor kan SF ikke støtte lovforslaget.
 SF ser dog en mulighed for at styrke lovforslaget, såfremt der  

 viser sig flertal for at støtte SFs ændringsforslag om at gøre  

 standarden for  

 tilgængelighed, DS 3028, gældende for byggeri i henhold til forslaget.
 SF ser i stedet en stærkere konkurrencelovgivning og styrket  

 håndhævelse, at offentlige og offentligt støttede bygherrer (herunder  

 boligselskaber) går uden om de fordyrende grossistled, samt krav om, at disse  

 bygherrer sikrer sig, at der indhentes mindst ét tilbud, hvor størstedelen af  

 byggematerialerne leveres af udenlandske leverandører, som alternative og  

 langt  

 mere effektive veje til lavere priser i byggeriet.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det stillede ændringsforslag.
Enhedslistens medlem af  

 udvalget indstiller lovforslaget til forkastelse, men vil dog gerne  

 medvirke  

 til en vedtagelse, såfremt regeringen inden 3. behandling indkalder  

 Folketingets partier til en forhandling om den konkrete, præcise udmøntning  

 af  

 lovforslaget.
Her tænkes især på maksimumsgrænserne.
For Enhedslisten er det  

 magtpåliggende, at fremtidens byggerier opfylder lokale krav og behov både  

 med  

 hensyn til boligtyper og indretning, og ligeså vigtigt er det, at det  

 kvalitetmæssigt forsvarlige byggeri sikres.
Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Der gøres opmærksom på, at et flertal  

 eller et mindretal i udvalget ikke altid vil afspejle et flertal/mindretal  

 ved  

 afstemning i Folketingssalen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV, KD og EL):
Til § 1 1)  

  

 I den under  

  

 nr. 4  

  

 foreslåede  

  

 § 147  

  

 indsættes efter 2. pkt.:
»Det er et krav for indgåelse af rammeaftalen, at  

 standarden DS 3028 overholdes ved byggeriet.« [Overholdelse af standarden DS 3028] Bemærkninger Til nr. 1 En meget stor del af landets boliger er reelt uanvendelige  

 for personer med handicap.
Derfor er det af meget stor betydning, at det  

 sikres, at i det mindste fremtidige byggerier lever op til alle  

 tilgængelighedskrav.  

 Det kan der kun skabes sikkerhed for, hvis det stilles som betingelse, at  

 nybyggeri  

 lever op til standarden DS 3028. Det forekommer derfor helt  

 oplagt som minimum at sammentænke et tiltag som rammeaftalerne med et  

 krav  

 om overholdelse af denne standard for tilgængelighed for hele befolkningen.
Inge‑Lene Ebdrup (V)   

 Rikke Hvilshøj (V)   

 Ulrik Kragh (V)  

  

  nfmd.  

  

 Gudrun Laub (V)   

 Freddie H.
Madsen (DF)   

 Anita Knakkergaard (DF)   

 Carina Christensen (KF)   

 Helle Sjelle (KF)   

 Tove Videbæk (KD)   

 Jørn Pedersen (S)   

 Jytte Andersen (S)   

 Lars Kramer Mikkelsen (S)   

 Lissa Mathiasen (S)  

  

  fmd.  

  

 Carsten Hansen (S)   

 Morten Homann (SF)   

 Ida Jørgensen (RV)   

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 56 Bilagsnr.
Titel 1 Høringsnotat og høringssvar, fra socialministeren 2 Notat om rammeaftaler til orientering, fra  

 socialministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 56 Spm.nr.
