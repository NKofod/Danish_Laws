Bekendtgørelse om akademiuddannelsen i  

 laboratorie- og bioteknologi (VVU) I medfør af § 11, stk. 2, § 12, stk. 4, § 15, stk. 5 og 6, § 16, §  

 19, nr. 1, litra a, § 20, § 30, stk. 2, og § 32, nr. 1, i lov nr. 488 af 31.  

 maj 2000 om erhvervsrettet grunduddannelse og videregående uddannelse  

 (videreuddannelsessystemet) for voksne og § 10, stk. 2, i lov om Danmarks  

 Evalueringsinstitut, jf. lovbekendtgørelse nr. 905 af 12. september  

 2000, fastsættes:
Kapitel 1 Formål og struktur m.v.
 § 1. Formålet med uddannelsen i laboratorie-  

 og bioteknologi er at kvalificere den uddannede til selvstændigt at  

 kunne varetage arbejde med at analysere, planlægge og gennemføre  

 løsninger, der vedrører konkrete tekniske problemstillinger i  

 fødevareindustrien, den kemiske industri, den bioteknologiske industri  

 samt i offentlig virksomhed.
Stk. 2. Den uddannede skal kunne 1)	kombinere praktiske erfaringer og viden om tekniske forhold med  

 metodiske overvejelser inden for et af områderne teknisk support til  

 produktion og drift, proces- og produktudvikling, laboratoriearbejde,  

 miljøarbejde, arbejde med kvalitet eller sikkerhedsarbejde og 2)	indgå i ledelses- og samarbejdsmæssige sammenhænge  

 med andre med anden uddannelsesmæssig, sproglig og kulturel  

 baggrund.
 Stk. 3. Formålet med uddannelsens 1. del, jf. § 6,  

 er at give den studerende et fagligt og metodisk grundlag med henblik  

 på at kunne analysere og vurdere praksisnære problemstillinger  

 inden for laboratorie- og bioteknologi.
 Stk. 4. Formålet med uddannelsens 2. del, jf. § 7,  

 er at give faglig specialisering inden for laboratorie- og bioteknologi.  

 Specialiseringen relateres endvidere til andre fagområder ud fra et  

 overordnet og internationalt perspektiv.
 § 2. Uddannelsen er en erhvervsrettet  

 videregående deltidsuddannelse, der udbydes som åben uddannelse  

 som reguleret forløb.
 Stk. 2. Uddannelsen er normeret til 1  

 studenterårsværk. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
Stk. 3. Uddannelsen, der er modulopbygget, udgør  

 et selvstændigt afrundet uddannelsesforløb, der sammen med  

 mindst 2 års relevant erhvervserfaring, jf. § 5, stk. 2, svarer til et  

 niveau som en kort videregående uddannelse (erhvervsakademiuddannelse)  

 på 120 ECTS-point.
Uddannelsen giver adgang til relevante  

 diplomuddannelser.
Stk. 4. Uddannelsen består af en 1. og en 2. del,  

 der begge indeholder 3 moduler.
De 6 moduler har hver et omfang på 10  

 ECTS-point.
 Stk. 5. Institutionen skal tilrettelægge  

 undervisningen, så uddannelsen kan afsluttes på 3 år.
 § 3. Uddannelsen giver ret til at anvende  

 betegnelsen akademiuddannet i laboratorie- og bioteknologi (VVU).
 § 4. Undervisningsministeriet godkender, hvilke  

 institutioner der kan udbyde hele uddannelsen eller 1. del af uddannelsen,  

 jf. § 2, stk. 4.
Kapitel 2 Adgang § 5. Følgende uddannelser giver adgang til  

 uddannelsen:
 1)	En relevant erhvervsuddannelse med studiekompetence svarende til  

 kemi C/naturfag C og matematik C/fysik C og engelsk E.
 2)	En relevant grunduddannelse for voksne med kemi C/naturfag C og  

 matematik C/fysik C og engelsk E.
 3)	En adgangsgivende eksamen med kemi C/naturfag C og matematik C/fysik  

 C og engelsk E.
 4)	En anden relevant uddannelse på mindst samme niveau som nr.  

 1-3.
 Stk. 2. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
 Stk. 3. Institutionen kan optage ansøgere, der  

 ikke opfylder adgangskravene i stk. 1, men som ud fra en konkret vurdering  

 har uddannelsesmæssige forudsætninger, der kan sidestilles  

 hermed.
Kapitel 3 Indhold m.v.
 § 6. Uddannelsens 1. del består af 3 moduler  

 på hver 10 ECTS-point.
 Stk. 2. Institutionen kan i studieordningen  

 fastsætte regler om, at 1 til 2 af de i stk. 3 nævnte moduler i  

 uddannelsen er obligatoriske, jf. dog § 14.
 Stk. 3. Modulerne er:
1)	Bioteknologi.
I modulet indgår de emner, der  

 fremgår af bilag 1: cellebiologi, fermenteringsteknologi samt  

 oprensningsteknikker.
2)	Mikrobiologi og hygiejne.
I modulet indgår de emner,  

 der fremgår af bilag 1: grundlæggende mikrobiologi,  

 mikrobiologisk laboratorieteknik samt produktionshygiejne.
3)	Fødevareteknologi.
I modulet indgår de emner, der  

 fremgår af bilag 1: fødevarekemi, fødevarekonservering  

 samt fødevareproduktion.
4)	Kemiteknologi.
I modulet indgår de emner, der fremgår af  

 bilag 1: organisk og uorganisk kemi, kemisk laboratorieteknik samt kemisk  

 produktion.
5)	Procesteknik.
I modulet indgår de emner, der fremgår af  

 bilag 1: kemiske og fysiske enhedsoperationer, måling, styring og  

 regulering samt sekundære anlæg..
6)	Måleteknik.
I modulet indgår de emner, der fremgår  

 af bilag 1: måletekniske principper, kalibrering og vedligehold samt  

 dataopsamling.
 7)	Miljø. I modulet indgår de emner, der fremgår af  

 bilag 1: spildevand og recipienter, drikkevand og procesvand, affald,  

 luftforurening, støj samt lovgivning.
8)	Arbejdsmiljø og sikkerhed.
I modulet indgår de emner,  

 der fremgår af bilag 1: arbejdsmiljølovgivning,  

 sikkerhedsorganisationen, risikovurdering samt arbejdspladsvurdering.
9)	Kvalitets- og miljøstyring.
I modulet indgår de emner,  

 der fremgår af bilag 1: standarder, audit, samt  

 handlingsplaner.
 Stk. 4. Undervisningsministeriet kan godkende, at  

 institutionen efter drøftelse med de øvrige institutioner, der  

 udbyder hele uddannelsen eller 1. del af uddannelsen, kan udbyde andre end de  

 i stk. 3 nævnte moduler, når uddannelsens progression og  

 overordnede formål er opfyldt.
 § 7. Uddannelsens 2. del, der bygger på 1.  

 del, består af 3 moduler på hver 10 ECTS-point.
 Stk. 2. Modulerne er:
 1)	Forsøgs- og projektstyring, der er obligatorisk, og hvori  

 indgår de emner, der fremgår af bilag 1: forsøgsarbejde,  

 projektarbejde, organisation samt kommunikation.
 2)	Specialeforløb, der skal give den studerende mulighed  

 for at profilere sin uddannelse gennem fordybelse og perspektivering inden  

 for et eller flere af de moduler, den studerende har gennemført.  

 Institutionen tilrettelægger specialeforløbet ved at udbyde et  

 eller flere forløb inden for uddannelsens overordnede  

 formål.
3)	Afgangsprojekt, der afslutter uddannelsen, og hvor den studerende  

 skal dokumentere evne til på et metodisk og analytisk grundlag at kunne  

 gennemføre en praksisnær og kompleks problemløsning inden  

 for laboratorie- og bioteknologi.
Den studerende skal gennemføre det  

 afsluttende afgangsprojekt inden for centrale problemstillinger i  

 uddannelsen, herunder specialeforløbet.
 § 8. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen skal sikre progression i hele  

 uddannelsesforløbet.
 Stk. 3. Uddannelsen skal bidrage til at fremme den  

 studerendes personlige udvikling og skærpe interessen for  

 iværksætter- og selvstændighedskultur samt etablering af  

 egen virksomhed.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. I uddannelsen indgår i det omfang, det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 4 Lærerkvalifikationer § 9. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 5 Eksamen og bedømmelse § 10. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen), jf. dog stk. 2,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
Stk. 2. Hver af uddannelsens 6 moduler afsluttes med en  

 prøve med individuel bedømmelse efter 13-skalaen.
Mindst 2  

 moduler, herunder det afsluttende afgangsprojekt skal dokumenteres ved  

 eksterne prøver.
Kapitel 6 Studieordning § 11. Studieordningen skal indeholde de regler,  

 som institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 5.
 2)	De enkelte moduler, jf. § 6 og § 7:
a)	mål, b)	indhold, c)	omfang, angivet i ECTS-point, d)	eventuelle obligatoriske moduler, jf. § 6, stk. 2, e)	undervisnings- og arbejdsformer.
 3)	Udarbejdelse af afsluttende afgangsprojekt, jf. § 7,stk. 2, nr.  

 3.
 4)	Merit, jf. § 14 og § 15.
 5)	Overgangsordninger, jf. § 12, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 12. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf træder i kraft ved et studieårs  

 begyndelse.
 Stk. 3. Studieordninger og væsentlige  

 ændringer heraf skal indeholde de fornødne  

 overgangsordninger.
 Stk. 4. Gældende studieordninger er offentlige og  

 skal være lettilgængelige på institutionens hjemmeside  

 på internettet.
Kapitel 7 Andre regler § 13. Bekendtgørelse om kvalitetsudvikling  

 og kvalitetskontrol i erhvervsakademiuddannelserne finder anvendelse for  

 samtlige uddannelsesforløb, der gennemføres i medfør af  

 nærværende bekendtgørelse.
 § 14. Ved skift til samme uddannelse ved anden  

 institution skal bestået 1. del godskrives den studerende.
 Stk. 2. Beståede moduler i øvrigt i henhold  

 til denne bekendtgørelse ækvivalerer tilsvarende moduler ved  

 andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
 § 16. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 5, stk. 3.
§ 17. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 8 Ikrafttræden § 18. Bekendtgørelsen træder i kraft  

 den 1. februar 2003.
Undervisningsministeriet, den 22. januar  

 2003 P.M.V.Uffe Toudal  

 PedersenStyrelseschef /Jens Nielsen Bilag 1 Akademiuddannelsen i laboratorie- og bioteknologi (VVU) Uddannelsens 1. del Modul: Bioteknologi Cellebiologi Målet er, at den studerende 1)	kan anvende viden om cellers vækst og metabolisme til arbejde  

 med fermenteringsteknologi, 2)	kan anvende viden om proteiners og enzymers karakteristika til  

 arbejde med fermenterings- og oprensningsteknologi og 3)	forstår anvendelsen af genmodificerede organismer inden for  

 fermenteringsteknologi.
Fermenteringsteknologi Målet er, at den studerende 1)	kan analysere typiske fermenteringsmetoder, herunder procesparametre  

 og 2)	kan tilrettelægge, udføre og dokumentere et  

 fermenteringsforsøg.
Oprensningsteknikker Målet er, at den studerende 1)	kan analysere typiske oprensningsmetoder, 2)	kan anvende metoder til bestemmelse af oprensningsgrad og 3)	kan tilrettelægge, udføre og dokumentere et  

 oprensningsforsøg.
Modul: Mikrobiologi og hygiejne Grundlæggende mikrobiologi Målet er, at den studerende 1)	kan anvende viden om mikroorganismers morfologi, fysiologi og  

 vækstkrav samt deres betydning for vurdering af hygiejnemæssige  

 problemstillinger og 2)	kan foretage en simpel teoretisk identifikation af  

 mikroorganismer.
Mikrobiologisk laboratorieteknik Målet er, at den studerende 1)	kan anvende almindelige mikrobiologiske laboratoriemetoder til  

 opformering og kimtælling, 2)	kan gennemføre steril prøveudtagning,  

 prøveforberedelse og substratfremstilling, 3)	kan arbejde med aseptiske arbejdsteknikker, 4)	kan udføre laboratoriearbejde sikkerhedsmæssigt  

 forsvarligt, 5)	kan udføre relevant dokumentation og 6)	har kendskab til lovgivning og standarder inden for det  

 laboratorietekniske område.
Produktionshygiejne Målet er, at den studerende 1)	kan vælge relevante midler og metoder til rengøring og  

 desinfektion samt udarbejde rengøringsplaner for en given  

 produktion, 2)	kan planlægge, gennemføre og vurdere resultaterne af en  

 rengøringskontrol, 3)	kan anvende en mikrobiologisk risikoanalyse i en given  

 produktion, 4)	kan udarbejde simple hygiejnemæssige instruktioner for en  

 given produktion og 5)	har kendskab til lovgivning og standarder inden for det  

 produktionshygiejniske område.
Modul: Fødevareteknologi Fødevarekemi Målet er, at den studerende 1)	kan anvende viden om råvarers kemiske sammensætning i  

 forbindelse med fødevareproduktion og 2)	kan vurdere, hvilke kemiske, fysiske og sensoriske ændringer  

 der sker under forarbejdning af udvalgte fødevarer.
Fødevarekonservering Målet er, at den studerende 1)	kan anvende viden om mikrobielle, kemiske og fysiske faktorer til  

 bedømmelse af fødevarers holdbarhed og 2)	kan vælge egnede metoder til konservering af udvalgte  

 produkter.
Fødevareproduktion Målet er, at den studerende 1)	kan udarbejde flowdiagrammer for fødevareproduktioner, 2)	kan udarbejde rå- og færdigvarespecifikationer, 3)	har kendskab til lovgivning inden for fødevareområdet  

 og 4)	har kendskab til produktionshygiejne.
Modul: Kemiteknologi Organisk og uorganisk kemi Målet er, at den studerende 1)	kan anvende viden om grundstoffer og kemiske forbindelser i  

 forbindelse med laboratoriearbejde og kemisk produktion og 2)	kan foretage kemiske beregninger i forbindelse med  

 laboratoriearbejde og kemisk produktion.
Kemisk laboratorieteknik Målet er, at den studerende 1)	kan udføre kvantitative kemiske analyser, 2)	kan omsætte analytisk kemiske metodebeskrivelser til praktisk  

 arbejde, 3)	kan fremstille reagenser, 4)	kan udføre laboratoriearbejde sikkerhedsmæssigt  

 forsvarligt, 5)	kan udfærdige relevant dokumentation og 6)	har kendskab til lovgivning og standarder inden for det  

 laboratorietekniske område.
Kemisk produktion Målet er, at den studerende 1)	kan anvende viden om reaktionskinetik til at beskrive  

 forløbet af kemiske reaktioner og betingelser for ligevægt  

 og 2)	kan vurdere kemiske reaktioner og procestekniske parametre for  

 udvalgte kemiske produktioner.
Modul: Procesteknik Kemiske og fysiske enhedsoperationer Målet er, at den studerende 1)	kan anvende viden om PI-diagrammer, kemiske og fysiske  

 enhedsoperationer, varmetekniske beregninger, massebalancer og  

 komponentlære til analyse af udvalgte pilotanlæg inden for  

 fødevare-, kemisk- og bioteknologisk industri og 2)	kan anvende viden om risikovurdering brandhygiejne og opbygning af  

 metodeskrifter til sikker betjening af pilotanlæg.
Måling, styring og regulering Målet er, at den studerende 1)	kan anvende viden om måleteknik og reguleringsprincipper til  

 forståelse af regulering af udvalgte pilotanlæg og 2)	kan anvende viden om styringsprogrammer til forståelse af  

 processtyring af udvalgte pilotanlæg.
Sekundære anlæg Målet er, at den studerende 1)	kan anvende viden om produktion af vand i forskellige kvaliteter,  

 damp og trykluft til forståelse af procesanlægs sekundære  

 anlæg.
Modul: Måleteknik Måletekniske principper Målet er, at den studerende 1)	kan anvende måletekniske principper for måling i  

 procesindustrien, 2)	kan anvende ellære i måletekniske sammenhænge  

 og 3)	kan anvende viden om industrielle analoge og digitale  

 standardsignaler til analyse og opbygning af målekæder.
Kalibrering og vedligehold Målet er, at den studerende 1)	kan analysere og opbygge rutiner for kalibrering og vedligehold af  

 måleudstyr og målekæder og 2)	kan udarbejde måleusikkerhedsbudgetter.
Dataopsamling Målet er, at den studerende 1)	kan anvende viden om analog til digital konvertering til at opbygge  

 målekæder, hvori A/D-kort og dataloggere indgår.
Modul: Miljø Spildevand og recipienter Målet er, at den studerende 1)	kan analysere en spildevandsstrøms virkninger på  

 recipienter, 2)	kan analysere udvalgte spildevandsrensningsmetoder og 3)	kan anvende og vedligeholde prøvetagningsudstyr i forbindelse  

 med egenkontrol.
Drikkevand og procesvand Målet er, at den studerende 1)	kan anvende viden om vandressourcer og  

 vandressourceplanlægning som led i produktionsplanlægning, 2)	kan analysere krav til vandkvaliteten til udvalgte processer,  

 herunder vurdere muligheden for anvendelse af sekundavand og recirkulering  

 og 3)	kan udarbejde specifikationer til vandrensning.
Affald Målet er, at den studerende 1)	kan analysere virksomhedens muligheder for affaldssortering og  

 -bortskaffelse.
Luftforurening Målet er, at den studerende 1)	kan analysere muligheder for rensning af afkast.
Støj Målet er, at den studerende 1)	kan analysere mulighed for støjdæmpning i forbindelse  

 med konkrete støjkilder.
Lovgivning Målet er, at den studerende 1)	har kendskab til relevante myndighedskrav og vejledninger og 2)	har kendskab til standarder og handlingsplaner.
Modul: Arbejdsmiljø og sikkerhed Arbejdsmiljølovgivning Målet er, at den studerende 1)	kan anvende arbejdsmiljølovgivning og implementere  

 ændringer og 2)	kan forestå kontakt til  

 arbejdsmiljømyndigheder.
Sikkerhedsorganisationen Målet er, at den studerende 1)	kan indgå i virksomhedens sikkerhedsorganisation, 2)	kan opstille sikkerhedshandlingsplaner, 3)	kan deltage i indførelse af sikkerhedsledelse og 4)	kan deltage i teknologiske forandringsprocesser med fokus på  

 sikkerhed og arbejdsmiljø.
Risikovurdering Målet er, at den studerende 1)	kan planlægge og forestå mindre interne sikkerhedsaudit  

 og 2)	kan vurdere en arbejdspladsbrugsanvisning.
Arbejdspladsvurdering Målet er, at den studerende 1)	kan analysere et resultat af en arbejdspladsvurdering og 2)	kan analysere problemstillinger inden for psykisk  

 arbejdsmiljø.
Modul: Kvalitets- og miljøstyring Standarder Målet er, at den studerende 1)	kan analysere relevante standarder med henblik på  

 implementering og vedligeholdelse af kvalitets- og  

 miljøstyringssystemer i virksomheden og 2)	kan udarbejde validerings- og kvalificeringsdokumentation og kan  

 udarbejde forslag til korrigerende handlinger inden for kvalitets- eller  

 miljøstyring.
Audit Målet er, at den studerende 1)	kan planlægge og forestå mindre interne audit inden for  

 kvalitetsstyring eller miljøstyring.
Handlingsplaner Målet er, at den studerende 1)	kan analysere indholdet af en handlingsplan inden for kvalitets-  

 eller miljøstyring.
Uddannelsens 2. del Obligatorisk modul: Forsøgs- og projektstyring Forsøgsarbejde Målet er, at den studerende 1)	kan gennemføre et forsøg på grundlag af en given  

 forsøgsplan, 2)	kan udarbejde enkle forsøgsplaner under hensyntagen til  

 kravene til forsøgsresultaterne og forsøgsplanernes egenskaber  

 og 3)	kan anvende enkle statistiske metoder til vurdering af  

 forsøgsresultater.
Projektarbejde Målet er, at den studerende 1)	kan deltage i ledelsen af mindre projekter med et begrænset  

 antal deltagere, 2)	kan analysere et konkret projekts behov for planlægning,  

 styring og dokumentation og 3)	kan anvende værktøjer til projektplanlægning og  

 -styring, herunder IT-baserede planlægnings- og  

 styringsværktøjer.
Organisation Målet er, at den studerende 1)	kan analysere en organisationsplan i relation til projekter, 2)	kan anvende begreber inden for motivation og kultur i forbindelse  

 med deltagelse i projektgrupper og 3)	kan formulere sine kvalifikationer i forhold til sin  

 arbejdssituation.
Kommunikation Målet er, at den studerende 1)	kan vælge præsentationsteknikker i forbindelse med  

 mundtlig og skriftlig fremlæggelse af forsøgsresultater og  

 projektstatus.
