§ 1 I bekendtgørelse nr. 815 af 11. december 1991 om kartofler foretages  

 følgende ændringer:
 1. Indledningen affattes således:
»I medfør af § 1, stk. 1-3, og § 4, stk. 2, i lov nr. 834 af 18.  

 december 1991 om frø, kartofler og planter og efter bemyndigelse  

 fastsættes:» 2. § 1, stk. 3, affattes således:
 »Stk. 3.  Autorisation kan meddeles til  

 kartoffelavlere, der opfylder betingelserne i bilag 1, og som samtidig med  

 ansøgningen indbetaler autorisationsgebyr i henhold til bekendtgørelse om  

 gebyr for kartoffelkontrol«.
 3. I § 3, stk. 1, udgår: »til udførsel«.
 4. § 3, stk. 2. affattes således:
 »Stk. 2.  Autorisation kan meddeles virksomheder,  

 der opfylder kravene i bilag 2 til virksomhedens indretning m.m., er  

 registreret i henhold til lov om merværdiafgift, og samtidig med ansøgningen  

 indbetaler autorisationsgebyr i henhold til bekendtgørelse om gebyr for  

 kartoffelkontrol«.
 5. § 3, stk. 3, affattes således:
 »Stk. 3.  Autorisationen meddeles for perioden 1.  

 juli-30. juni og forlænges uden fornyet ansøgning, indtil den afmeldes  

 skriftligt over for direktoratet, eller direktoratet konstaterer, at  

 betingelserne for autorisationen, herunder betaling af det årlige  

 kontrolgebyr senest den 15. juni, ikke længere er opfyldt«.
6. § 6, stk. 2 ophæves.
Stk. 3 bliver herefter stk. 2.
 7. § 22 ophæves.
§ 2 Bekendtgørelsen træder i kraft den 1. juli 1992.
