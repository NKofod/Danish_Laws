 Fra Panamakanalens administration har Søfartsstyrelsen fået meddelelse om,  

 at de tonnagemålingsregler, der ligger til grund for udstedelse af de særlige  

 Panamakanal-målebreve, er ændret på væsentlige punkter.
 De væsentligste ændringer er:
Vedrørende bruttotonnagen 1. Dobbeltbundtanke, indrettet for føring af  

 brændselsolie, skal indbefattes.
 2. Luger skal indbefattes med deres fulde  

 kubikindhold.
Vedrørende nettotonnagen 1. Fradrag for fælles-passagerrum er bortfaldet.
 2. Det procentvise tillæg til kubikindholdet af rum  

 for fremdrivningsmaskineri er ændret til et fradrag for brændselsolietanke  

 bestemt for skibets eget brug.
Efter 1. januar 1977 skal alle skibe ved passage af kanalen være forsynet  

 med nyt målebrev, visende tonnager udregnet efter de ændrede regler.
Indtil  

 denne dato vil Panamakanalmålebreve, der er dateret 30. april 1976 eller  

 tidligere, ved passagen af kanalen blive ændret af kanalmyndighederne uden  

 beregning.
Panamakanal-målebrev, der udstedes af Søfartsstyrelsen efter 1.  

 maj 1976, vil være i overensstemmelse med de ændrede regler.
Rederierne for  

 skibe, der ønskes forsynet med nye Panamakanal-målebreve, bedes snarest rette  

 henvendelse til Søfartsstyrelsen herom og samtidig vedlægge en kapacitetplan  

 for de pågældende skibe.
