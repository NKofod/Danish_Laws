 Der 27. februar 1967 er der i Brazzaville undertegnet følgende  

 luftfartsoverenskomst mellem Danmark og Republikken Congo samt foretaget  

 notevekslinger i tilknytning hertil:
Overenskomst mellem Kongeriget Danmark og Republikken Congo angående  

 regelsmæssig luftfart Kongeriget Danmarks regering og Republikken Congos regering, som i  

 betragtning af, at Danmark og Congo er deltagere i konventionen om  

 international civil luftfart, der blev åbent for undertegnelse i Chicago den  

 7. december 1944, ønsker i videst muligt omfang at fremme det internationale samarbejde på  

 luftfartens område og ønsker at indgå en overenskomst med det formål at oprette regelmæssig  

 lufttrafik mellem og udover deres respektive landes territorier, har udpeget  

 deres befuldmægtigede, som er behørigt bemyndigede i dette øjemed, og som er  

 kommet overens om følgende:
Artikel 1 Ved anvendelsen af nærværende overenskomst og dens tillæg skal a. udtrykket »konvention« betyde konventionen om international  

 civil luftfart, der blev åbnet for undertegnelse i Chicago den 7. december  

 1944; b. udtrykket »luftfartsmyndigheder« for Congos vedkommende  

 betyde ministeriet for civil luftfart og for Danmarks vedkommende ministeriet  

 for offentlige arbejder eller i begge tilfælde enhver person eller ethvert  

 organ, der er bemyndiget til at udøve de funktioner, som for nærværende er  

 tillagt disse; c. udtrykket »udpeget selskab« betyde et luftfartsselskab, som  

 en af de kontraherende parter i overensstemmelse med artikel 3 i nærværende  

 overenskomst har udpeget til at drive den aftalte lufttrafik.
Artikel 2 1. Hver kontraherende part tilstår den anden  

 kontraherende part de i nærværende overenskomst angivne rettigheder med  

 henblik på at iværksætte lufttrafik på de ruter, der er angivet i  

 rutelisterne i tillægget til nærværende overenskomst.
Denne trafik og disse  

 ruter benævnes i det følgende »aftalt trafik« og angivne ruter'.
 2. Med forbehold af nærværende overenskomsts  

 bestemmelser skal det af hver kontraherende part udpegede selskab ved driften  

 af international trafik nyde følgende rettigheder:
a. ret til at overflyve den anden kontraherende parts territorium uden  

 landing, b. ret til at foretage tekniske landinger på nævnte territorium, c. ret til i international trafik på de i tillægget angivne pladser på  

 nævnte territorium at optage og afsætte passagerer, gods og postforsendelser.
Artikel 3 1. Hver kontraherende part har ret til at udpege et  

 luftfartsselskab til at drive den aftalte trafik.
De to kontraherende parters  

 luftfartsmyndigheder skal give hinanden skriftlig underretning om denne  

 udpegelse.
 2. Den kontraherende part, som har modtaget  

 underretning om udpegelsen, skal under forbehold af bestemmelserne i  

 nærværende artikels stk. 3 og 4 uopholdeligt give det af den anden  

 kontraherende part udpegede selskab den nødvendige driftstilladelse.
 3. Den ene kontraherende parts luftfartsmyndigheder  

 kan forlange, at det af den anden kontraherende part udpegede selskab skal  

 bevise, at det er i stand til at opfylde de betingelser, som er foreskrevet i  

 de love og bestemmelser, der af de nævnte myndigheder normalt anvendes for  

 drift af international lufttrafik i overensstemmelse med konventionens  

 bestemmelser.
 4. Hver kontraherende pat har ret til at undlade at  

 give den i nærværende artikels stk. 2 omhandlede driftstilladelse eller til  

 at stille sådanne betingelser, som den måtte anse for påkrævede for det  

 udpegede selskabs udøvelse af de i nærværende overenskomsts artikel 2 angivne  

 rettigheder, når den nævnte kontraherende part ikke har bevis for, at en  

 overvejende del af ejendomsretten til og den effektive kontrol med dette  

 selskab beror hos den kontraherende part, som har udpeget selskabet, eller  

 hos dennes statsborgere.
 5. Efter at det udpegede selskab har modtaget den i  

 nærværende artikels stk. 2 omhandlede driftstilladelse, kan det når som helst  

 påbegynde driften af al aftalt trafik under forudsætning af, at en takst,  

 fastsat i overensstemmelse med bestemmelserne i nærværende overenskomsts  

 artikel 11, er i kraft for denne trafiks vedkommende.
Artikel 4 1. Hver kontraherende part har ret til at tilbagekalde  

 en driftstilladelse eller til at suspendere det af den anden kontraherende  

 part udpegede selskabs udøvelse af de i nærværende overenskomsts artikel 2  

 angivne rettigheder eller til at underkaste udøvelsen af disse rettigheder  

 sådanne betingelser, som den finder påkrævede, såfremt:
a. den ikke har bevis for, at en overvejende del af ejendomsretten til og  

 den effektive kontrol med dette selskab beror hos den kontraherende part, som  

 har udpeget selskabet, eller hos dennes statsborgere, eller såfremt b. dette selskab har undladt at overholde lovene og bestemmelserne hos den  

 kontraherende part, som har tilstået disse rettigheder, eller såfremt c. dette selskab ikke driver den aftalte trafik i overensstemmelse med de  

 i nærværende overenskomst og dens tillæg foreskrevne betingelser.
 2. Medmindre øjeblikkelig tilbagekaldelse, suspension  

 eller fastsættelse af de i nærværende artikels stk. 1 omhandlede betingelser  

 er nødvendig for at undgå nye overtrædelser af love og bestemmelser, kan  

 denne ret først gøres gældende efter drøftelse med den anden kontraherende  

 part.
Artikel 5 1. Driften af den aftalte trafik fra congolesisk  

 territorium til dansk territorium eller vice versa, hvilken trafik drives på  

 de ruter, der er angivet i den nærværende overenskomst vedføjede liste, udgør  

 en fundamental og væsentlig ret for de to lande.
 2. De to kontraherende parter er enige om at anvende  

 princippet om lighed og gensidighed på alle områder, der vedrører udøvelsen  

 af de rettigheder, som følger af nærværende overenskomst.
 De af de to kontraherende parter udpegede selskaber skal tilsikres en  

 retfærdig og rimelig behandling, skal nyde godt af lige muligheder og  

 rettigheder og skal respektere princippet om en ligelig fordeling af den  

 kapacitet, der anvendes til driften af den aftalte trafik.
 3. De skal på de fælles strækninger tage hensyn til  

 hinandens interesser for ikke på utilbørlig måde at påvirk deres respektive  

 ruter.
Artikel 6 1. Hovedformålet med den aftalte trafik skal på hver  

 af de i tillægget til nærværende overenskomst angivne ruter være ved en  

 udnyttelsesgrad, der anses for rimelig, at tilvejebringe en kapacitet, som er  

 tilpasset det normale og med føje forventelige behov for international  

 lufttrafik fra eller til det territorium, der tilhører den kontraherende  

 part, som har udpeget det eller de selskaber, der driver den nævnte trafik.
 2. Det eller de af en af de kontraherende parter  

 udpegede selskaber kan inden for grænserne af den i nærværende artikels 1.  

 stk. omhandlede samlede kapacitet tilfredsstille behovet for trafik mellem  

 tredjelandes territorier, beliggende på de aftalte ruter, og den anden  

 kontraherende parts territorium, under hensyntagen til lokal og regional  

 trafik.
3. For at opfylde kravene med hensyn til en uforudset  

 eller pludselig opstået trafik på disse ruter skal de udpegede  

 luftfartsselskaber indbyrdes aftale passende forholdsregler til at imødekomme  

 en sådan midlertidig trafikforøgelse.
De skal uopholdeligt give meddelelse  

 herom til deres respektive landes luftfartsmyndigheder, som kan rådføre sig  

 med hinanden, såfremt de finder det gavnligt.
 4. I tilfælde af, at det eller de af den ene  

 kontraherende part udpegede selskaber på en eller flere ruter ikke udnytter  

 enten en del af eller hele den transportkapacitet, som de kan anvende i  

 overensstemmelse med deres rettigheder, skal de for et bestemt tidsrum  

 overføre hele den pågældende transportkapacitet eller en del heraf til det  

 eller de af den anden kontraherende part udpegede selskaber.
 Det eller de udpegede selskaber, som helt eller delvis har overført deres  

 rettigheder, kan tage disse tilbage ved udløbet af nævnte periode.
Artikel 7 1. De luftfartøjer, der anvendes i international  

 trafik af det af en kontraherende part udpegede selskab, og deres normale  

 udstyr, deres beholdninger af brændstof og smøreolie samt deres ombordværende  

 forsyninger, herunder levnedsmidler, drikkevarer og tobak, skal ved ankomsten  

 til den anden kontraherende parts territorium være fritaget for alle  

 toldafgifter, undersøgelsesgebyrer og andre afgifter eller gebyrer under  

 forudsætning af, at dette udstyr og disse beholdninger og forsyninger  

 forbliver ombord i luftfartøjerne, indtil de genudføres.
 2. ligeledes fritaget for de samme afgifter og  

 gebyrer, med undtagelse af afgifter opkrævet for ydede tjenester, er:
a. luftfartøjsforsyninger indtaget på den ene kontraherende parts  

 territorium inden for de af nævnte kontraherende parts myndigheder fastsatte  

 grænser og bestemt til forbrug ombord i det af den anden kontraherende part  

 udpegede selskabs i international trafik anvendte luftfartøjer; b. reservedele og normalt luftfartøjsudstyr indført på en af de  

 kontraherende parters territorium til vedligeholdelse eller reparation af  

 luftfartøjer, der benyttes i international trafik; c. brændstof og smøreolie bestemt til forsyning af luftfartøjer, der af  

 det af den anden kontraherende part udpegede selskab benyttes i international  

 trafik, selv om disse forsyninger skal anvendes på den del af flyvningen, der  

 foregår over den kontraherende parts territorium, hvor de er taget ombord.
3. Det normale luftfartøjsudstyr samt de effekter og  

 forsyninger, som befinder sig ombord i luftfartøjer, der anvendes af det af  

 en kontraherende part udpegede selskab, kan kun udlosses på den anden  

 kontraherende parts territorium med tilladelse fra dette territoriums  

 toldmyndigheder.
I så fald kan de undergives nævnte myndigheders opsyn,  

 indtil de genudføres eller der på anden måde er disponeret over dem i  

 overensstemmelse med toldbestemmelserne.
Artikel 8 Passagerer, bagage og gods i direkte transit gennem en kontraherende parts  

 territorium, som ikke forlader det hertil reserverede lufthavnsområde, skal  

 kun underkastes en meget forenklet kontrol.
Bagage og gods i direkte transit  

 er fritaget for toldafgifter og andre lignende afgifter.
Artikel 9 1. En kontraherende parts love og bestemmelser  

 vedrørende ankomst til og afgang fra dens territorium, for så vidt angår  

 luftfartøjer, som anvendes i international luftfart, eller disse  

 luftfartøjers flyvninger over nævnte territorium, skal finde anvendelse på  

 det af den anden kontraherende part udpegede selskab.
 2. En kontraherende parts love og bestemmelser  

 vedrørende ankomst til, ophold på og afgang fra dens territorium, for så vidt  

 angår passagerer, besætninger, gods eller postforsendelser, som f.eks. med  

 hensyn til formaliteter ved indrejse, udrejse, udvandring og indvandring,  

 told samt sanitære forholdsregler, skal finde anvendelse på passagerer,  

 besætninger, gods eller postforsendelser, der befordres med luftfartøjer  

 tilhørende det af den anden kontraherende part udpegede selskab, medens disse  

 luftfartøjer befinder sig på det nævnte territorium.
 3. Hver kontraherende part forpligter sig til ikke at  

 give sine egne selskaber en fortrinsstilling i forhold til det af den anden  

 kontraherende part udpegede selskab ved anvendelsen af de i nærværende  

 artikel omhandlede love og bestemmelser.
 4. For benyttelsen af lufthavne og andre faciliteter,  

 der stilles til rådighed af en kontraherende part, skal det af den anden  

 kontraherende part udpegede selskab ikke betale afgifter, som er højere end  

 dem, der skal betales for nationale luftfartøjer, der anvendes i regelmæssig  

 international trafik.
Artikel 10 1. Luftdygtighedsbeviser, duelighedsbeviser og  

 certifikater, som er udstedt eller gjort gyldige af den ene kontraherende  

 part, skal, så længe de er i kraft, anerkendes som gyldige af den anden  

 kontraherende part.
 2. Hver kontraherende part forbeholder sig dog ret  

 til, for så vidt angår trafik over dens eget territorium, at nægte at  

 anerkende gyldigheden af duelighedsbeviser og certifikater, som er udstedt  

 til dens egen statsborgere eller gjort gyldige for disse af den anden  

 kontraherende part eller af en hvilken som helst anden stat.
Artikel 11 1. Taksterne for al aftalt trafik skal fastsættes på  

 et rimeligt niveau under hensyntagen til alle bestemmende faktorer, herunder  

 driftsomkostninger, en rimelig fortjeneste, hver rutes særlige karakter samt  

 de takster, der afkræves af andre luftfartsselskaber.
2. De i nærværende artikels stk. 1 omhandlede takster  

 skal så vidt muligt fastsættes af de to kontraherende parters udpegede  

 selskaber efter indbyrdes aftale og efter samråd med andre  

 luftfartsselskaber, der beflyver hele den samme rute eller en del deraf.
De  

 udpegede selskaber skal så vidt muligt træffe denne aftale under anvendelse  

 af den fremgangsmåde for fastsættelse af takster, som er vedtaget af det  

 internationale organ, der normalt afgør sådanne anliggender (I.A.T.A., Den  

 internationale Lufttransportsammenslutning).
3. De således fastsatte takster skal forelægges de  

 kontraherende parters luftfartsmyndigheder til godkendelse mindst tredive  

 dage før deres påtænkte ikrafttrædelsesdato.
I særlige tilfælde kan denne  

 frist forkortes under forbehold af de nævnte myndigheders indforståelse  

 hermed.
 4. Såfremt de udpegede selskaber ikke kan nå til  

 enighed, eller såfremt taksterne ikke er blevet godkendt af den ene  

 kontraherende parts luftfartsmyndigheder, skal de to kontraherende parters  

 luftfartsmyndigheder søge at fastsætte taksten ved indbyrdes aftale.
 5. Såfremt der ikke kan opnås enighed, skal tvisten  

 afgøres ved voldgift som omhandlet i artikel 16 nedenfor.
 6. De allerede indførte takster skal forblive i kraft,  

 indtil nye takster er blevet fastsat i overensstemmelse med bestemmelserne i  

 nærværende artikel eller i artikel 16 nedenfor.
Artikel 12 Hver kontraherende part forpligter sig til at sikre den anden  

 kontraherende part overførsel ifølge de gældende love og bestemmelser til den  

 officielle kurs af de beløb, hvormed de på dens territorium oppebårne  

 indtægter overstiger udgifterne i forbindelse med beordring af passagerer,  

 bagage, gods op postforsendelser udført af den anden kontraherende parts  

 udpegede selskab eller selskaber.
Artikel 13 1. Senest tredive (30) dage inden driften af den  

 aftalte trafik påbegyndes, skal de udpegede luftfartsselskaber oplyse de to  

 kontraherende parters luftfartsmyndigheder om arten af befordringen, de  

 anvendte luftfartøjstyper samt de påtænkte fartplaner.
Samme regel finder  

 anvendelse ved senere ændringer.
2. Hver kontraherende parts luftfartsmyndigheder skal  

 efter anmodning tilsende den anden kontraherende parts luftfartsmyndigheder  

 alle regelmæssige eller andre statistiske oplysninger om det eller de  

 udpegede selskaber, som med rimelighed kan forlanges med henblik på at  

 bedømme den transportkapacitet, der anvendes af det eller de af den første  

 kontraherende part udpegede selskaber.
Disse statistikker skal indeholde alle  

 de oplysninger, som er nødvendige for at bestemme omfanget af trafikken til  

 og fra den anden kontraherende parts territorium; dette gælder især  

 ombordtagnings- og afsætningspladser.
Artikel 14 De kontraherende parters luftfartsmyndigheder skal i det nære samarbejdes  

 ånd fra tid til anden rådføre sig med hinanden for at forvisse sig om, at de  

 i nærværende overenskomst fastsatte principper bringes i anvendelse, og at  

 dens formål opfylde spå tilfredsstillende måde.
Artikel 15 1. Såfremt en af de kontraherende parter finder det  

 ønskeligt at ændre nogen bestemmelse i nærværende overenskomst, kan den  

 anmode om en konsultation med den anden kontraherende part.
En sådan  

 konsultation skal påbegyndes inden for en frist af tres dage fra datoen for  

 denne anmodnings modtagelse.
Enhver ændring af nærværende overenskomst træder  

 i kraft, når de to kontraherende parter har givet hinanden meddelelse om, at  

 deres særlige forfatningsmæssige formaliteter er blevet opfyldt.
2. Ændringer i tillægget til nærværende overenskomst  

 kan aftales direkte mellem de kontraherende parters luftfartsmyndigheder.
De  

 træder i kraft, når de er blevet stadfæstet ved udveksling af diplomatiske  

 noter.
Artikel 16 1. Enhver tvist mellem de kontraherende parter  

 angående fortolkningen eller anvendelsen af nærværende overenskomst, som ikke  

 kan bilægges ved direkte forhandlinger eller ad diplomatisk vej, skal på  

 begæring af den ene eller den anden kontraherende part forelægges for en  

 voldgiftsdomstol bestående af tre medlemmer.
2. Med henblik herpå skal hver af de kontraherende  

 parter udpege en voldgiftsmand, og de to voldgiftsmænd skal udpege en tredje  

 voldgiftsmand, der er statsborger i et tredjeland, til formand.
Hvis en  

 kontraherende part ikke inden for en frist af to måneder fra datoen for den  

 anden kontraherende parts udpegelse af en voldgiftsmand har udpeget sin,  

 eller såfremt de således udpegede voldgiftsmænd ikke i løbet af den måned,  

 der følger efter udpegelsen af den anden voldgiftsmand, er blevet enige om  

 valget af formanden, kan hver kontraherende part anmode præsidenten for Den  

 internationale civile Luftfartsorganisations råd om at foretage de nødvendige  

 udpegelser.
 3. Voldgiftsdomstolen bestemmer selv sin procedure.
 4. De kontraherende parter forpligter sig til at rette  

 sig efter enhver afgørelse, som træffes i medfør af nærværende artikel.
 5. Voldgiftsdomstolen træffer afgørelse om fordelingen  

 af de omkostninger, der følger af denne virksomhed.
Artikel 17 Nærværende overenskomst og eventuelle ændringer deri skal registreres hos  

 Den internationale civile Luftfartsorganisation.
Artikel 18 Nærværende overenskomst og dens tillæg skal bringes i overensstemmelse med  

 enhver konvention af multilateral karakter, som måtte blive bindende for de  

 to kontraherende parter.
Artikel 19 Hver kontraherende part kan til enhver tid meddele den anden kontraherende  

 part sit ønske om at ophæve nærværende overenskomst.
En sådan meddelelse skal  

 samtidig tilstilles Den internationale civile Luftfartsorganisation  

 Opsigelsen får virkning tolv måneder efter datoen for den anden kontraherende  

 parts modtagelse af meddelelsen, medmindre denne opsigelse efter indbyrdes  

 aftale er trukket tilbage inden denne periodes udløb.
Såfremt den anden  

 kontraherende part ikke anerkender modtagelsen, skal opsigelsen anses for at  

 være kommet den i hænde fjorten dage efter datoen for Den internationale  

 civile Luftfartsorganisations modtagelse af meddelelsen derom.
Artikel 20 Nærværende overenskomst skal anvendes foreløbigt fra datoen for dens  

 undertegnelse; den træder i kraft, når de to kontraherende parter har givet  

 hinanden meddelelse om, at deres særlige forfatningsmæssige formaliteter er  

 blevet opfyldt.
 Til bekræftelse heraf har de to kontraherende parters befuldmægtigede  

 underskrevet nærværende overenskomst.
 Udfærdiget i Brazzaville den 27. februar 1967 i to eksemplarer på fransk.
For Kongeriget Danmarks regering H.
Halck For Republikken Congos regering J.-P.
Bockonda TILLÆG Ruteliste Pladser i Danmark - en (1) plads i Nederlandene En (1) plads i Forbundsrepublikken Tyskland til en (1) plads i Congo og  

 derudover til Lusaka og vice versa.
 Pladser i Congo - en (1) plads i Forbundsrepublikken Tyskland.
 En (1) plads i Nederlandene og en anden mellemliggende eller udover  

 Danmark liggende plads, der fastsættes senere, til en (1) plads i Danmark og  

 vice versa.
 Anmærkninger:
 Teksten til de afgivne noter er som følger:
FORMANDEN FOR DEN CONGOLESISKE DELEGATION til hr. formanden for den danske delegation.
Hr. formand, Jeg har den ære at anerkende modtagelsen af Deres brev af dags dato, der  

 lyder som følger:
 »Under henvisning til den i dag mellem Kongeriget Danmarks regering  

 og Republikken Congo-Brazzavilles regering undertegnede luftfartsoverenskomst  

 har jeg den ære at meddele Dem, at Kongeriget Danmarks regering i  

 overensstemmelse med artikel 3 i nævnte overenskomst har udpeget  

 luftfartsselskabet Det Danske Luftfartselskab (DDL) til at drive den i  

 tillægget angivne trafik.
 På min regerings vegne har jeg den ære at bekræfte, at der under de  

 forhandlinger, som er gået forud for overenskomstens undertegnelse, er opnået  

 enighed på følgende punkter:
1. - Det danske Luftfartselskab (DDL), der samarbejder  

 med Det Norske Luftfartselskap A/S (DNL) og AB Aerotransport (ABA) under  

 betegnelsen Scandinavian Airlines System (SAS), har tilladelse til at drive  

 den aftalte trafik med luftfartøjer, besætninger og materiel tilhørende det  

 ene eller det andet af de to andre luftfartsselskaber eller dem begge, og 2. - i det omfang Det Danske Luftfartselskab (DDL)  

 benytter luftfartøjer, besætninger og materiel tilhørende de to andre i  

 Scandinavian Airlines System (SAS) deltagende selskaber, finder  

 overenskomstens bestemmelser anvendelse på sådanne luftfartøjer og  

 besætninger og sådant materiel på samme måde, som hvis disse tilhørte Det  

 Danske Luftfartselskab (DDL), og de kompetente danske myndigheder og Det  

 Danske Luftfartselskab (DDL) skal i så henseende påtage sig det fulde ansvar  

 i henhold til overenskomstens bestemmelser.« Jeg har den ære over for Dem at bekræfte min regerings tilslutning til  

 foranstående.
 Modtag, hr. formand. forsikringerne om min udmærkede højagtelse.
J.-P.
Bockonda FORMANDEN FOR DEN DANSKE DELEGATION til hr. formanden for den congolesiske delegation.
Hr. formand, Jeg har den ære at anerkende modtagelsen af Deres brev af dags dato, hvis  

 tekst lyder som følger:
»Hr. formand, Under henvisning til den i dag mellem Republikken Congo og Kongeriget  

 Danmark undertegnede luftfartsoverenskomst har jeg den ære at meddele Dem, at  

 Republikken Congos regering i overensstemmelse med artikel 3, stk. 1, i  

 nævnte overenskomst udpeger luftfarsselskabet  AIR AFRIQUE til at  

 drive den i tillægget angivne aftalte trafik.
 Jeg har den ære at anmode Dem om over for mig at ville bekræfte, at De er  

 enig i ovenstående dispositioner.
 Modtag, hr. formand, forsikringen om min udmærkede højagtelse.« samt  

 at give Dem min tilslutning til dets indhold.
 Modtag, hr. formand, forsikringen om min udmærkede højagtelse.
H.
Halck Overenskomsten, som endnu ikke er trådt i kraft, finder i medfør af  

 artikel 20 foreløbig anvendelse fra undertegnelsesdatoen.
 Udenrigsministeriet, den 13. juni 1967.
 Hans Sølvhøj.
