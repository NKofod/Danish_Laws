 Til samtlige ministerier m.v.
 Cirkulære om samarbejde og samarbejdsudvalg i statens virksomheder og  

 institutioner.
Samarbejde og samarbejdsudvalg § 1  På alle statens arbejdspladser skal ledelsens ret  

 til at lede og fordele arbejdet udøves i samarbejde med medarbejderne og  

 tillidsrepræsentanterne i overensstemmelse med bestemmelserne i dette  

 cirkulære.
Stk. 2  Med det formål at styrke medarbejdernes  

 interesse for virksomhedens/institutionens effektivitet og at sikre  

 arbejdstilfredsheden skal der på alle trin i statens virksomheder og  

 institutioner anvendes ledelsesformer, som indebærer den videst mulige  

 delegation af ansvar og beføjelser til den enkelte medarbejder eller grupper  

 af medarbejdere.
Der skal herved gives de ansatte mulighed for at være  

 medbestemmende ved arbejdets tilrettelæggelse og udformningen af deres egen  

 arbejdssituation og for at øve indflydelse i beslutningsprocesserne.
Stk. 3  Med henblik på at tilrettelægge og udvikle det  

 daglige samarbejde nedsættes der samarbejdsudvalg, jfr. kap. 2, bestående af  

 repræsentanter for ledelsen og for medarbejderne.
Samarbejdsudvalg skal  

 arbejde for at bevare gode og rolige arbejds- og beskæftigelsesforhold og  

 medvirke til, at alle medarbejdere engageres i det daglige samarbejde.
 Stk. 4  I samarbejdet skal såvel ledelsen som  

 medarbejderne respektere gældende love og administrative bestemmelser,  

 aftaler i henhold til tjenestemandslovgivningen og kollektive overenskomster.
Oprettelse af samarbejdsudvalg § 2  I virksomheder og institutioner med 25  

 heltidsbeskæftigede og derover skal der oprettes samarbejdsudvalg.
Ved  

 heltidsbeskæftigede forstås ansatte, hvis daglige arbejdstid udgør mindst 5  

 timer.
 Stk. 2  Er der inden for virksomheden/institutionen  

 flere arbejdssteder med en selvstændig ledelsesfunktion, hvor antallet  

 afheltidsbeskæftigede er 25 eller derover, skal der oprettes et  

 samarbejdsudvalg for hvert af disse arbejdssteder.
 Stk. 3  Hvor det er praktisk på grund af  

 virksomhedens/institutionens struktur, kan der, ud over de i stk. 1 eller  

 stk. 2 nævnte samarbejdsudvalg, oprettes samarbejdsudvalg, der er fælles for  

 en større eller mindre del af virksomheden/institutionen.
 Stk. 4  Oprettes der inden for  

 virksomheden/institutionen flere samarbejdsudvalg i henhold til stk. 2 eller  

 stk. 3, skal der tillige oprettes et samarbejdsudvalg, der er fælles for hele  

 virksomheden/institutionen (hovedsamarbejdsudvalg).
 Stk. 5  I virksomheder og institutioner, hvor der ikke  

 skal oprettes samarbejdsudvalg i henhold til stk. 1 eller stk. 2, skal  

 ledelsen og medarbejderne finde frem til samarbejdsformer, der tilgodeser et  

 samarbejdsudvalgs formål og arbejdsopgaver.
Samarbejdsudvalgets opgaver § 3  Samarbejdsudvalgets opgaver er Stk. 2  Fastlæggelse af retningslinier er begrænset til  

 det ansvars~ og kompetenceområde, der er knyttet til vedkommende ledelse.
 Stk. 3  I de tilfælde, hvor fastlæggelse af  

 retningslinier, hvorom der er konstateret enighed i samarbejdsudvalget, som  

 følge afbestemmelsen i stk. 2 ikke kan ske, fremsendes sagen ad tjenestevejen  

 til den instans, der har kompetence til at træffe afgørelsen.
 Stk. 4  Ledelsen har på begæring pligt til i fornødent  

 omfang at redegøre for, hvilke grænser der gælder for ledelseskompetencen.
 Stk. 5  Samarbejdsudvalgets medlemmer har den  

 tavshedspligt, der følger af deres tjenesteforhold.
§ 4  Det påhviler ledelsen at informere om alle  

 væsentlige forhold af betydning for virksomhedens/institutionens arbejds- og  

 personaleforhold.
Tilsvarende påhviler det medarbejderrepræsentanterne at  

 informere samarbejdsudvalget om synspunkter og forhold hos medarbejderne, som  

 er af betydning for samarbejdet.
 Stk. 2  Alle forhold, der er omfattet af  

 informationspligten i stk. 1, gøres til genstand for drøftelse i  

 samarbejdsudvalget, såfremt en af parterne ønsker det.
 Stk. 3  Det forudsættes, at informationen gives på et så  

 tidligt tidspunkt, at der bliver gode muligheder for en grundig drøftelse,  

 således at medarbejderrepræsentanternes synspunkter og forslag kan indgå i  

 grundlaget for ledelsens beslutninger.
 Stk. 4  Særligt påhviler det ledelsen at orientere  

 samarbejdsudvalget med henblik på drøftelse af:
 § 5  Samarbejdsudvalget kan udøve medbestemmelse ved  

 at fastlægge retningslinier med hensyn til:
A.
Arbejdsforhold, herunder 1. Placering af den daglige arbejdstid og pauser 2. Velfærdsforanstaltninger samt gennemførelse af  

 disse 3. Forhold vedrørende medarbejdernes sikkerhed 4. Udarbejdelse af ordensregler 5. Arbejdstilrettelæggelse 6. Fastsættelse af arbejdsmetoder 7. Indretning af egnede arbejdslokaler 8. Fysiologisk rigtigt indrettede arbejdspladser 9. Hensigtsmæssig udnyttelse af anlæg, maskiner og materialer B.
Personaleforhold, herunder l.
Ansættelser 2. Afskedigelser 3. Forfremmelser 4. Intern uddannelse af medarbejdere 5. Omplacering og omskoling og efteruddannelse af medarbejdere 6. Udformning og gennemførelse af introduktionsprogram 7. Personalebedømmelse Stk. 2  Når en af parterne fremsætter ønske om det,  

 indledes der snarest muligt drøftelser i samarbejdsudvalget med henblik på  

 fastlæggelse af retningslinier.
Fastlæggelse af retningslinier forudsætter  

 enighed mellem parterne.
Hvis der ikke udvises positiv forhandlingsvilje,  

 betragtes det som et brud på samarbejdscirkulærets bestemmelser, jfr. § 12.
Stk. 3  Fastlagte retningslinier udformes skriftligt i  

 referatet fra samarbejdsudvalgsmødet eller på anden måde, f.eks. i et særligt  

 notat eller en udvalgsrapport, som er tiltrådt af parterne.
Retningslinierne  

 er bindende for både ledelse og medarbejderrepræsentanter, som er forpligtet  

 til at forsvare og anvende de fastlagte retningslinier i konkrete tilfælde.
Stk. 4  Hver af parterne kan opsige fastlagte  

 retningslinier med 2 måneders varsel.
Forinden opsigelse finder sted, skal  

 der ved almindelig drøftelse i samarbejdsudvalget søges gennemført ændringer  

 af de hidtidige retningslinier på en for parterne tilfredsstillende måde.
Information fra samarbejdsudvalget § 6  Det påhviler samarbejdsudvalget at drage omsorg  

 for, at samtlige medarbejdere - skriftligt eller mundtligt - løbende  

 orienteres om udvalgets arbejde.
Uddannelse af samarbejdsudvalgets medlemmer § 7  Det påhviler samarbejdsudvalget at arbejde for at  

 tilvejebringe de fornødne uddannelsesmuligheder for dets medlemmer.
Samarbejdsudvalgets sammensætning § 8  Antallet af pladser i samarbejdsudvalget  

 fastsættes ved aftale mellem ledelsen og de forhandlingsberettigede  

 personaleorganisationers repræsentanter.
Det skal tilstræbes, at  

 samarbejdsudvalgets sammensætning bliver så repræsentativ som mulig.
 Stk. 2  Antallet af pladser fra hver side kan ikke være  

 færre end 3 og ikke flere end 7. Såfremt der er behov for en mere alsidig  

 repræsentation i samarbejdsudvalget, og der mellem parterne er enighed derom,  

 kan antallet af pladser forøges, dog højst til 9 fra hver side.
 Stk. 3  Antallet af pladser for ledelsen kan ikke  

 overstige antallet af pladser for personalerepræsentanterne.
 Stk. 4  Er der flere forhandlingsberettigede  

 organisationer repræsenteret i virksomheden/institutionen, fastsættes  

 fordelingen mellem organisationerne ved aftale mellem disse.
 Stk. 5  Den ansvarlige leder af  

 virksomheden/institutionen er formand for samarbejdsudvalget og udpeger de  

 øvrige ledelsesrepræsentanter.
Stk. 6  Personalets repræsentanter udpeges af  

 organisationerne blandt de i virksomheden/institutionen anmeldte  

 tillidsrepræsentanter.
Skal der udpeges flere personalerepræsentanter, end  

 der er tillidsrepræsentanter, foretages udpegningen blandt andre i  

 virksomheden/institutionen ansatte organisationsmedlemmer, der i så fald  

 nyder samme beskyttelse som tillidsrepræsentanter.
Samarbejdsudvalgets  

 næstformand vælges af personalerepræsentanterne.
 Stk. 7  Samarbejdsudvalget udpeger et sekretariat, hvis  

 medlem (medlemmer) ikke samtidig behøver at være medlem af  

 samarbejdsudvalget.
 Stk. 8  For repræsentanterne i samarbejdsudvalget  

 udpeges suppleanter efter reglerne i stk. 5 og stk. 6. Suppleanten for den  

 ansvarlige leder skal være dennes souschef.
Stk. 9  Medlemmer og suppleanter udpeges for to år ad  

 gangen.
Hvervet ophører, såfremt en ledelsesrepræsentant forlader den  

 stilling, der har begrundet hans udpegning, eller en personalerepræsentant  

 forlader virksomheden/institutionen eller ophører med at repræsentere sin  

 personaleorganisation.
 § 9  Såfremt samtlige personaleorganisationer i  

 virksomheden/institutionen ikke opnår repræsentation i samarbejdsudvalget,  

 jfr. § 8, kan der oprettes et kontaktudvalg bestående af samarbejdsudvalgets  

 personalerepræsentanter, samt en repræsentant for hver af de  

 personaleorganisationer, der ikke er repræsenteret i samarbejdsudvalget.
Stk. 2  Kontaktudvalgets opgaver er at virke vejledende  

 og rådgivende for personalerepræsentanterne i samarbejdsudvalget.
Udvalget  

 indkaldes forud for møder i samarbejdsudvalget.
Samarbejdsudvalgets arbejdsform § 10  Møde afholdes, når formanden eller næstformanden  

 finder det nødvendigt, dog mindst en gang i kvartalet.
 Stk. 2  Møde afholdes endvidere, når et flertal af  

 personalerepræsentanterne over for formanden eller næstformanden fremsætter  

 anmodning herom med angivelse af de spørgsmål, som ønskes behandlet.
 Stk. 3  Indkaldelse til møde skal ske med 3 ugers  

 varsel.
 Stk. 4  Forslag til emner på dagsordenen skal tilstilles  

 formanden eller næstformanden senest 2 uger før mødet.
 Stk. 5  Dagsordenen udarbejdes af formanden og  

 næstformanden i fællesskab og udsendes senest en uge før mødet.
 Stk. 6  Sekretariatet tager referat af møderne.  

 Referatet udsendes efter godkendelse af formanden og næstformanden og  

 forelægges til endelig godkendelse på næste møde.
 Stk. 7  De med udvalgene forbundne omkostninger afholdes  

 af virksomheden/institutionen, som også er pligtig at stille passende lokaler  

 til rådighed for møderne.
 Stk. 8  Møderne afholdes fortrinsvis i arbejdstiden.  

 Medlemmerne skal have den fornødne tid til rådighed til  

 samarbejdsudvalgsarbejdet og oppebærer herunder den sædvanlige løn.
 Stk. 9  Medlemmerne af samarbejdsudvalget oppebærer  

 time- og dagpenge og befordringsgodtgørelse efter de for tjenestemænd  

 gældende regler.
 Stk. 10  Ved behandlingen af specielle spørgsmål kan  

 samarbejdsudvalget, hvis en af parterne ønsker det, tilkalde en i  

 virksomheden/institutionen ansat særlig sagkyndig eller, hvis der er enighed  

 herom, andre sagkyndige.
 Stk. 11  Fristerne i stk. 3, 4 og 5 kan i ganske særlige  

 tilfælde fraviges, ligesom de kan fraviges, hvis der er enighed herom i  

 samarbejdsudvalget.
 § 11  Samarbejdsudvalget kan, når der er enighed  

 herom, nedsætte underudvalg herunder også permanente udvalg til behandling af  

 bestemte opgaver.
 Stk. 2  Sådanne udvalg kan sammensættes af medlemmer af  

 samarbejdsudvalget eller suppleres med eller sammensættes af andre  

 medarbejdere i virksomheden/institutionen.
 Stk. 3  Ved behandling af specielle spørgsmål kan  

 underudvalget ligesom samarbejdsudvalget tilkalde særlige sagkyndige, jfr. §  

 10, stk. 10.
 Stk. 4  Underudvalgene skal holde samarbejdsudvalget  

 løbende orienteret om deres arbejde.
 § 12  Parterne skal bestræbe sig på at opnå enighed,  

 og det betragtes som et brud på samarbejdscirkulærets bestemmelser, hvis der  

 ikke udvises positiv forhandlingsvilje.
 Stk. 2  I bestræbelserne for at opnå enighed kan  

 samarbejdsudvalget indhente bistand og vejledning fra vedkommende  

 hovedsamarbejdsudvalg, fra centralrådet og de berørte faglige organisationer.  

 Sådan vejledning skal indhentes, når en af parterne i samarbejdsudvalget  

 fremsætter ønske herom.
 Stk. 3  Uoverensstemmelser om fortolkningen af  

 samarbejdscirkulærets bestemmelser og påståede brud på disse bestemmelser kan  

 af hver af parterne kræves behandlet i vedkommende hovedsamarbejdsudvalg.  

 Opnås der ikke enighed i hovedsamarbejdsudvalget, forelægger dette  

 uoverensstemmelsen for centralrådet til afgørelse, jfr. § 13, stk. 5 nr. 4.
Centralrådet for statens samarbejdsudvalg § 13  Centralrådet for statens samarbejdsudvalg består  

 af 9 af finansministeriet udpegede repræsentanter og 9 repræsentanter for  

 personalet.
Stk. 2  Formanden udpeges af finansministeren blandt  

 rådets medlemmer.
Næstformanden udpeges af personalets repræsentanter i  

 centralrådet.
Stk. 3  Afde 9 repræsentanter for personalet udpeger  

 Landsorganisationen i Danmark 3 repræsentanter, Statstjenestemændenes  

 Centralorganisation I 1 repræsentant, Statstjenestemændenes  

 Centralorganisation II 1 repræsentant, Lærernes Centralorganisation 1  

 repræsentant, Akademikernes Centralorganisation 1 repræsentant,  

 Funktionærernes og Tjenestemændenes Fællesråd 1 repræsentant og FR  

 Hovedorganisation for Arbejdsleder- og tekniske Funktionærforeninger i  

 Danmark 1 repræsentant.
De to sidstnævnte organisationer kan kun udpege  

 repræsentanter, for så vidt angår medlemmer, hvis interesser ikke  

 forhandlingsmæssigt varetages af tjenestemændenes centralorganisationer.
 Stk. 4  For hvert af rådets medlemmer udpeges en  

 suppleant.
 Stk. 5  Centralrådet har følgende opgaver:
1. at virke for fremme af samarbejdsudvalgenes virksomhed, 2. at virke vejledende for de nedsatte samarbejdsudvalg, 3. at fortolke nærværende cirkulæres bestemmelser, 4. at behandle og afgøre uoverensstemmelser vedrørende bestemmelserne, 5. at registrere alle aftaler om samarbejdsudvalg uanset udvalgenes type  

 og tilhørsforhold, 6. at træffe bestemmelse om størrelsen af samarbejdsudvalg og fordelingen  

 af pladser, hvor uoverensstemmelse foreligger, 7. at forestå uddannelses- og informationsvirksomhed, herunder konferencer  

 og kurser.
 Stk. 6  Centralrådets sekretariat varetager under ansvar  

 over for rådet de daglige opgaver og tilrettelægger rådets arbejde.
 Stk. 7  De med centralrådet og sekretariatet forbundne  

 omkostninger afholdes af staten.
Stk. 8  Kan der under behandling af de under punkterne 3  

 og 4 i stk. 5 nævnte forhold ikke opnås enighed inden for centralrådet, kan  

 dette - når en af parterne fremsætter forslag herom - tiltrædes af en opmand,  

 der udpeges af de ordinære medlemmer.
Kan der ikke opnås enighed herom,  

 udpeges en opmand af arbejdsrettens formand.
 Ikrafttræden m.v.
 § 14  Cirkulæret har virkning fra den 1. januar 1980.
 Stk. 2  Samtidig ophæves økonomi- og budgetministeriets  

 cirkulære af 16. februar 1972 om samarbejde og samarbejdsudvalg i statens  

 virksomheder og institutioner.
Stk. 3  Cirkulæret omfatter ikke personel til pligtig  

 tjeneste.
I det omfang forholdene i det militære forsvar og i civilforsvaret  

 gør det påkrævet, kan der efter forhandling med berørte  

 personaleorganisationer foretages afvigelser fra cirkulærets bestemmelser.
