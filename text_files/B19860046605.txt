 I medfør af § 2, § 4, og § 16, stk. 2 i lov nr. 156 af 14. april 1920 om  

 smitsomme sygdomme hos husdyrene fastsættes følgende:
§ 1.  Ejeren af en kaninbesætning eller den, der på  

 hans vegne fører tilsyn med dyrene, skal ved mistanke eller viden om, at  

 myxomatose er tilstede i besætningen, straks tilkalde en dyrlæge.
Kaniner og  

 materiale, der har været i kontakt med kaniner, må ikke fjernes fra  

 ejendommen, forinden dyrlægen kommer tilstede.
 Stk. 2.  Anmeldelse efter stk. 1 skal ske, når der hos  

 et eller flere dyr optræder betændelse i øjnene og tyndt slimet eller betændt  

 næseflåd, efterfulgt af væskefyldte hævelser, der især er lokaliseret til  

 hovedet og kønsorganerne.
 Stk. 3.  Konstateres sygdommen, skal ejeren eller den,  

 som på ejerens vegne fører tilsyn med dyrene, straks meddele dette til andre  

 ejere/ tilsynsførende, som har dyr, der kan have været udsat for smitte eller  

 kan have givet anledning til smitte.
 Stk. 4.  Ejer/ tilsynsførende skal informere  

 veterinærdirektoratet om meddelelser i henhold til stk. 3, herunder oplysning  

 om adressaten for meddelelsen.
 § 2.  Enhver, der får kendskab til, at der blandt  

 vilde kaniner er begrundet mistanke om forekomst af myxomatose, skal foretage  

 anmeldelse herom til veterinærdirektoratet (kredsdyrlægen).
 § 3.  Veterinærdirektoratet kan alt efter forholdene  

 tilrettelægge bekæmpelsen af myxomatose ved oprettelse af særlige  

 bekæmpelsesområder.
 Stk. 2.  Ved udbrud af myxomatose kan  

 veterinærdirektoratet fastsætte regler for tilførsel og fjernelse af såvel  

 tamme som vilde kaniner og harer samt dele af disse fra områder oprettet i  

 medfør af stk. 1 samt iværksætte sådanne smittebeskyttelsesforanstaltninger,  

 som forholdene giver anledning til.
 Stk. 3.  Veterinærdirektoratet kan i øvrigt iværksætte  

 foranstaltninger med henblik på at begrænse smittespredning, såfremt der i en  

 kaninbesætning konstateres udbrud af myxomatose, eller hvis tilstedeværelsen  

 af myxomatose i en kaninbesætning ikke kan udelukkes.
 Stk. 4.  Det offentlige afholder udgifterne ved  

 udtagelse, indsendelse og laboratorieundersøgelse af materiale fra  

 besætninger, der mistænkes for myxomatose, jfr. § 1.
 § 5.  Overtrædelse af bestemmelserne i denne  

 bekendtgørelse samt af påbud og forbud udstedt i medfør af bekendtgørelsen  

 straffes med bøde.
§ 6.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse af 25.  

 november 1960 om forbud mod bortførsel af levende harer fra Langeland og  

 visse midtjyske kommuner samt bekendtgørelse af 25. november 1971 om forbud  

 mod overførsel af kaniner fra Fanø.
