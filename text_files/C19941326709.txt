 Til samtlige autoriserede og godkendte svineslagterier, autoriserede og  

 hjemmemarkedsgodkendte kødproduktvirksomheder, autoriserede frysehuse samt  

 embedsdyrlægerne ved disse.
 Omsætning af tunger/tungerodskød fra virksomheder, der har opnået  

 dispensation fra det generelle varmebehandlingskrav.
 Veterinærdirektoratet har i skrivelse af 28. december 1993 (5a  

 5118-105-0/93) om varmebehandling af tunger og tungerodskød fra svin meddelt,  

 at Veterinærdirektoratet kan dispensere fra det generelle krav om  

 varmebehandling, såfremt et slagteri i en periode på mindst 4 uger gennem 5  

 daglige prøver kan demonstrere, at forekomst af salmonella i  

 tunger/tungerodskød på virksomheden ligger under 10 %.
Under oplagring og transport skal tunger og tungerodskød fra svin, der  

 stammer fra virksomheder, der har opnået dispensation fra det generelle  

 varmebehandlingskrav, være i forseglet emballage forsynet med mærkesedler,  

 der ud over varebetegnelsen har påskriften »D«, der står for  

 dispensation.
På ledsagedokumenter skal der sammen med varebetegnelsen være  

 anført betegnelsen »D«.
 Tunger og tungerodskød, der stammer fra virksomheder, der har opnået  

 dispensation fra det generelle varmebehandlingskrav, kan afsættes til  

 autoriseret eller hjemmemarkedsgodkendt virksomhed i Danmark uden krav og  

 varmebehandling/saltning eller kan eksporteres uden krav om, at varerne er  

 frosset ind.
 P.V.V.
