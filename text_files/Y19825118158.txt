 En begrænsning af den kreds, som kan give bud ved en offentlig  

 licitation er lovlig, når begrænsningen sker ud fra bestemte kriterier, og  

 når den kreds, som afgrænses, er så stor at den stadig er ubestemt . F.eks.  

 kan deltagelse i offentlig licitation begrænses til virksomheder,  

 hjemmehørende i et bestemt område, eller virksomheder, som vil antage  

 langtidsledige til det udbudte arbejde.
 Foranlediget af et byrådsmedlems henvendelse til arbejdsministeriet om  

 beskæftigelse af langtidsledige modtog monopoltilsynet i februar 1982  

 henvendelse fra ministeriet med anmodning om besvarelse for så vidt angik  

 henvendelsens relation til licitationsloven.
 Spørgsmålet var, om en kommune i udbudsgrundlaget i forbindelse med  

 afholdelse af licitation over et bygge-/anlægsarbejde kan opstille krav til  

 de bydende om, at der ved arbejdets udførelse skal beskæftiges  

 langtidsledige.
 Tilsynet meddelte følgende i skrivelse af 26. februar 1982:  

 ...Licitationsloven (lov nr. 216 af 8. juni 1966) indeholder ingen  

 begrænsninger for så vidt angår de krav, bygherren (udbyderen) måtte stille i  

 udbudsgrundlaget.
 Det hedder i licitationslovens § 2, stk. 1:
 Ved licitation forstås i denne lov, at et arbejde eller en leverance  

 udbydes, således at flere opfordres til inden samme bestemte tidspunkt og på  

 samme udbudsgrundlag at give skriftlige og bindende bud, idet det ved  

 opfordringen tilkendegives, at også andre er opfordret til at byde.
En korrekt vurdering af licitationsresultatet forudsætter, at de bydende  

 har haft samme udgangspunkt ved udarbejdelsen af tilbudene.
Udbudsmaterialets  

 indhold fastsættes af den enkelte bygherre i den konkrete sag.
 Der er således ud fra licitationslovens bestemmelser ikke noget til hinder  

 for, at der ved et bygge-/anlægsarbejdes udbydelse stilles krav om, at der  

 ved arbejdets udførelse skal beskæftiges langtidsledige.
Det tilføjes, at andre bestemmelser end licitationslovens vil kunne  

 indebære, at bestemte retningslinier skal følges ved fastlæggelsen af  

 udbudsmaterialets indhold.
Som et eksempel kan nævnes boligministeriets  

 cirkulære nr. 164 af 1. juli 1970 om udbydelse af statslige og statsstøttede  

 bygge- og anlægsarbejder og dertil knyttede leverancer uden begrænsning af de  

 bydendes kreds .
