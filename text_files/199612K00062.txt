Nr LSF 62 Forslag til Lov om ændring af kildeskatteloven (Løn for arbejde i  

 udlandet, overførsel af skat) Fremsat af skatteministeren (Carsten Koch) den 7. november 1996 Vedtaget ved tredjebehandling den 17. december 1996 Lov nr. 1216 af 27/12/1996 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som senest  

 ændret ved § 3 i lov nr. 487 af 12. juni 1996, foretages følgende ændringer:
 1. Efter § 62 C indsættes:
» § 62 D.
Ved fastsættelsen af grundlaget for den foreløbige  

 skattesvarelse, jf. §§ 52-55,for en skattepligtig person, som har lønindkomst  

 for personligt arbejde på Færøerne, i Grønland eller i en fremmed stat  

 (arbejdsstaten), jf. stk. 3, for en arbejdsgiver med hjemting her i landet,  

 skal bestemmelsen i ligningslovens § 33 A eller i en  

 dobbeltbeskatningsoverenskomst om nedsættelse af skat for sådan lønindkomst  

 kun anvendes, hvis den skattepligtige dokumenterer, at den pågældende betaler  

 skat i arbejdsstaten af lønindkomsten for arbejdet der. 1. pkt. omfatter dog  

 ikke personer, der er udsendt af den danske stat eller anden dansk offentlig  

 myndighed til tjeneste uden for riget, eller tilfælde, hvor en  

 dobbeltbeskatningsoverenskomst har tillagt Danmark beskatningsretten til  

 lønindkomsten.
 Stk. 2. Overskydende skat for en person, som har haft lønindkomst  

 som nævnt i stk. 1, kan overføres til den pågældendes arbejdsgiver, i det  

 omfang denne har betalt den pågældendes skat til arbejdsstaten af  

 lønindkomsten for arbejdet der.
Stk. 3. Bestemmelserne i stk. 1 og 2 skal kun anvendes ved  

 personligt arbejde i en fremmed stat, som er omfattet af EF's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD's og Europarådets bistandskonvention (af 25. januar 1988), og som har  

 indgået en aftale med Danmark om gensidig administrativ bistand med  

 inddrivelse af skattekrav.« 2. § 88 affattes således:
 » § 88. Skatteministeren bemyndiges til under forbehold af  

 gensidighed at indgå aftaler med Færøerne og Grønland om, at personer,  

 dødsboer, selskaber, foreninger, institutioner m.v., der har hjemting i den  

 ene del af riget, skal foretage indeholdelse af kildeskat til den anden del  

 af riget, for så vidt angår indkomst, som er omfattet af skattepligt efter  

 skattelovgivningen i den anden del af riget.
 Stk. 2. Skatteministeren bemyndiges til under forbehold af  

 gensidighed at indgå aftaler med fremmede stater, som er omfattet af EF's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD's og Europarådets bistandskonvention (af 25. januar 1988), om, at  

 foreløbige skatter, der i den ene stat er indeholdt i en indkomst, kan  

 overføres til dækning af den anden stats skattekrav i samme indkomst.
Stk. 3. Skatteministeren fastsætter de nærmere regler om  

 opkrævning og afregning af kildeskat i tilfælde, der er omfattet af aftaler,  

 som nævnt i stk. 1 og 2. I det omfang bestemmelserne om A-indkomst og A-skat  

 efter deres indhold ikke er anvendelige, eller hvor praktiske hensyn i øvrigt  

 taler derfor, kan ministeren fastsætte særlige regler om, hvorledes der skal  

 forholdes med de omhandlede indkomst- ogskattebeløb.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Kildeskattelovens § 62 D som indsat ved § 1, nr. 1, har  

 virkning for den foreløbige skattesvarelse for indkomståret 1997, som  

 fastsættes eller ændres dagen efter bekendtgørelsen i Lovtidende eller  

 senere, samt for fastsættelse af den foreløbige skattesvarelse for senere  

 indkomstår.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som senest  

 ændret ved § 3 og § 8 i lov nr. 487 af 12. juni 1996, foretages følgende  

 ændringer:
 1. Efter § 62 C indsættes:
» § 62 D.
Ved fastsættelsen af grundlaget for den foreløbige  

 skattesvarelse, jf. §§ 52-55, for en skattepligtig person, som har  

 lønindkomst for personligt arbejde på Færøerne, i Grønland eller i en fremmed  

 stat (arbejdsstaten), jf. stk. 3, for en arbejdsgiver med hjemting her i  

 landet, skal bestemmelsen i ligningslovens § 33 A eller i en  

 dobbeltbeskatningsoverenskomst om nedsættelse af skat for sådan lønindkomst  

 kun anvendes, hvis den skattepligtige dokumenterer, at han betaler skat i  

 arbejdsstaten af lønindkomsten for arbejdet der. 1. pkt. omfatter dog ikke  

 personer, der er udsendt af den danske stat eller anden dansk offentlig  

 myndighed til tjeneste uden for riget, eller tilfælde, hvor en  

 dobbeltbeskatningsoverenskomst har tillagt Danmark beskatningsretten til  

 lønindkomsten.
 Stk. 2. Overskydende skat for en person, som har haft lønindkomst  

 som nævnt i stk. 1, kan overføres til den pågældendes arbejdsgiver, i det  

 omfang denne har betalt den pågældendes skat til arbejdsstaten af  

 lønindkomsten for arbejdet der.
 Stk. 3. Bestemmelserne i stk. 1 og 2 skal kun anvendes ved  

 personligt arbejde i en fremmed stat, som er omfattet af EU's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD og Europarådets bistandskonvention (af 25. januar 1988), og som har  

 indgået en aftale med Danmark om gensidig administrativ bistand med  

 inddrivelse af skattekrav.«.
 2. § 88 affattes således:
 » § 88. Skatteministeren bemyndiges til under forbehold af  

 gensidighed at indgå aftaler med Færøerne og Grønland om, at personer,  

 dødsboer, selskaber, foreninger, institutioner m.v., der har hjemting i den  

 ene del af riget, skal foretage indeholdelse af kildeskat til den anden del  

 af riget, for så vidt angår indkomst, som er omfattet af skattepligt efter  

 skattelovgivningen i den anden del af riget.
 Stk. 2. Skatteministeren bemyndiges til under forbehold af  

 gensidighed at indgå aftaler med fremmede stater, som er omfattet af EU's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD og Europarådets bistandskonvention (af 25. januar 1988), om, at  

 foreløbige skatter, der i den ene stat er indeholdt i en indkomst, kan  

 overføres til dækning af den anden stats skattekrav i samme indkomst.
 Stk. 3. Skatteministeren fastsætter de nærmere regler om  

 opkrævning og afregning af kildeskat i tilfælde, der er omfattet af aftaler,  

 som nævnt i stk. 1 og 2. I det omfang bestemmelserne om A-indkomst og A-skat  

 efter deres indhold ikke er anvendelige, eller hvor praktiske hensyn i øvrigt  

 taler derfor, kan ministeren fastsætte særlige regler om, hvorledes der skal  

 forholdes med de omhandlede indkomst- ogskattebeløb.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslagets formål er at at mindske problemerne med, at danske  

 skattemyndigheder skal inddrive udenlandsk skat hos en dansk lønmodtager, der  

 har arbejdet i udlandet, eller at danske arbejdsgivere kommer til at betale  

 udenlandsk skat for deres medarbejdere, der har arbejdet i udlandet.
 De foreslåede regler skal derfor kun gælde for lønindkomst ved arbejde i  

 udlandet, hvis lønmodtageren ikke betaler skat til den stat, hvor arbejdet  

 udføres (arbejdsstaten).
Den manglende løbende beskatning i arbejdsstaten kan nemlig medføre, at  

 danske myndigheder senere skal inddrive arbejdsstatens skat af samme løn hos  

 samme lønmodtager.
Det kan også medføre, at arbejdsstatens skattemyndigheder  

 pålægger lønmodtagerens danske arbejdsgiver at betale lønmodtagerens skat til  

 arbejdsstaten.
Danske arbejdsgivere med virksomhed i udlandet er således i  

 flere tilfælde blevet pålagt at betale deres medarbejderes udenlandske skat.
Efter særlige regler i skattelovgivningen nedsættes den danske beskatning  

 af løn for arbejde i udlandet.
Forslaget medfører, at de danske  

 skattemyndigheder alligevel ikke skal nedsætte de danske forskudsskatter af  

 løn for arbejde i udlandet, med mindre lønmodtageren allerede betaler  

 kildeskat af lønnen i den stat, hvor arbejdet er udført.
De særlige regler om nedsat dansk beskatning af udenlandsk lønindkomst vil  

 i såfald først få virkning ved ligningen og årsopgørelsen.
Lønmodtageren vil  

 være berettiget til overskydende skat (plus godtgørelse).
 Den overskydende skat skal dog ikke udbetales til skatteyderen, i det  

 omfang arbejdsstaten anmoder om bistand med inddrivelse af dens skattekrav  

 mod samme lønmodtager.
 Hvis arbejdsstaten i stedet har pålagt lønmodtagerens arbejdsgiver at  

 betale lønmodtagerens skat til arbejdsstaten af løn for arbejdet der, skal  

 den overskydende skat kunne overføres til arbejdsgiveren til dækning af  

 dennes krav.
De foreslåede regler skal kun anvendes for løn ved arbejde på Færøerne, i  

 Grønland eller i en fremmed stat, som er omfattet af EU's bistandsdirektiv  

 eller OECD/Europarådets bistandskonvention, og som har en aftale med Danmark  

 om administrativ bistand med inddrivelse af skattekrav.
Lovforslaget vil  

 derfor omfatte arbejde udført i Belgien, Finland, Frankrig, Holland, Island,  

 Luxembourg, Norge, Sverige, Tyskland samt (i et vist omfang) USA.
 Det foreslås også, at skatteministeren bemyndiges til at indgå aftaler med  

 andre stater - på basis af gensidighed - om, at foreløbig skat, som er  

 indeholdt i den ene stat, skal kunne overføres til dækning af skat i den  

 anden stat.
Administrative konsekvenser Forslaget skønnes ikke at ville have nævneværdige administrative  

 konsekvenser.
Provenumæssige og erhvervsøkonomiske konsekvenser I takt med, at der efter lovforslagets bemyndigelse indgås aftaler med  

 flere lande om overførsel af indeholdt skat, vil Danmark i større omfang  

 kunne få inddrevet dansk skat ved overførsel af skat, der er indeholdt i  

 udlandet.
 Den foreslåede adgang til overførsel af overskydende skat mv. til  

 udenlandske skattemyndigheder vil ikke have provenumæssige konsekvenser.
 Lovforslaget skønnes ikke at have erhvervsøkonomiske konsekvenser.
Forholdet til EU-retten Forslaget skønnes ikke at have EU-retlige aspekter.
Forslaget medfører ikke, at en lønmodtager, der tager arbejde i en anden  

 medlemsstat, bliver undergivet en mere byrdefuld beskatning.
Forslaget skal  

 alene sikre bedre muligheder for inddrivelse af de skatter, som lønmodtageren  

 skal betale i denne anden medlemsstat.
Bemærkninger til de enkelte bestemmelser Til § 1, nr. 1.
Personer, der er fuldt skattepligtige til Danmark, er skattepligtige af  

 samtlige deres indtægter, hvad enten de hidrører her fra landet eller fra  

 udlandet.
Der vil dog typisk ske en nedsættelse af dansk beskatning af løn  

 for arbejde i udlandet efter særlige skatteregler, nemlig enten  

 ligningslovens § 33 A eller regler i en dobbeltbeskatningsoverenskomst.
Efter reglen i ligningslovens § 33 A skal en fuldt skattepligtig person  

 ikke betale den danske skat, der falder på lønindkomst ved arbejde uden for  

 riget.
Det er bl.a. en betingelse, at arbejdet i udlandet er udført i  

 forbindelse med et ophold uden for riget i mindst 6 måneder, som må være  

 afbrudt af ophold i Danmark på sammenlagt højst 42 dage på grund af  

 nødvendigt arbejde her i landet samt ferie eller lignende.
I de tilfælde,  

 hvor en dobbeltbeskatningsoverenskomst mellem Danmark og arbejdsstaten  

 afskærer arbejdsstaten fra at beskatte lønindkomsten, gives der dog kun  

 nedsættelse for den halve danske skat af den udenlandske lønindkomst.
Hvis Danmark har indgået en dobbeltbeskatningsoverenskomst med  

 arbejdsstaten, kan den danske beskatning af lønindkomsten i stedet blive  

 nedsat efter reglerne i denne overenskomst.
Nedsættelsen sker for at undgå,  

 at lønmodtageren både skal betale skat i Danmark og i arbejdsstaten af den  

 samme lønindkomst.
 Når en dansk lønmodtager udfører arbejde i en fremmed stat  

 (arbejdsstaten), vil den pågældende nemlig som regel også være skattepligtig  

 af lønindkomsten i arbejdsstaten.
 Arbejdsstaten vil typisk beskatte lønindkomsten for arbejdet der, hvad  

 enten arbejdsgiveren er hjemmehørende der eller i udlandet (fx i Danmark). I  

 de tilfælde, hvor arbejdsgiveren ikke er hjemmehørende i arbejdsstaten, kan  

 denne stat dog have praktiske vanskeligheder ved at gennemføre beskatningen.  

 Dette kan skyldes, at arbejdsstatens skattemyndigheder først på et sent  

 tidspunkt får kendskab til arbejdsforholdet i den pågældende stat.
 Resultatet kan blive, at arbejdsstaten først efterfølgende gennemfører  

 beskatningen af den løn, som den danske lønmodtager har erhvervet ved arbejde  

 i denne stat.
I de fleste tilfælde vil arbejdsstaten først søge at opkræve skattekravet  

 hos lønmodtageren.
Hvis arbejdsstaten først gennemfører beskatningen af  

 lønindkomsten, efter at arbejdsforholdet i denne stat er ophørt og  

 lønmodtageren har forladt staten, kan det være svært at få skatten opkrævet  

 hos lønmodtageren.
I så fald kan arbejdsstaten anmode de danske  

 skattemyndigheder om at inddrive skatten på dens vegne, hvis der er en aftale  

 mellem Danmark og arbejdsstaten om bistand til inddrivelse af skattekrav.
Det er en administrativ belastning for de danske myndigheder, at de skal  

 tvangsinddrive udenlandsk indkomstskat på udenlandske myndigheders vegne hos  

 en person her i landet.
Det er også uhensigtsmæssigt for den berørte  

 skatteyder, som skal betale omkostningerne ved inddrivelse.
I nogle tilfælde søger arbejdsstaten også at gennemføre skattekravet mod  

 lønmodtageren ved at gøre den pågældendes arbejdsgiver ansvarlig for  

 betalingen af skatten.
Danske virksomheder med aktivitet i udlandet er  

 således i flere tilfælde blevet pålagt at betale deres medarbejderes  

 udenlandske skat, så virksomheden derefter er henvist til selv at søge at få  

 det beløb, som virksomheden har lagt ud, dækket hos medarbejderne.
Det er  

 især svært, hvis medarbejderne ikke længere arbejder for samme virksomhed.
 Skattemyndighedernes arbejde med at inddrive udenlandsk skat hos  

 lønmodtagere eller en arbejdsgivers arbejde med at få lønmodtagere til at  

 betale et krav for at have betalt deres skat er ofte vanskeligt som følge af,  

 at de pågældende personer har undladt at sætte det beløb, som de har sparet  

 ved nedsættelsen af de foreløbige danske skatter af den udenlandske løn, til  

 side til betaling af udenlandsk skat af den samme løn.
 Formålet med lovforslaget er at mindske disse problemer.
De foreslåede regler medfører, at hvis en lønmodtager med arbejde i  

 udlandet ikke betaler løbende skat i arbejdsstaten, vil de særlige regler om  

 nedsat dansk beskatning af lønindkomsten først få virkning ved ligningen og  

 årsopgørelsen.
Lønmodtageren vil være berettiget til overskydende skat plus  

 godtgørelse.
Hvis arbejdsstatens myndigheder anmoder de danske myndigheder om bistand  

 til inddrivelse af dens krav på skat af en lønindkomst inden årsopgørelsen,  

 kan det beløb, der skal udbetales som overskydende dansk skat, anvendes til  

 betaling af den udenlandske skat.
Hvis arbejdsstatens myndigheder i stedet  

 har pålagt den danske arbejdsgiver at betale medarbejdernes skat, kan det  

 beløb, der skal udbetales som overskydende skat, anvendes til betaling af  

 arbejdsgiverens krav.
Den foreslåede regel i kildeskattelovens § 62 D, stk. 1, skal derfor  

 anvendes i tilfælde, hvor en lønmodtager har lønindkomst ved arbejde i  

 udlandet (arbejdsstaten), og lønmodtageren er omfattet af regler om  

 skattefritagelse eller nedsættelse i ligningslovens § 33 A eller en  

 dobbeltbeskatningsoverenskomst.
Løn for arbejde på Færøerne eller i Grønland  

 kan dog kun være omfattet af en dobbeltbeskatningsoverenskomst.
 Under hensyn til formålet med lovforslaget (bl.a. at imødegå problemer med  

 danske myndigheders inddrivelse af udenlandske skatter af løn for arbejde i  

 udlandet) skal de foreslåede regler ikke anvendes i de tilfælde, hvor en  

 dobbeltbeskatningsoverenskomst mellem Danmark og arbejdsstaten medfører, at  

 arbejdsstaten er afskåret fra at beskatte lønindkomsten, og hvor  

 ligningslovens § 33 A, stk. 3, medfører, at der gives halv nedsættelse af den  

 danske skat af den udenlandske lønindkomst.
De foreslåede regler heller ikke anvendes, hvis lønmodtageren  

 dokumenterer, at han betaler skat i arbejdsstaten af lønindkomsten for  

 arbejdet der.
Dette kan f.eks. ske ved, at den pågældendes arbejdsgiver  

 attester, at der sker beskatning af lønindkomsten.
 Efter formålet skal de foreslåede regler også kun gælde for udenlandsk  

 lønindkomst under forudsætning af, at lønindkomsten er omfattet af en aftale  

 om bistand med inddrivelse af udenlandske skatter.
 De foreslåede regler skal kun anvendes ved arbejde på Færøerne, i Grønland  

 eller i en fremmed stat, som er omfattet af EU's bistandsdirektiv eller  

 OECD/Europarådets bistandskonvention, og som har en aftale med Danmark om  

 administrativ bistand med inddrivelse af skattekrav (dvs.Belgien, Finland,  

 Frankrig, Holland, Island, Luxembourg, Norge, Sverige, Tyskland samt (i det  

 omfang, lønmodtageren ikke er dansk statsborger) USA.
 De foreslåede regler skal derfor ikke omfatte personer, der er udsendt af  

 den danske stat eller anden dansk offentlig myndighed til tjeneste uden for  

 riget, idet disse personer ikke kan beskattes af den stat, hvor de udfører  

 deres tjeneste.
Den foreslåede regel i § 62 D, stk. 1, medfører, at når disse  

 forudsætninger er opfyldt, skal der ved forskudsregistreringen ikke tages  

 hensyn til reglerne i ligningslovens § 33 A eller i en  

 dobbeltbeskatningsoverensskomst.
Det medfører, at de foreløbige skatter af  

 udenlandsk lønindkomst ikke bliver nedsat.
 På samme måde kan en lønmodtager i løbet af et indkomstår ikke anmode om  

 tilbagebetaling af for meget betalt skat for samme indkomstår, jf.  

 kildeskattelovens § 55, for så vidt angår udenlandsk lønindkomst.
De foreslåede regler medfører alene, at der ved forskudsregistreringen  

 skal ses bort fra reglen i ligningslovens § 33 A eller i en  

 dobbeltbeskatningsoverenskomst om fritagelse for dansk skat.
De foreslåede  

 regler medfører derimod ikke, at der ved forskudsregistreringen skal ses bort  

 fra fradrag for udgifter for arbejde i udlandet.
 Når der ikke tages hensyn til regler om skattefritagelse eller  

 -nedsættelse ved forskudsregistreringen, vil de foreløbige skatter alt andet  

 lige bliver større end den endelige skat, således at lønmodtageren skal have  

 udbetalt overskydende skat (med godtgørelse, der for tiden udgør 4 pct., samt  

 eventuelle renter, hvis udbetalingen sker efter 1. oktober i det år, hvor  

 ligningen foretages).
 Hvis arbejdsstatens myndigheder har opgjort skattekravet mod en dansk  

 lønmodtager og anmodet de danske myndigheder om bistand til inddrivelse af  

 dette krav inden udbetalingen af overskydende dansk skat, kan det beløb, der  

 skal udbetales, anvendes til betaling af den udenlandske skat.
 Hvis arbejdsstatens myndigheder har opgjort skattekravet mod en dansk  

 lønmodtager og pålagt den pågældendes arbejdsgiver at betale skattekravet,  

 kan det beløb, der skal udbetales som overskydende dansk skat, overføres til  

 betaling af det beløb, som arbejdsgiveren har betalt, jf. den foreslåede  

 regel i kildeskattelovens § 62 D, stk. 2.
Dette gælder også i tilfælde, hvor danske myndigheder har andre krav mod  

 den pågældende lønmodtager.
Hvis omvendt arbejdsgiveren har andre krav mod  

 lønmodtageren (end den betalte udenlandske skat), kan den overskydende skat  

 ikke overføres til arbejdsgiveren til dækning af dette krav.
 Til § 1, nr. 2.
 Den gældende bestemmelse i kildeskattelovens § 88 er en udmøntning af  

 artikel 25 i den dansk-grønlandske dobbeltbeskatningsaftale af 18. oktober  

 1979. Det er her aftalt, at når en person eller et selskab m.v. i den ene del  

 af riget udbetaler løn og pension, som kan beskattes i den anden del af  

 riget, skal der foretages indeholdelse af kildestat i den førstnævnte del af  

 riget.
Efter § 88, stk. 1, kan skatteministeren bestemme, at personer, selskaber  

 m.v., der har hjemting her i landet, skal foretage indeholdelse af kildeskat  

 til Grønland af lønindkomst og pension, som er omfattet af skattepligt efter  

 den grønlandske landstingslov om indkomstskat.
Ministeren fastsætter de  

 nærmere regler om opkrævning og afregning af kildeskat i disse tilfælde.
 Der er fastsat nærmere regler om kildeskat til Grønland i § 53 - 55 i  

 bekendtgørelse nr. 768 af 19. september 1995 om opkrævning m.v. af indkomst-  

 og formueskat.
§ 88, stk. 2, omfatter de modsatte tilfælde, hvor personer, selskaber  

 m.v., der har hjemting i Grønland, foretager indeholdelse af kildeskat til  

 Danmark af lønindkomst og pension, som er omfattet af skattepligt her i  

 landet.
I så fald anses indkomsten for A-indkomst og kildeskatten for A-skat  

 i forhold til indkomstmodtageren.
Skatteministeren kan fastsætte nærmere  

 regler om, hvorledes der skal forholdes med de omhandlede indkomst- og  

 skattebeløb, i det omfang de sædvanlige bestemmelser om A-indkomst og A-skat  

 efter deres indhold ikke er anvendelige.
 De færøske myndigheder har anmodet om, at Danmark og Færøerne indgår en  

 tilsvarende aftale som den dansk-grønlandske dobbeltbeskatningsaftales  

 artikel 25.
Efter den foreslåede ny affattelse af kildeskattelovens § 88 skal  

 skatteministeren for det første være bemyndiget til at indgå aftaler med  

 Færøerne og Grønland om, at Danmark skal indeholde færøsk og grønlandsk  

 kildeskat.
Aftalerne skal være gensidige, så Færøerne og Grønland også skal  

 indeholde dansk kildeskat.
 Den aftale, som allerede er indgået med de grønlandske myndigheder, er  

 fortsat omfattet af den ny § 88.
 Efter den foreslåede ny affattelse af kildeskattelovens § 88 skal  

 skatteministeren for det andet være bemyndiget til at indgå aftaler med  

 fremmede stater om, at danske foreløbige skatter vedrørende en indkomst kan  

 overføres til dækning af den anden stats skattekrav af samme indkomst.  

 Aftalerne medfører en udvidet adgang til modregning.
 Det er en betingelse, at aftalerne er gensidige, så indeholdte foreløbige  

 skatter i fremmede stater også skal kunne overføres til dækning af danske  

 skattekrav.
 Dette vil også lette inddrivelsen af danske skattekrav.
 Aftaler om overførsel af skat skal dog kun kunne indgås med fremmede  

 stater, hvis skattemyndigheder arbejder sammen med danske skattemyndigheder i  

 et særligt omfang, dvs. stater, som er omfattet af EU's bistandsdirektiv  

 eller OECD/Europarådets bistandskonvention.
Danmark har allerede indgået en aftale af 19. juni 1991 med de andre  

 nordiske lande om overførsel af forskudsskatter, som er opkrævet i en stat,  

 men som vedrører lønindkomst, der beskattes i en anden stat.
Aftalen blev  

 indgået med hjemmel i den nu ophævede lov nr. 74 af 31. marts 1953 om  

 indgåelse af overenskomster med fremmede stater til undgåelse af  

 dobbeltbeskatning m.v.
 Det forventes, at Danmark i de kommende år vil indgå aftaler med andre  

 fremmede stater om overførsel af skatter.
Skriftlig fremsættelse Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af kildeskatteloven. (Løn for arbejde i  

 udlandet, overførsel af skat).
(Lovforslag nr.
L 62).
Lovforslaget går ud på, at en lønmodtager, der efter ligningslovens § 33 A  

 eller en dobbeltbeskatningsoverenskomst kan få nedsættelse for dansk skat af  

 løn ved arbejde i udlandet, alligevel skal betale dansk forskudsskat på linie  

 med lønmodtagere med arbejde her i landet.
Ved udfærdigelsen af årsopgørelsen  

 får lønmodtageren udbetalt overskydende skat med procentgodtgørelse vedr. den  

 udenlandske lønindkomst.
De foreslåede regler skal dog ikke gælde, hvis  

 lønmodtageren betaler skat i den stat, hvor arbejdet udføres, eller hvis  

 denne stat ikke kan beskatte lønnen efter en dobbeltbeskatningsoverenskomst  

 med Danmark.
Formålet med forslaget er at undgå, at danske arbejdsgivere kommer til at  

 hæfte over for udenlandske skattemyndigheder, for så vidt angår deres  

 medarbejderes udenlandske kildeskat af den udenlandske løn, samtidig med at  

 medarbejderne er fritaget for dansk kildeskat af denne løn.
Det har været et  

 problem i forbindelse med danske byggevirksomheders aktivititet i Tyskland.  

 Efter forslaget skal en medarbejders overskydende danske skat derfor kunne  

 udbetales til den pågældendes arbejdsgiver, hvis denne har betalt  

 medarbejderens udenlandske skat.
 Formålet er også at undgå, at danske skattemyndigheder ved  

 forskudsansættelsen giver afkald på dansk skat af løn for en lønmodtagers  

 arbejde i udlandet og senere skal bistå udenlandske skattemyndigheder med at  

 opkræve deres skat af den samme løn hos den samme lønmodtager.
 De foreslåede regler skal derfor kun gælde ved arbejde på Færøerne og  

 Grønland samt i lande, der har tilsluttet sig EU's bistandsdirektiv eller  

 OECD/Europarådets bistandskonvention og som har en aftale med Danmark om  

 bistand med inddrivelse af skatter.
 Endvidere går forslaget ud på, at skatteministeren bemyndiges til - under  

 forbehold om gensidighed - at indgå aftaler med disse lande om, at foreløbige  

 skatter, som er indeholdt i den ene stat, kan overføres til dækning af den  

 anden stats skattekrav.
 Lovforslaget vil ikke have nævneværdige administrative virkninger og det  

 vil ikke medføre et merprovenu.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Folketingets velvillige behandling.
Efter 2. behandling den 13. december 1996 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som senest  

 ændret ved § 3 i lov nr. 487 af 12. juni 1996, foretages følgende ændringer:
 1. Efter § 62 C indsættes:
» § 62 D.
Ved fastsættelsen af grundlaget for den foreløbige  

 skattesvarelse, jf. §§ 52-55,for en skattepligtig person, som har lønindkomst  

 for personligt arbejde på Færøerne, i Grønland eller i en fremmed stat  

 (arbejdsstaten), jf. stk. 3, for en arbejdsgiver med hjemting her i landet,  

 skal bestemmelsen i ligningslovens § 33 A eller i en  

 dobbeltbeskatningsoverenskomst om nedsættelse af skat for sådan lønindkomst  

 kun anvendes, hvis den skattepligtige dokumenterer, at den pågældende betaler  

 skat i arbejdsstaten af lønindkomsten for arbejdet der. 1. pkt. omfatter dog  

 ikke personer, der er udsendt af den danske stat eller anden dansk offentlig  

 myndighed til tjeneste uden for riget, eller tilfælde, hvor en  

 dobbeltbeskatningsoverenskomst har tillagt Danmark beskatningsretten til  

 lønindkomsten.
 Stk. 2. Overskydende skat for en person, som har haft lønindkomst  

 som nævnt i stk. 1, kan overføres til den pågældendes arbejdsgiver, i det  

 omfang denne har betalt den pågældendes skat til arbejdsstaten af  

 lønindkomsten for arbejdet der.
Stk. 3. Bestemmelserne i stk. 1 og 2 skal kun anvendes ved  

 personligt arbejde i en fremmed stat, som er omfattet af EF's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD's og Europarådets bistandskonvention (af 25. januar 1988), og som har  

 indgået en aftale med Danmark om gensidig administrativ bistand med  

 inddrivelse af skattekrav.« 2. § 88 affattes således:
 » § 88. Skatteministeren bemyndiges til under forbehold af  

 gensidighed at indgå aftaler med Færøerne og Grønland om, at personer,  

 dødsboer, selskaber, foreninger, institutioner m.v., der har hjemting i den  

 ene del af riget, skal foretage indeholdelse af kildeskat til den anden del  

 af riget, for så vidt angår indkomst, som er omfattet af skattepligt efter  

 skattelovgivningen i den anden del af riget.
 Stk. 2. Skatteministeren bemyndiges til under forbehold af  

 gensidighed at indgå aftaler med fremmede stater, som er omfattet af EF's  

 bistandsdirektiv (Rådets direktiv nr. 77/799/EØF af 19. december 1977) eller  

 OECD's og Europarådets bistandskonvention (af 25. januar 1988), om, at  

 foreløbige skatter, der i den ene stat er indeholdt i en indkomst, kan  

 overføres til dækning af den anden stats skattekrav i samme indkomst.
Stk. 3. Skatteministeren fastsætter de nærmere regler om  

 opkrævning og afregning af kildeskat i tilfælde, der er omfattet af aftaler,  

 som nævnt i stk. 1 og 2. I det omfang bestemmelserne om A-indkomst og A-skat  

 efter deres indhold ikke er anvendelige, eller hvor praktiske hensyn i øvrigt  

 taler derfor, kan ministeren fastsætte særlige regler om, hvorledes der skal  

 forholdes med de omhandlede indkomst- ogskattebeløb.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Kildeskattelovens § 62 D som indsat ved § 1, nr. 1, har  

 virkning for den foreløbige skattesvarelse for indkomståret 1997, som  

 fastsættes eller ændres dagen efter bekendtgørelsen i Lovtidende eller  

 senere, samt for fastsættelse af den foreløbige skattesvarelse for senere  

 indkomstår.
