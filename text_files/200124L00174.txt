Betænkning afgivet af Sundhedsudvalget  

 den 28. februar 2002 Betænkning over Forslag til lov om ændring af lov om  

 sygehusvæsenet (Forhøjede frit valg-rammer, statslige tilskud til  

 sygehusformål og frit valg til private sygehuse) [af  

 indenrigs- og sundhedsministeren (Lars Løkke&nbsp  

 ;Rasmussen) ] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 6. februar 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring.
Den 19. februar 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget, jf.
L 64 bilag 2.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Gigtforeningen Indenrigs- og sundhedsministeren har over for udvalget  

 kommenteret den skriftlige henvendelse.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Gigtforeningen, Landsforeningen af Polio-, Trafik- og Ulykkesskadede, Muskelsvindfonden og Scleroseforeningen.
Spørgsmål Udvalget har stillet 37 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Fem af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Et flertal i udvalget (V, S, DF, KF og KRF)  

 indstiller lovforslaget til vedtagelse uændret.
Socialdemokratiet er tilfreds med, at regeringen vil  

 bevilge 1,5 mia. kr. ekstra til sundhedsvæsenet, og tilfreds med, at  

 flere patienter bliver behandlet.
Det ligger fint i tråd med den  

 politik, den tidligere, socialdemokratisk ledede regering førte.  

 Socialdemokratiet skal i den forbindelse oplyse, at sundhedsvæsenets  

 ressourcer igennem de seneste 9 år er blevet forøget med 25  

 pct., i størrelsesordenen ca. 11 mia. kr.
Socialdemokratiet skal dog ikke undlade at bemærke,  

 at partiet er bekymret over, at der nu for første gang i Danmark fra  

 centralt hold sker en direkte kobling mellem aktivitet og bevillinger.
Al  

 international erfaring, med Tyskland og USA som de fremmeste eksempler,  

 siger, at det stensikkert år for år vil medføre en  

 betydelig udgiftsvækst og give amterne betydelige problemer med at  

 holde udgifterne i ro.
 At overgå til rene markedsmekanismer vil også  

 betyde, at de stærkeste patienter vil få bedre muligheder  

 på bekostning af de svage patienter.
Socialdemokratiet er utilfreds med den kortvarige  

 ressourcetilførsel i form af et engangsbeløb, idet det efter  

 partiets opfattelse vil skabe en uhensigtsmæssig skævvridning  

 mellem det kirurgiske og det medicinske område, med deraf  

 følgende nedprioritering af de ældre medicinske patienter og  

 akutberedskabet.
Der er behov for at øge kapaciteten, med henblik  

 på at flere patienter, specielt de ældre medicinske patienter,  

 behandles på sygehusene. Øget elektiv aktivitet giver ikke  

 automatisk kortere ventetider.
Det viser erfaringer både i Danmark og i  

 udlandet.
En engangsbevilling i 2002 nytter meget lidt.
Regeringen  

 har holdt fast i, at bevillingen af de ekstra 1,5 mia. kr. kun er for 2002.  

 Der er behov for permanent at øge kapacitet og aktivitet, og det er  

 ikke gjort med engangsbevillingen i 2002.
 Ved at bevillingen gøres midlertidig, er der stor  

 risiko for, at man får dårligere og dyrere løsninger.
Det er ekstremt dyrt at købe specialister og andre  

 fagfolk, som skal øge produktionen gennem overarbejde.
Langt  

 færre patienter kan dermed behandles, end hvis der blev skabt grundlag  

 for et permanent kapacitetsløft, som kunne planlægges og  

 honoreres til almindelig timeløn.
Det er også de samme specialister, sygehusene kommer  

 til at konkurrere om.
Dermed er der basis for en lønspiral.
Socialdemokratiet havde gerne set, at man havde fortsat  

 den linje, den tidligere regering havde lagt, nemlig at sørge for at  

 sikre uddannelse af flere speciallæger og at øge aktiviteten  

 på sygehusene.
Det ville der være perspektiv i, frem for her og  

 nu at »forgylde« nogle  

 få specialister til gavn for alt for få patienter.
 Socialdemokratiet finder, det er en meget indviklet og  

 uigennemskuelig model, der er lagt til grund, for Indenrigs- og  

 Sundhedsministeriet beslaglægger 10 mio. kr. til administrativt »bøvl «, midler, som i  

 stedet kunne være brugt til patientbehandling.
 Med lovforslaget bliver der hjemmel til, at  

 sundhedsministeren fastlægger en højere pris for behandling, end  

 den, det offentlige sygehusvæsen kan opkræve (DRG-taksten).
De private sygehuse kan satse på de operationer, der  

 giver den højeste indtjening.
De offentlige sygehuse står  

 så tilbage med en forpligtelse til at behandle alle de øvrige  

 patienter, samtidig med at hjemamtet kan komme til at betale overpris til  

 privathospitalerne, for at de kan betale overpris til specialister, der  

 generelt er mangel på.
 Socialdemokratiet forudsætter, at engangsbevillingen  

 erstattes af et permanent løft, således at de mest syge  

 tilgodeses.
 Regeringens valg af metoder er regeringens eget ansvar, og  

 dermed kan man ikke senere klandre amterne, hvis metoden ikke virker.
 Generelt kan Socialdemokratiet ikke acceptere, at  

 finansieringen af midlerne skaffes ved besparelser på  

 ulandsbistanden.
 Socialdemokratiet kan støtte lovforslaget, men har  

 en række betænkeligheder og vil følge udmøntningen  

 nøje.
 Et mindretal i udvalget (SF og EL) vil stemme  

 hverken for eller imod lovforslaget.
SF og Enhedslisten er tilfredse med, at der  

 tilføres flere midler til sundhedssektoren, men finder det  

 uacceptabelt, at staten helt nede på afdelingsniveau blander sig i  

 sundheds- og sygehusplanlægningen, så sygehusejernes mulighed for  

 at prioritere tilsidesættes.
Beløbet 1,5 mia. kr. er ikke noget  

 svimlende beløb, det svarer til  ca. ¾ pct. af de samlede  

 sygehusudgifter i perioden 2002-2005 og er et engangsbeløb kun afsat i  

 år.
Kun ekstra elektive behandlinger, som kan dokumenteres, kan give  

 anledning til, at midlerne udløses.
Da det langt overvejende er det  

 kirurgiske område, der har indkaldte patienter på ventelister,  

 vil det være denne patientgruppe, der får del i de ekstra  

 behandlinger.
Dette giver en ulighed over for den store gruppe af patienter  

 på blandt andet de medicinske afdelinger, fødeafdelingerne og de  

 psykiatriske afdelinger, som efter mindretallets opfattelse bliver  

 tilsidesat, og som i lige så høj grad har behov for at få  

 tilført ekstra midler.
 SF og Enhedslisten finder det på baggrund af  

 både danske og udenlandske erfaringer ikke godtgjort, at  

 tilførsel af et beløb af denne størrelse vil få  

 andet end kortvarig effekt på ventelisterne.
Der tages med lovforslaget hul på et helt nyt  

 styringsprincip i sundhedsvæsenet: »pengene  

 følger patienterne«.
SF og Enhedslisten er  

 opmærksomme på, at patienter visiteret til behandling kan  

 vælge et andet sygehus eller, hvis behandling ikke kan tilbydes inden  

 for 2 måneder, et privat sygehus eller behandling i udlandet, hvis der  

 er indgået en aftale.
Det er SF s og Enhedslistens opfattelse, at denne  

 øgede mulighed for at vælge private behandlere vil bidrage til  

 en udbygning af de private sygehuse.
Dette vil medføre et træk  

 af hospitalspersonale fra de offentlige sygehuse til de private og fra de  

 perifere amter til amterne med de større sygehuse.
Da der i forvejen  

 er mangel på hospitalspersonale især i yderamterne, frygter SF og  

 Enhedslisten, at forslaget vil få konsekvenser for sygehusstrukturen og  

 på længere sigt give en nedgang i kvaliteten på de  

 offentlige sygehuse.
Forslaget åbner for større muligheder for  

 frit valg, men SF og Enhedslisten finder også, at det bryder med det  

 hidtidige princip om lighed i sygdomsbehandlingen, idet patienter, der  

 anvender frit valg inden- eller udenlands, selv skal afholde udgiften til  

 transport, herunder hjemtransport ved dødsfald.
Denne mulighed er  

 reelt kun til stede for borgere, der har råd til det.
SF og Enhedslisten finder det ikke i lovforslaget  

 godtgjort, at patienter, som lader sig behandle hos private behandlere, er  

 forsikringsmæssigt ligestillet med patienter behandlet i offentligt  

 regi.
Dette finder SF og Enhedslisten ikke acceptabelt.
 SF og Enhedslisten finder det ligeledes stærkt  

 kritisabelt, at en så gennemgribende ændring af det danske  

 sundhedsvæsen kun har været til høring i 7 dage, hvilket  

 blandt andet har umuliggjort en politisk behandling af forslaget i  

 amterne.
 Endelig finder SF og Enhedslisten, at det er forkasteligt,  

 at et økonomisk tilskud til det danske sundhedsvæsen skal  

 finansieres af verdens fattigste ved nedskæring af ulandsbistanden.
 Et andet mindretal i udvalget (RV) indstiller  

 lovforslaget til forkastelse ved 3. behandling.
Det Radikale Venstre kan ikke støtte lovforslaget.  

 Det Radikale Venstres primære begrundelse herfor er, at regeringens  

 forslag vil kræve en urealistisk høj produktivitetsstigning, og  

 det virker ikke sandsynliggjort, at sygehusene reelt vil kunne præstere  

 den meraktivitet, som ligger til grund for tildelingen af den ekstra  

 bevilling (jf. pressemeddelelse fra Amtsrådsforeningen og Danmarks  

 Amtsråd nr. 3/2002, s. 6-9). Det kan de bl.a. ikke, fordi den tidligere  

 regering allerede har indgået en aftale med amterne om at udføre  

 20.000 operationer ekstra i år.
De skal afvikles, før  

 beregningen af meraktivitet kan komme ind i billedet.
Desuden har amterne og den tidligere regering allerede  

 tilført 1,8 mia. kr. ekstra til sundhedsvæsenet på dette  

 års budget.
Effekten af den bevilling vil Det Radikale Venstre gerne  

 afvente, før yderligere midler tilføres.
Samtidig virker det  

 ikke sandsynliggjort ud fra ministerens svar, at de sygehuse, der allerede  

 har optimeret deres behandlinger, vil få del i midlerne.
Det primære problem for at opfylde kravene om  

 meraktivitet er personalemangel.
Derfor vil der, så vidt Det Radikale  

 Venstre vurderer, være en reel risiko for, at ekstrabevillingen blot  

 vil medføre lønglidning og stigende udgifter til  

 overarbejdsbetaling.
Lovforslaget vil efter Det Radikale Venstres mening ikke  

 sikre en langsigtet planlægning i forhold til personalekapaciteten,  

 bl.a. fordi de 1,5 mia. kr. er tænkt som et engangsbeløb.
Kravet  

 om meraktivitet vil desuden potentielt medføre en skævvridning i  

 prioriteringen mellem de kirurgiske og de medicinske patienter.
 Det Radikale Venstre må desuden på det  

 kraftigste modsætte sig, at lovforslaget skal finansieres via  

 besparelser på ulandsbistanden.
Det Radikale Venstre mener ikke, det er  

 samfundsøkonomisk fornuftigt at ville nedbringe ventetiderne ved at  

 udvide det frie valg med hensyn til private og udenlandske sygehuse, dels  

 fordi det allerede er muligt at sende patienter til udlandet, dels fordi  

 privathospitalerne også skal have ekstra personale og udvide deres  

 kapacitet, hvis de skal modtage flere patienter fra det offentlige.
Det  

 personale skal komme fra det offentlige sygehusvæsen, der i forvejen  

 har problemer med at rekruttere personale.
Samtidig vil det offentlige  

 sygehusvæsen miste bevillinger og erfaringer, i takt med at patienterne  

 i større omfang skal behandles i privat regi eller i udlandet.
Forslaget er og bliver symptombehandling.
Regeringen  

 skulle hellere koncentrere sig om at styrke og reformere det offentlige  

 sundhedsvæsen og forholde sig til de fundamentale problemer   f.eks.  

 personalekapacitet og de overordnede strukturer   frem for at søge  

 løsningen i de private hospitaler og nogle urealistiske krav om  

 meraktivitet.
Det Radikale Venstre kan derfor ikke støtte  

 forslaget.
Derimod kan Det Radikale Venstre godt tilslutte sig, at frit  

 valg-rammerne og børnepsykiatrien får tilført ekstra  

 midler.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Lars Kramer Mikkelsen (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Line Barfod (EL)  

  Naser Khader (RV) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 64 Bilagsnr.
Titel 1 Kopi af svar på spm. 28 om omkostninger i forbindelse med frit  

 valg-garanti på ventelisteområdet, fra indenrigs- og  

 sundhedsministeren 2 Køreplan for behandlingen af lovforslaget 3 Spm. 1 om, hvorvidt ventelistepuljer rettet mod sygehusene gør  

 ventelisterne kortere, til indenrigs- og sundhedsministeren Spm. 2 om adgang til ekstra ressourcer, til indenrigs- og  

 sundhedsministeren Spm. 3 om, hvordan medicinske afdelinger kan få del i bevillingen,  

 til indenrigs- og sundhedsministern Spm. 4 om, hvilke typer behandlinger der kan få del i bevillingen,  

 til indenrigs- og sundhedsministeren Spm. 5 om, hvorvidt bevillingen er en engangsbevilling, til indenrigs- og  

 sundhedsministeren Spm. 6 om, hvorvidt ubrugte midler kan overføres til år 2003,  

 til indenrigs- og sundhedsministeren Spm. 7 om økonomiforhandlinger med amterne, til indenrigs- og  

 sundhedsministeren Spm. 8 om udarbejdelse af bekendtgørelse, til indenrigs- og  

 sundhedsministeren 4 Henvendelse af 13/2-02 fra Muskelsvindfonden m.fl.
5 Høringssvar og høringsnotat, fra indenrigs- og  

 sundhedsministeren 6 Spm. 9 om udvikling af DRG-systemet, til indenrigs- og sundhedsministeren Spm. 10 om, hvordan patienter, der behandles på private hospitaler  

 eller i udlandet, er stillet i forhold til Patientforsikringen, til  

 indenrigs- og sundhedsministeren Spm. 11 om regler for aktindsigt, til indenrigs- og sundhedsministeren Spm. 12 om kommentar til artikel fra Danmarks Amtsråd nr. 3, feb.  

 2002, »Overflødigt lovforslag«, til indenrigs- og sundhedsministeren Spm. 13 om initiativer med henblik på rekruttering af personale til  

 sundhedssektoren, til indenrigs- og sundhedsministeren Spm. 14 om, hvorvidt det er muligt at pålægge sygehuse at  

 indgå aftaler med amterne, til indenrigs- og sundhedsministeren Spm. 15 om vurdering af tilbud fra det offentlige sundhedsvæsen, til  

 indenrigs- og sundhedsministeren Spm. 16 om, hvorvidt DRG-takster afspejler de reelle omkostninger, til  

 indenrigs- og sundhedsministeren Spm. 17 om overførsel af eventuelle restmidler, til indenrigs- og  

 sundhedsministeren Spm. 18 om initiativer til at sikre personalemæssige ressourcer, til  

 indenrigs- og sundhedsministeren Spm. 19 om dokumentation af merbehandling, til indenrigs- og  

 sundhedsministeren Spm. 20 om, hvorvidt sygehusejerne har været inddraget forud for  

 lovforslaget, til indenrigs- og sundhedsministeren Spm. 21 om planlægning af sygehusvæsenet i amterne, til  

 indenrigs- og sundhedsministeren Spm. 22 om, hvorvidt sygehusafdelinger, der allerede har gennemført  

 projekter, ikke forholdes muligheden for ekstra bevilling, til indenrigs- og  

 sundhedsministeren Spm. 23 om forringelse af personalenormeringer, til indenrigs- og  

 sundhedsministeren Spm. 24 om økonomiske midler til føde-, medicinske og  

 psykiatriske afdelinger, til indenrigs- og sundhedsministeren 7 Spm. 25 om, hvorvidt privathospitaler kan varetage opgaver for det  

 offentlige sundhedsvæsen, hvis deres priser ligger højere end  

 DRG-takster, til indenrigs- og sundhedsministeren 8 Spm. 26 om, hvorvidt det særlige tilskud til foreningsejede  

 behandlingssteder bibeholdes i 2003 og de efterfølgende år, til  

 indenrigs- og sundhedsministeren Spm. 27 om finansieringsbehovet for de foreningsejede behandlingssteder,  

 til indenrigs- og sundhedsministeren Spm. 28 om kommentar til de foreningsejede behandlingssteders ønske  

 om tidlig udmelding af den årlige økonomiske ramme, til  

 indenrigs- og sundhedsministeren Spm. 29 om at sikre bevillingen for sygdommen amyotrofisk lateral  

 sklerose, til indenrigs- og sundhedsministeren 9 Spm. 30 om at ændre beløbsrammen for de foreningsejede  

 specialsygehuse, til indenrigs- og sundhedsministeren Spm. 31 om muligheden for at sikre planlægningen af arbejdet  

 på specialsygehusene, til indenrigs- og sundhedsministeren 10 Henvendelse af 25/2-02 fra Gigtforeningen 11 Spm. 32 om kommentar til henvendelse af 25/2-02 fra Gigtforeningen, til  

 indenrigs- og sundhedsministeren 12 Svar på spm. 1 om, hvorvidt ventelistepuljer rettet mod sygehusene  

 gør ventelisterne kortere, fra indenrigs- og sundhedsministeren Svar på spm. 2 om adgang til ekstra ressourcer, fra indenrigs- og  

 sundhedsministeren Svar på spm. 3 om, hvordan medicinske afdelinger kan få del i  

 bevillingen, fra indenrigs- og sundhedsministern Svar på spm. 4 om, hvilke typer behandlinger der kan få del i  

 bevillingen, fra indenrigs- og sundhedsministeren Svar på spm. 5 om, hvorvidt bevillingen er en engangsbevilling, fra  

 indenrigs- og sundhedsministeren Svar på spm. 6 om, hvorvidt ubrugte midler kan overføres til  

 år 2003, fra indenrigs- og sundhedsministeren Svar på spm. 7 om økonomiforhandlinger med amterne, fra  

 indenrigs- og sundhedsministeren Svar på spm. 8 om udarbejdelse af bekendtgørelse, fra  

 indenrigs- og sundhedsministeren 13 Svar på spm. 9 om udvikling af DRG-systemet, fra indenrigs- og  

 sundhedsministeren Svar på spm. 10 om, hvordan patienter, der behandles på  

 private hospitaler eller i udlandet, er stillet i forhold til  

 Patientforsikringen, fra indenrigs- og sundhedsministeren Svar på spm. 11 om regler for aktindsigt, fra indenrigs- og  

 sundhedsministeren Svar på spm. 12 om kommentar til artikel fra Danmarks Amtsråd  

 nr. 3, feb. 2002, »Overflødigt  

 lovforslag«, fra indenrigs- og  

 sundhedsministeren Svar på spm. 13 om initiativer med henblik på rekruttering af  

 personale til sundhedssektoren, fra indenrigs- og sundhedsministeren Svar på spm. 14 om, hvorvidt det er muligt at pålægge  

 sygehuse at indgå aftaler med amterne, fra indenrigs- og  

 sundhedsministeren Svar på spm. 15 om vurdering af tilbud fra det offentlige  

 sundhedsvæsen, fra indenrigs- og sundhedsministeren Svar på spm. 16 om, hvorvidt DRGtakster afspejler de reelle  

 omkostninger, fra indenrigs- og sundhedsministeren Svar på spm. 17 om overførsel af eventuelle restmidler, fra  

 indenrigs- og sundhedsministeren Svar på spm. 18 om initiativer til at sikre personalemæssige  

 ressourcer, fra indenrigs- og sundhedsministeren Svar på spm. 19 om dokumentation af merbehandling, fra indenrigs- og  

 sundhedsministeren Svar på spm. 20 om, hvorvidt sygehusejerne har været inddraget  

 forud for lovforslaget, fra indenrigs- og sundhedsministeren Svar på spm. 21 om planlægning af sygehusvæsenet i  

 amterne, fra indenrigs- og sundhedsministeren Svar på spm. 22 om, hvorvidt sygehusafdelinger, der allerede har  

 gennemført projekter, ikke forholdes muligheden for ekstra bevilling,  

 fra indenrigs- og sundhedsministeren Svar på spm. 23 om forringelse af personalenormeringer, fra  

 indenrigs- og sundhedsministeren Svar på spm. 24 om økonomiske midler til føde-,  

 medicinske og psykiatriske afdelinger, fra indenrigs- og sundhedsministeren 14 Svar på spm. 25 om, hvorvidt privathospitaler kan varetage opgaver  

 for det offentlige sundhedsvæsen, hvis deres priser ligger  

 højere end DRG-takster, fra indenrigs- og sundhedsministeren 15 Svar på spm. 26 om, hvorvidt det særlige tilskud til  

 foreningsejede behandlingssteder bibeholdes i 2003 og de efterfølgende  

 år, fra indenrigs- og sundhedsministeren Svar på spm. 27 om finansieringsbehovet for de foreningsejede  

 behandlingssteder, fra indenrigs- og sundhedsministeren Svar på spm. 28 om kommentar til de foreningsejede  

 behandlingssteders ønske om tidlig udmelding af den årlige  

 økonomiske ramme, fra indenrigs- og sundhedsministeren Svar på spm. 29 om, at sikre bevillingen for sygdommen amyotrofisk  

 lateral sklerose, fra indenrigs- og sundhedsministeren 16 Svar på spm. 30 om at ændre beløbsrammen for de  

 foreningsejede specialsygehuse, fra indenrigs- og sundhedsministeren Svar på spm. 31 om muligheden for at sikre planlægningen af  

 arbejdet på specialsygehusene, fra indenrigs- og sundhedsministeren 17 1. udkast til betænkning 18 Svar på spm. 32 om kommentar til henvendelse af 25/2-02 fra  

 Gigtforeningen, fra indenrigs- og sundhedsministeren 19 Kopi af svar på spørgsmål stillet af Finansudvalget om,  

 hvilke krav amter/sygehuse skal opfylde for at få del i bevillingen,  

 fra indenrigs- og sundhedsministeren 20 Spm. 33 om ændring af ikrafttrædelsestidspunkt, til indenrigs-  

 og sundhedsministeren Spm. 34 om ekstraudgifter til administration, til indenrigs- og  

 sundhedsministeren Spm. 35 om rettigheder i forhold til patientklagesystemet og  

 patientskadeforsikringen, til indenrigs- og sundhedsministeren Spm. 36 om tilskudsbevilling til fødeafdelinger, til indenrigs- og  

 sundhedsministeren 21 Spm. 37 om kommentar til artikel fra Danmarks Amtsråd nr. 3, feb.  

 2002, »Hurtigere behandling over hele landet«, til indenrigs- og sundhedsministeren 22 Svar på spm. 33 om ændring af ikrafttrædelsestidspunkt,  

 fra indenrigs- og sundhedsministeren Svar på spm. 34 om ekstraudgifter til administration, fra indenrigs-  

 og sundhedsministeren Svar på spm. 35 om rettigheder i forhold til patientklagesystemet og  

 patientskadeforsikringen, fra indenrigs- og sundhedsministeren Svar på spm. 36 om tilskudsbevilling til fødeafdelinger, fra  

 indenrigs- og sundhedsministeren 23 Svar på spm. 37 om kommentar til artikel fra Danmarks Amtsråd  

 nr. 3, feb. 2002, »Hurtigere behandling over hele  

 landet«, fra indenrigs- og sundhedsministeren Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra S.
 Spørgsmål 3:
 Vil ministeren give eksempler på, hvordan de  

 medicinske afdelinger kan få del i bevillingen.
 Svar:
 Elektiv medicinsk behandling bliver omfattet af ordningen  

 på lige fod med den kirurgiske   og tæller med på helt  

 samme måde i det måltal for produktionen i 2002, der beregnes for  

 hvert amt   og i opgørelsen af den merproduktion, som amtet i givet  

 fald får tilskud til.
Elektiv medicinsk behandling udgøres af hele den  

 del af den medicinske behandling, som ikke kræver akut  

 indlæggelse.
Det vil sige forundersøgelser, indlæggelser,  

 efterbehandlinger og genoptræning, som er baseret på indkaldelse  

   og oftest med forudgående ventetid.
Der foregår elektiv behandling på alle  

 medicinske områder   og den udgør på nogle områder  

 hovedparten eller en meget væsentlig del af aktiviteten.
Det  

 gælder f.eks. inden for hud- og kønssygdomme samt på det  

 reumatologiske/fysiurgiske område.
 Andre elektive medicinske områder er diabetes, en  

 række neurologiske tilstande   herunder nervesygdomme,  

 føleforstyrrelser, hukommelsesproblemer (f.eks. demens),  

 genoptræning i forbindelse med apopleksi, behandling og udredning af  

 astma og allergisygdomme samt medicinske lungesygdomme, visse typer af  

 smertebehandling, samt udredning af arvelige sygdomme, af visse tarmsygdomme  

 og af visse typer blodsygdomme.
 Spørgsmål 4:
Ministeren bedes konkretisere, hvilke typer af  

 behandlinger der kan få del i bevillingen, og om der af de afsatte  

 midler kan indkøbes nyt apparatur, f.eks. strålekanoner eller  

 røntgenapparater, samt hvordan de afdelinger, som har været  

 omstillingsparate og ikke kan øge deres kapacitet, bl.a. på  

 grund af normeringer, kan få del i midlerne? Svar:
Ordningen omfatter al elektiv somatisk, herunder kirurgisk  

 og medicinsk, sygehusbehandling, der foregår ambulant eller under  

 indlæggelse, og som finansieres af en amtskommune ved egne eller  

 fremmede sygehuse, klinikker m.v.
Også en række nærmere  

 definerede ydelser, udført i speciallægepraksis, som  

 substituerer sygehusbehandling, indgår.
Fertilitetsbehandling og  

 kunstig befrugtning, sterilisation, alternativ og eksperimentel behandling  

 på private sygehuse og klinikker m.v. samt alkoholbehandling efter  

 sygehusloven er undtaget fra ordningen.
 For sidstnævnte skyldes det, at der som følge  

 af nogle særlige betalingsregler for udenamtsbehandling ikke ville  

 være incitamenter for amterne til at øge behandlingsniveauet i  

 2002, hvis området indgik i ordningen.
Under forudsætning af, at et amt lever op til de  

 betingelser for at opnå tilskud fra den statslige pulje, som jeg har  

 beskrevet i forbindelse med min besvarelse af spørgsmål 1, er  

 det op til det enkelte amt selv at afgøre, hvordan de penge, der  

 måtte blive udbetalt, skal tilføres de afdelinger på  

 sygehusene, som har bidraget til den ekstra produktion.
Dette kan omfatte  

 arbejde uden for normal arbejdstid, investeringer i nyt og bedre udstyr,  

 omlægninger af rutiner og arbejdsgange, en mere fleksibel udnyttelse af  

 gældende overenskomster, tilrettelæggelse af bedre  

 patientforløb m.v.
Der er også mulighed for, at amterne med de  

 ekstra penge kan tilgodese f.eks. det akutte område, hvis det er en  

 forudsætning for at opnå ekstra behandlinger på det  

 elektive område.
De produktionsmål for 2002, der ligger til grund for  

 beregningen af tilskud efter ordningen, udmeldes på amtsniveau.
Hvert  

 amt har mulighed for at definere målene for de enkelte enheder ud fra  

 de lokale vilkår, men således at amtet sammenlagt når  

 målene.
 Spørgsmål 5:
Ministeren bedes oplyse, om det er korrekt opfattet, at  

 bevillingen er en engangsbevilling, og om afdelinger, som har øget  

 deres kapacitet som følge af bevillingen, skal skrue ned på et  

 lavere blus i år 2003? Svar:
 Det forslag om en statslig pulje på 1½ mia. kr. til  

 ekstra aktivitet på sygehusområdet, som regeringen har lagt frem,  

 vedrører 2002.
 Regeringen har ikke noget ønske om i 2003 at  

 genindføre de ventelister, som nu i løbet af 2002  

 forhåbentlig bliver bragt væsentligt ned.
 Det er dog endnu for tidligt mere præcist at udtale  

 sig om tiden efter 2002. De generelle rammer for amternes økonomi i de  

 kommende år   dvs. for 2003 og de efterfølgende år   vil  

 således først blive drøftet med de amtskommunale parter i  

 foråret i forbindelse med forhandlingen af den økonomiske aftale  

 mellem regeringen og amterne for 2003.
 Spørgsmål 6:
Ministeren bedes oplyse om, hvis samtlige midler ikke  

 bliver forbrugt i 2002, kan midlerne så overføres til år  

 2003? Svar:
Puljen på 1,5 mia. kr. er opført på  

 finanslovsforslaget som en reservationsbevilling.
Uforbrugte midler i 2002  

 kan derfor anvendes i 2003. Der er endnu ikke taget stilling til, hvordan og  

 på hvilke vilkår et uforbrugt beløb vil kunne anvendes i  

 2003.
 Spørgsmål 18:
Ministeren bedes oplyse, hvilke initiativer der  

 påtænkes taget for at sikre, at der er de nødvendige  

 fysiske og personalemæssige ressourcer til genoptræning af de  

 ekstra behandlede borgere, herunder om der af de 1,5 mia. kr.  

 påtænkes tilført midler til genoptræning? Svar:
Det er op til amterne og H:S at tilrettelægge de  

 enkelte patientforløb således, at nødvendig  

 genoptræning kan tilbydes.
Puljen på 1,5 mia.kr. kan medgå  

 til finansiering af den genoptræning, der bliver brug for som led i den  

 ekstra indsats.
