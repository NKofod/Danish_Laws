Bekendtgørelse om projektopgaven i 9.  

 klasse I medfør af § 13, stk. 5, i lov om folkeskolen, jf.  

 lovbekendtgørelse nr. 714 af 6. september 1999, fastsættes:
 § 1. På 9. klassetrin udfører  

 eleverne enkeltvis eller gruppevis en obligatorisk projektopgave som en del  

 af undervisningen.
 Stk. 2. Arbejdet med projektopgaven skal styrke  

 projektarbejdsformen og give eleven mulighed for at få en bredere  

 vurdering af sit arbejde med et tværgående emne med en eller  

 flere problemstillinger.
 § 2. Klassens eller klassetrinnets lærere  

 finder i samarbejde med eleverne frem til et overordnet emne, der er så  

 bredt formuleret, at det kan anskues fra flere forskellige faglige  

 vinkler.
 Stk. 2. Det overordnede emne skal lægge op til  

 formulering af delemner, der inddrager stofområder og metoder samt  

 arbejdsformer og udtryksformer fra flere fag, og som giver udfordringer til  

 hele elevgruppen.
 § 3. Klassens eller klassetrinnets lærere  

 samt eventuelt andre lærere vejleder under hele processen eleverne om  

 arbejdet med projektopgaven.
Stk. 2. Lærernes vejledning skal give den enkelte elev  

 mulighed for at tage udgangspunkt i egne forudsætninger og interesser  

 med hensyn til 1)	indkredsning af emne med en eller flere problemstillinger, 2)	afgrænsning af projektopgavens indhold, 3)	valg og brug af arbejds- og undersøgelsesformer, 4)	valg og brug af indhold og metoder fra flere fag, 5)	valg og brug af kilder og materialer, 6)	valg og brug af udtryksform, 7)	fremstilling af produkt og 8)	tilrettelæggelse og gennemførelse af  

 fremlæggelsen.
 § 4. Eleverne skal forud for arbejdet med  

 projektopgaven orienteres om, hvad der vil blive lagt vægt på ved  

 bedømmelsen.
§ 5. Arbejdet med projektopgaven afsluttes inden  

 udgangen af april.
Eleverne gives en uge med 5 sammenhængende skoledage  

 til det afsluttende arbejde med indsamling af informationer, bearbejdning af  

 emnet, færdiggørelse af deres produkt og forberedelse af  

 fremlæggelsen af det samlede arbejde.
Fremlæggelsen sker  

 enkeltvis eller gruppevis i umiddelbar forlængelse af elevernes  

 færdiggørelse af deres arbejde.
Projektopgaven skal være  

 bedømt senest 1 uge, før de skriftlige prøver finder  

 sted.
 § 6. Projektopgaven skal resultere i et konkret  

 produkt, hvor udtryksform og formidlingsform vælges af eleverne inden  

 for de rammer, som skolen kan stille til rådighed.
 § 7. Projektopgaven bedømmes med en bredere  

 skriftlig udtalelse og efter elevens valg med en karakter.
Stk. 2. Den skriftlige udtalelse er en vurdering af 1)	opgavens faglige indhold, herunder i hvilken udstrækning  

 eleven kan demonstrere basale kundskaber og færdigheder inden for flere  

 fag og vise overblik over centrale stofområder, 2)	arbejdsprocessens forskellige faser, herunder elevens fordybelse i  

 emnet, elevens samarbejde med andre samt elevens planlægning,  

 indsamling af informationer og bearbejdning af emnet, 3)	produktet, herunder udtryksformen og fremlæggelsesformen,  

 og 4)	sammenhængen mellem det indhold, eleven har beskæftiget  

 sig med, elevens arbejdsform, det færdige produkts udtryksform og  

 formidlingen af produktet.
 Stk. 3. Ønsker eleven en karakter, udtrykker denne en  

 helhedsvurdering af de i stk. 2 nævnte elementer.
 § 8. Inden fremlæggelsen skal skolen have  

 meddelelse om, hvorvidt eleven tillige ønsker projektopgaven  

 bedømt med en karakter, jf. § 7, stk. 1.
 Stk. 2. Senest den 1. juni skal eleven meddele skolen, om  

 udtalelsen og/eller karakteren skal påføres afgangsbeviset.
 § 9. Undervisningsministeriet kan i særlige  

 tilfælde fravige reglerne i bekendtgørelsen f.eks. i forbindelse  

 med forsøgs- eller udviklingsarbejder.
 § 10. Bekendtgørelsen træder i kraft  

 den 1. august 2000.
 Stk. 2. Samtidig ophæves bekendtgørelse nr. 562  

 af 20. juni 1996 om projektopgaven.
