Resumé  


  

 Et universitet afslog at give aktindsigt i et bedømmelsesudvalgs  

 indstilling om antagelse af en doktordisputats.
Undervisningsministeriet  

 tiltrådte afgørelsen og henviste til at indstillingen var et internt  

 arbejdsdokument.
Ministeriet henviste endvidere til undtagelsesbestemmelsen i  

 offentlighedslovens § 13, stk. 1, nr. 6.
Ombudsmanden udtalte at det var tvivlsomt om bedømmelsesudvalget  

 var samme myndighed som fakultetsrådet, men fandt det ikke nødvendigt at tage  

 endelig stilling til spørgsmålet.
Dette skyldtes at indstillingen efter  

 bekendtgørelse om erhvervelse af doktorgraden snarest efter afgivelsen skal  

 sendes til doktoranden og herefter med sikkerhed ikke kan være omfattet af §  

 7.  

 Ombudsmanden fandt det beklageligt at ministeriet ikke havde været opmærksom  

 på  

 dette.
Ombudsmanden udtalte om offentlighedslovens § 13, stk. 1, nr. 6,  

 at bestemmelsen ifølge forarbejderne var tiltænkt et snævert  

 anvendelsesområde  

 og at der derfor ikke er tilstrækkeligt grundlag for generelt at undtage  

 bedømmelsesudvalgs indstillinger fra aktindsigt.
Anvendelsen af bestemmelsen  

 må  

 afhænge af en konkret vurdering af indstillingen i den enkelte sag.
 Ombudsmanden fandt det endvidere beklageligt at ministeriet ikke  

 ved sin behandling af sagen havde haft bedømmelsesudvalgets indstilling til  

 gennemsyn da ministeriet som rekursmyndighed måtte påse overholdelsen af  

 ekstraheringspligten i offentlighedslovens § 11, stk. 1, og § 13, stk. 2.
 Ombudsmanden henstillede at ministeriet genoptog sagen. (J.nr.  

 1994-2494-701).
Aktindsigt i bedømmelsesudvalgs indstilling A og B klagede til mig over  

 at Undervisningsministeriet havde tiltrådt en afgørelse fra et universitet  

 hvorved universitetet havde afslået at give aktindsigt i et  

 bedømmelsesudvalgs  

 indstilling vedrørende antagelse af en doktordisputats.
Sagens nærmere  

 omstændigheder var følgende:
I brev af 21. juli 1994  

 klagede A og B til Undervisningsministeriet over at Odense Universitet havde  

 afslået en anmodning om aktindsigt i bedømmelsesudvalgets indstilling for  

 antagelse af en doktordisputats.
I klagen til Undervisningsministeriet  

 henviste  

 klagerne bl.a. til at Københavns Universitet, Det juridiske Fakultet (med  

 skrivelse  

 af 2. juni 1994), havde givet B aktindsigt i bedømmelsesudvalgets indstilling  

 i forbindelse med en doktorafhandling som var indleveret til forsvar ved  

 Københavns Universitet.
I anledning af klagen  

 indhentede Undervisningsministeriet en udtalelse af 2. august 1994 fra Odense  

 Universitet.
Heri anførte universitetet bl.a. følgende:
 "Universitetet har i den  

 konkrete sag afslået at udlevere bedømmelsesudvalgets indstilling for  

 antagelsen af (disputatsen).
 Under henvisning til  

 ovenstående kan det oplyses, at universitetet finder, at et  

 bedømmelsesudvalgs  

 indstilling er undtaget fra bestemmelserne om aktindsigt, jfr. § 12, stk. 1 i  

 Lov om offentlighed i forvaltningen af 19. december 1985.
§§ 17 og 19 i bekendtgørelse  

 om erhvervelse af doktorgraden af 2. juni 1987 angiver den offentlighed, der  

 er  

 omkring doktorafhandlinger.
Universitetet betragter bedømmelsesudvalgets  

 indstilling om antagelse til forsvar og den efterfølgende indberetning efter  

 forsvaret til fakultetsrådet som fortroligt materiale, ligesom  

 fakultetsrådets  

 behandling af bedømmelsesudvalgs indstillinger foregår på et lukket  

 fakultetsrådsmøde.
Det står selvfølgelig den  

 pågældende doktorand frit selv at udlevere sin bedømmelse til andre, og  

 universitetet har noteret sig, at Københavns Universitet i sit brev af 2.  

 juni  

 1994 til (B) oplyser, at udleveringen af bedømmelsen sker i forståelse med  

 doktoranden og bedømmelsesudvalgets formand." I skrivelse af 11. oktober  

 1995 tog Undervisningsministeriet stilling til klagen.
Ministeriet skrev  

 bl.a.:
"I  

 Undervisningsministeriet har kravet om at få udleveret et bedømmelsesudvalgs  

 indstilling vedrørende tildeling af doktorgrader givet anledning til  

 principielle overvejelser.
Ministeriets konklusion er, at indstillingen kan  

 nægtes udleveret i medfør af forvaltningslovens § 7 (og ikke § 12, som  

 antaget  

 af universitetet), jf. begrundelsen i de følgende afsnit.
Udgangspunktet for retten til  

 aktindsigt er, at kun dokumenter, der er led i administrativ sagsbehandling,  

 er  

 underkastet retten til aktindsigt.
Bedømmelsesudvalgets indstilling må  

 betragtes som et dokument, jf. bekendtgørelse om erhvervelse af doktorgraden  

 nr. 410 af 2. juni 1987, § 12.
 Et bedømmelsesudvalg, der er  

 nedsat af et fakultetsråd med henblik på at bedømme en afhandling, der er  

 indleveret med henblik på at opnå doktorgraden, må efter ministeriets  

 opfattelse betragtes som en del af samme myndighed.
 Bedømmelsesudvalgets  

 indstilling til fakultetsrådet om afhandlingens antagelse til forsvar for  

 doktorgraden i medfør af nævnte bekendtgørelses § 12 må derfor betragtes som  

 et internt arbejdsdokument, jf. lov om offentlighed, § 7, der ikke er  

 omfattet  

 af retten til aktindsigt med mindre de undtagelser, der er angivet i lovens §  

 8, foreligger.
Indstillingen er efter  

 ministeriets opfattelse ikke et sådant dokument, at bestemmelserne i lovens §  

 8, pkt. 1-4, kan påberåbes.
Ligesom undtagelsesbestemmelsen i lovens § 11 om  

 meddelelse af faktiske oplysninger ikke ses at have betydning i denne sag.
Undervisningsministeriet må  

 herefter give Odense Universitet medhold i, at indstillingen fra  

 bedømmelsesudvalget vedrørende (doktorafhandlingen) ikke skal udleveres, idet  

 indstillingen må anses for et internt arbejdsdokument i medfør af lov om  

 offentlighed, § 7, og at dokumentet ikke er af en sådan beskaffenhed, at  

 bestemmelserne i lovens §§ 8 og 11 kan påberåbes som grundlag for  

 udlevering." Den 19. oktober 1994 klagede  

 A og B til mig.
På baggrund af klagen bad jeg Odense Universitet og  

 Undervisningsministeriet om udtalelser.
Med brev af 15. december 1994  

 supplerede  

 klagerne deres klage; dette brev sendte jeg til Undervisningsministeriet  

 således  

 at brevet kunne indgå i grundlaget for de udtalelser jeg havde bedt om.
Den 16. januar 1995 afgav  

 Odense Universitet en udtalelse.
Heri anførte universitetet bl.a. følgende:
 "Som det fremgik af  

 universitetets skrivelse af 2. august 1994, var man af den opfattelse, at en  

 anmodning om aktindsigt kunne afvises alene med henvisning til § 12 stk.1. i  

 Lov om offentlighed i forvaltningen af 19. december 1985. Herudover fandt  

 man,  

 at §§ 17 og 19 i bekendtgørelse om erhvervelse af doktorgraden af 2. juni  

 1987  

 angiver den offentlighed, der er omkring doktorafhandlinger.
 Ved Undervisningsministeriets  

 afgørelse i sagen ved skrivelse af 11. oktober 1994 blev man opmærksom på, at  

 afvisning ikke kan ske med henvisning til § 12, stk.1, da det fremgår af  

 betænkning om offentlighedslovens revision af 1978 at ændringen fra  

 'enkeltpersoners personlige forhold' til 'private forhold' er begrundet i et  

 ønske om en begrænsning i anvendelsen af denne undtagelsesbestemmelse.
 Undervisningsministeriet gav  

 universitetet medhold i, at bedømmelsesudvalgets indstilling ikke skal  

 udleveres, men med henvisning til § 7 i Lov om offentlighed i forvaltningen,  

 der omhandler 'dokumenter, der udarbejdes af en myndighed til eget brug'.
 Man er enig i, at et  

 bedømmelsesudvalg må betragtes som en del af den samme myndighed og at  

 bedømmelsesudvalgets indstilling er et dokument, der er udarbejdet til  

 fakultetets eget brug, og derfor fritaget for aktindsigt, og man finder  

 stadig,  

 at bekendtgørelsen om doktorgraden gør op med offentlighed omkring  

 disputatser.
 Udover henvisningen til § 7 i  

 Lov om Offentlighed i forvaltningen mener man også at kunne henvise til §  

 13,6,  

 hvorefter 'retten til aktindsigt kan begrænses i det omfang, det er  

 nødvendigt  

 til beskyttelse af væsentlige hensyn til private og offentlige interesser,  

 hvor  

 hemmeligholdelse efter forholdets særlige karakter er påkrævet'.
Hvis en indstilling fra et  

 bedømmelsesudvalg går ud på, at en afhandling skal forkastes, kan der være en  

 interesse for udenforstående i at se en sådan bedømmelse, men spørgsmålet er  

 om  

 det er rimeligt over for den pågældende forfatter af afhandlingen. (A) og (B)  

 gør gældende, at det er værket og ikke forfatteren, der bliver bedømt.
Et  

 bedømmelsesudvalg bedømmer afhandlingen, men bedømmer herved indirekte  

 forfatterens evner til at udføre videnskabeligt arbejde.
Der kan ligge en  

 offentlig interesse i at afhandlinger frit kan indleveres uden at forfatteren  

 derved skal risikere at få offentlig omtale på grund af en forkastet  

 afhandling.
Dette synspunkt stemmer med  

 udtryk i forarbejderne til den tilsvarende bestemmelse i offentlighedsloven  

 af  

 1970, hvor det er nævnt, at bestemmelsen i § 13,6. vil kunne finde anvendelse  

 på det offentliges virksomhed i forbindelse med afholdelse af eksaminer og  

 andre prøver, hvor offentligheden også i almindelighed må kunne afskæres fra  

 at  

 gøre sig bekendt med de enkelte besvarelser.
I dette tilfælde kan en  

 afhandling  

 vel ligestilles med en eksamensbesvarelse, og en eksaminators og censors  

 votering, der jo er unddraget aktindsigt, kan sammenlignes med et  

 bedømmelsesudvalgs indstilling og et fakultetsråds behandling af denne.  

 Fakultetsrådet behandler disse sager for lukkede døre med hjemmel i vedlagte  

 Statut for Odense Universitet § 62, stk.4.
Bekendtgørelsen om  

 doktorgraden går videre end gældende bestemmelser vedrørende  

 eksamensbesvarelser, der er undtaget fra aktindsigt, idet det fremgår, at en  

 afhandling, der skal forsvares for doktorgraden, skal være offentlig  

 tilgængelig.
Man finder, at bekendtgørelsen om doktorgraden har taget endelig  

 stilling  

 til offentlighed omkring disputatser." Den 10. februar 1995 afgav  

 Undervisningsministeriet en udtalelse.
Heri anførte ministeriet bl.a.  

 følgende:
 "Idet ministeriet  

 henviser til universitetets udtalelse af 16. januar 1995, skal vi anføre, at  

 vi  

 fortsat er af den opfattelse, at bedømmelsesudvalgets indstilling bør være  

 unddraget offentlighed i medfør af lov om offentlighed i forvaltningen § 7.
Kompetencen til at træffe  

 beslutning om tildeling af doktorgrader ligger efter universitetsloven i  

 fakultetsråd, og bedømmelsesudvalg nedsættes af fakultetsrådet med henblik på  

 afgivelse af en fagkyndig vurdering til fakultetsrådet som grundlag for  

 rådets  

 stillingtagen.
Der henvises til ministeriets brev af 11. oktober 1994 til (A)  

 og (B).
 Hvis man måtte nå til det  

 resultat, at en indstilling fra et bedømmelsesudvalg ikke er et internt  

 arbejdsdokument og derfor ikke omfattet af § 7, opstår spørgsmålet om  

 anvendelse af offentlighedslovens § 13, stk. 1, nr. 6. Ministeriet er i den  

 henseende enig med Odense Universitet i de synspunkter, som universitetet  

 fremfører herom i brev af 16. januar 1995. Til synspunktet i sidste afsnit i  

 brevet om at bekendtgørelsen om doktorgraden har taget endelig stilling til  

 offentlighed omkring disputatser bemærkes, at en ret til aktindsigt som  

 offentlighedsloven (eller forvaltningsloven) måtte hjemle, naturligvis må  

 respekteres.
(B)'s telefaxbrev af 16.  

 december 1994 giver ikke ministeriet anledning til at ændre opfattelse.  

 Henvisningen til den tidligere styrelseslovs § 10, stk. 6 må formentlig bero  

 på  

 en misforståelse.
Ministeriet går ud fra, at der med hensyn til spørgsmålet  

 om  

 offentlig adgang til møder i de kollegiale organer er tænkt på bestemmelsen i  

 den tidligere styrelseslovs § 24. Som det fremgår af universitetets brev,  

 behandles sager om doktorgrader for lukkede døre efter statuttens § 62, stk.  

 4,  

 hvorefter 'De kollegiale organers møder er offentlige, medmindre det på grund  

 af sagens beskaffenhed eller omstændigheder iøvrigt findes nødvendigt, at  

 behandlingen sker for lukkede døre.
Sager om enkeltpersoners personlige,  

 økonomiske eller arbejdsmæssige forhold behandles for lukkede døre'.
Jeg sendte klagerne en kopi  

 af udtalelserne fra Odense Universitet og Undervisningsministeriet, og den 6.  

 marts 1995 kom klagerne med bemærkninger hertil.
Klagerne skrev:
 "Vort udgangspunkt er,  

 at det  

  

 ikke  

  

 bør være en hemmelig  

 handling at opnå doktorgraden.
 I brevet fra Odense  

 Universitet hævdes det, at en indstilling fra et bedømmelsesudvalg til en  

 doktordisputats ikke skal udleveres, fordi det omhandler 'dokumenter, der  

 udarbejdes af en myndighed til eget brug'.
 Det hævdes videre, at : 'I  

 dette tilfælde kan en afhandling  

  

 vel  

  

 ligestilles med en eksamensbesvarelse...'.
 Dette må betyde, at Odense  

 Universitet sidestiller en doktorafhandling, skrevet på baggrund af mange års  

 forskning, et livsværk, med en studerendes skriftlige eksamensbesvarelse, der  

 her og nu er produceret på et par timer.
Den sammenligning halter.
Den  

 vordende doktorand er ikke under det mundtlige forsvar til eksamen.  

 Forfatteren  

 skal netop ikke bevise, at han er velbevandret i f.eks. kemi eller historie.  

 Den del er forlængst bestået.
 Måske kunne man sige, at de  

 officielle opponenter er til eksamen, hvor doktoranden gennem sit forsvar  

 skal  

 forsøge at blødgøre den kritik, de fremkommer med både i deres skriftlige  

 indstilling og i deres mundtlige indlæg under den offentlige  

 forsvarshandling,  

 sådan som det fremgår af Undervisningsministeriets bekendtgørelse nr. 410 af  

 2.  

 juni 1987 (§ 19).
 At eksamener er offentlige  

 betyder blot, at det offentlige (gennem et censorkorps) udøver en vis  

 kontrol,  

 og sikrer en rimelig og ensartet bedømmelse.
 Tildelingen af en doktorgrad  

 er et prærogativ for landets universiteter: Tildelingen foretages af  

 fakultetsrådet på basis af en tilfredsstillende forsvarshandling, hvor det  

 til  

 forsvar godkendte værk præsenteres.
Fra salen kan  

  

 enhver,  

  

 der forud har anmeldt sig til  

 ordstyreren opponere ex auditorio.
Det var netop, hvad den ene af os gjorde i  

 et brev til Odense Universitet.
I dansk ret og i den  

 offentlige forvaltning er der et alment krav om lighed, blandt andet om, at  

 jævnbyrdige bør have lige vilkår.
Denne respekt for  

  

 lighedsprincippet  

  

 forudsætter, at også dem, der agter at opponere  

 ex auditorio, skal have adgang til begge de to - i realiteten eneste  

 skriftlige  

 dokumenter - som vedrører forsvarshandlingen, nemlig afhandlingen, som  

  

 skal  

  

 være offentliggjort, samt selve  

 indstillingen, som er fakultetets 'positive anmeldelse'.
Efter vor opfattelse har det  

 ingen mening at skjule denne indstilling.. Den har allerede været forelagt  

 for  

 fakultetsrådet på et møde, hvortil offentligheden har adgang.
Ideelt set er  

 der  

 tale om  

  

 dokumentet  

  

 , der som  

  

 det eneste  

  

 giver alle interesserede den  

 faglige indføring til forfatterens afhandling.
Videnskabsetisk er det helt  

 uforståeligt, at nogen kan/vil påstå, at hensynet til forfatteren bevirker,  

 at  

 man er afskåret fra offentlig indsigt til noget, der reelt er grundlaget for,  

 at det overhovedet kan lade sig gøre at kunne opponere.
Indstillingen, der jo  

 pr. definition altid vil være positiv, fordi den er godkendt af de  

 fagkyndige,  

 kan simpelthen ikke indeholde et eneste element, der berettiger til  

 hemmeligholdelse under henvisning til  

  

 forfatterens  

  

 personlige forhold.
 Arbejdsgangen er denne:
Når en forfatter har  

 indleveret en afhandling, får han/hun lejlighed til eventuelt at tiltræde, at  

 afhandlingen skal vurderes af navngivne sagkyndige.
Når disse sagkyndige har  

 skrevet deres indstilling, får forfatteren lejlighed til at læse  

 indstillingen  

 og komme med eventuelle bemærkninger.
 På dette tidspunkt har  

 forfatteren stadig mulighed for at trække i nødbremsen og fortryde.
 Hvis forfatteren på dette  

 tidspunkt af processen accepterer den positive indstilling til fakultetsrådet  

 -  

 og hvem vil ikke det, selvom den nok også indeholder en del faglig kritik af  

 værket (cfr forfatteren) - skal sagen påny forelægges fakultetsrådet.
 Det er normalt en formssag  

 for rådet i et offentligt møde at tiltræde den positive indstilling, skrevet  

 af  

 fagkyndige, rådet selv har udpeget.
 På  

  

 dette  

  

 tidspunkt bør indstillingen efter vor opfattelse være  

 offentlig tilgængelig, ligesom selve afhandlingen skal være det.
Der er jo tale om den helt  

 centrale  

  

 begrundelse  

  

 for at netop  

 denne afhandling er  

  

 så vægtig  

  

 , at den  

 skønnes egnet til at blive forsvaret, ikke alene overfor  

  

 indstillingens forfatter  

  

 , men sandelig også overfor opponenter  

  

 ex auditorio." Den 8. marts 1996 sendte jeg  

 en foreløbig redegørelse i sagen til Undervisningsministeriet.
På den  

 baggrund  

 afgav Undervisningsministeriet den 30. april 1996 en supplerende udtalelse.  

 De  

 relevante dele af denne udtalelse er citeret nedenfor i forbindelse med de  

 spørgsmål den supplerende udtalelse angår.
Ombudsmandens udtalelse "a.
Offentlighedsloven  

 (lov nr. 572 af 19. december 1985 om offentlighed i forvaltningen) indeholder  

 bl.a. følgende bestemmelser:
'  

  

 § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og ...' '  

  

 § 11.  

  

 Oplysninger i dokumenter, der er omfattet af § 7 og § 10, nr.  

 1-5, om faktiske omstændigheder, der er af væsentlig betydning for  

 sagsforholdet, skal uanset disse bestemmelser meddeles i overensstemmelse med  

 lovens almindelige regler.
Stk. 2....' '  

  

 § 12.  

  

 Retten til aktindsigt omfatter ikke oplysninger om 1) enkeltpersoners private,  

 herunder økonomiske, forhold, 2) ...
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold.' '  

  

 § 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
 6) private og offentlige  

 interesser, hvor hemmeligholdelse efter forholdets særlige karakter er  

 påkrævet.
Stk. 2.  

  

 Gør hensyn som nævnt i stk. 1 sig kun gældende for en del  

 af et dokument, skal den pågældende gøres bekendt med dokumentets øvrige  

 indhold.' Universitetsloven (jf. bek.  

 nr. 334 af 27. maj 1993 af lov om universiteter mfl.) indeholder blandt andre  

 følgende bestemmelser:
'Kapitel 1 Almindelige bestemmelser § 1.  

  

 Loven gælder for universiteter og andre højere  

 uddannelsesinstitutioner under Undervisningsministeriet.
 ...
Kapitel 2 Styrelsesregler Konsistorium § 3.  

  

 Konsistorium er institutionens øverste kollegiale organ.  

 Konsistorium varetager institutionens interesser som uddannelses-og  

 forskningsinstitution og fastlægger retningslinjer for dens langsigtede  

 virksomhed og udvikling.
 Stk. 2.  

  

 Konsistorium godkender:
 Institutionens organisation, herunder fakultets- og  

 institutionsstrukturen.
 Institutionens budget.
Forslag til statut.
I statutten fastsættes de nærmere  

 regler om institutionens styrelse, de kollegiale organers virksomhed, regler  

 om  

 valg mv. ...
 Statutten godkendes af  

 undervisningsministeren.
 ...
Fakultetsråd § 5.  

  

 Opdeles institutionen i flere hovedområder, vælges for hvert  

 hovedområde et fakultetsråd, som varetager hovedområdets faglige interesse.  

 ...
 Stk. 2.  

  

 Fakultetsrådet har i øvrigt følgende opgaver:
 ...
 2) Nedsættelse af sagkyndige  

 udvalg, der skal bedømme videnskabelige arbejder med henblik på erhvervelse  

 af  

 PH.D.- og doktorgrader.
 3) Tildeling af PH.D. - og  

 doktorgrader.
...' Odense Universitets  

 konsistorium har i henhold til universitetslovens § 3, stk. 2, nr. 3,  

 vedtaget  

 en statut der den 6. september 1993 er godkendt af Undervisningsministeriet.  

 Statutten indeholder i § 62, stk. 4, følgende bestemmelse:
'De kollegiale organers møder  

 er offentlige, medmindre det på grund af sagens beskaffenhed eller  

 omstændighederne i øvrigt findes nødvendigt, at behandlingen sker for lukkede  

 døre.
Sager om enkeltpersoners personlige, økonomiske eller arbejdsmæssige  

 forhold behandles for lukkede døre.' Bek. nr. 410 af 2. juni 1987  

 om erhvervelse af doktorgraden (doktorbekendtgørelsen) er udstedt med hjemmel  

 i  

 lov om styrelse af højere uddannelsesinstitutioner, jf. lovbek. nr. 161 af  

 17.  

 marts 1987 (styrelsesloven). Bekendtgørelsen er efter ophævelsen af  

 styrelsesloven  

 opretholdt ved bestemmelsen i universitetslovens § 14, stk. 2, jf. § 14, stk.  

 1, nr. 5.
 Doktorbekendtgørelsen  

 indeholder bl.a. følgende bestemmelser:
 '  

  

 § 3.  

  

 Universiteterne i København, Århus og Odense samt  

 universitetscentrene i Roskilde og Aalborg har ret til at tildele  

 doktorgraden  

 inden for de af følgende fagområder, der er repræsenteret på den enkelte  

 institution...
 ...
 § 10.  

  

 Efter indlevering af afhandlingen skal et antal eksemplarer  

 af denne under hele sagens behandling være til rådighed for det kollegiale  

 organ, der behandler den.
 § 11.  

  

 Til at bedømme en indleveret afhandling nedsætter det kollegiale  

 organ, der behandler sagen, snarest og normalt senest 3 måneder efter  

 indleveringen et bedømmelsesudvalg på 2 eller 3 medlemmer.
Stk. 2.  

  

 Medlemmerne af udvalget skal enten være professorer inden  

 for fagområdet eller personer, der må anses for at besidde en faglig indsigt  

 på  

 et tilsvarende niveau.
Medlemmerne udpeges så vidt muligt blandt  

 institutionens  

 nærmeste fagkyndige videnskabelige medarbejdere og lærere...
 ...
 Stk. 6.  

  

 Et udvidet bedømmelsesudvalg, jf. §§ 15 og 16, består  

 normalt af det første nedsatte udvalgs medlemmer suppleret med indtil  

 yderligere to fagkyndige, således at udvalget får et ulige antal medlemmer...
 ...
§ 12.  

  

 Bedømmelsesudvalget afgiver en motiveret skriftlig  

 indstilling om afhandlingens antagelse til forsvar for doktorgraden eller om  

 dens forkastelse til det kollegiale organ, som har nedsat udvalget.
Hvis der  

 er  

 uenighed i udvalget om bedømmelsen, afgiver medlemmerne indstilling enkeltvis  

 eller gruppevis.
 ...
 § 13.  

  

 Efter modtagelse af den endelige indstilling fra bedømmelsesudvalget  

 sender det kollegiale organ snarest indstilling til forfatteren af  

 afhandlingen.
 ...
 § 14.  

  

 Det kollegiale organ træffer på grundlag af  

 bedømmelsesudvalgets indstilling beslutning om en afhandlings antagelse til  

 forsvar for doktorgraden eller om dens forkastelse efter de bestemmelser, der  

 er fastsat i §§ 15 og 16.
Stk. 2.  

  

 Medlemmer af bedømmelsesudvalg, som ikke samtidig er  

 medlemmer af det kollegiale organ, indkaldes med mindst 14 dages varsel til  

 det  

 møde, hvor indstillingen skal behandles.
De deltager i drøftelserne uden  

 stemmeret.
 ...
 § 17.  

  

 Når en afhandling antages til forsvar, skal forfatteren drage  

 omsorg for, at eksemplarer af den kan erhverves, og den skal efter  

 institutionens nærmere bestemmelse foreligge tilgængelig mindst 4 uger, før  

 forsvaret finder sted.
 ...
 § 19.  

  

 Forsvarshandlingen er offentlig og ledes af formanden for det  

 kollegiale organ, som sagen hører under, eller en anden videnskabelig  

 medarbejder eller lærer, som formanden har udpeget dertil.
Stk. 2.  

  

 Til at fungere som officielle opponenter beskikkes to af  

 bedømmelsesudvalgets medlemmer.
Under særlige omstændigheder kan dog andre  

 fagkyndige beskikkes som officielle opponenter.
Stk. 3.  

  

 Eventuelle uofficielle opponenter må melde sig til den, der  

 leder forsvarshandlingen, inden handlingens begyndelse.
Lederen af  

 forsvarshandlingen kan dog lade senere anmeldte opponenter få ordet, men uden  

 at fratage tidligere opponenter deres forrettigheder.' b.
Statutten for Odense  

 Universitet er udstedt med hjemmel i universitetsloven, og  

 doktorbekendtgørelsen er udstedt med hjemmel i den tidligere gældende lov om  

 styrelse af højere uddannelsesinstitutioner og opretholdt ved  

 universitetsloven.
Der er ikke hjemmel til at sådanne administrativt  

 fastsatte  

 forskrifter kan fravige bestemmelserne i offentlighedsloven.
Jeg bemærker  

 herved dels at en bekendtgørelse kun kan derogere en lov hvis der er  

 udtrykkelig lovhjemmel hertil, dels at den offentlighed der er omhandlet i  

 doktorbekendtgørelsen (§ 17, stk. 1, om mulighed for at erhverve  

 afhandlingen,  

 og § 19, stk. 1, om mødeoffentlighed i forbindelse med forsvarshandlingen),  

 ikke er den form for  

  

 dokument  

  

 offentlighed  

 som omhandles i offentlighedsloven.
Spørgsmålet om aktindsigt i  

 bedømmelsesudvalgets indstilling i forbindelse med en doktorafhandling skal  

 derfor udelukkende afgøres efter bestemmelserne i offentlighedsloven.
c.
Jeg er enig med  

 Undervisningsministeriet i at et bedømmelsesudvalgs indstilling ikke kan  

 undtages fra aktindsigt med hjemmel i offentlighedslovens § 12, stk. 1, nr.  

 1,  

 så længe indstillingen kun indeholder oplysninger om og vurderinger af den  

 afhandling der er indleveret til bedømmelse.
I den udstrækning indstillingen  

 måtte indeholde 'oplysninger om enkeltpersoners (herunder doktorandens; min  

 bemærkning)  

 private, herunder økonomiske, forhold', vil disse oplysninger dog kunne  

 undtages fra aktindsigt i medfør af offentlighedslovens § 12, stk. 1, nr. 1.
d.
I relation til  

 bestemmelsen i offentlighedslovens § 7 om interne arbejdsdokumenter er det  

 for  

 det første et spørgsmål om et bedømmelsesudvalg, nedsat i medfør af  

 universitetslovens § 5, stk. 2, nr. 2, og doktorbekendtgørelsens § 11, stk. 1  

 og stk. 6, 1. punktum, jf. § 15 og § 16, er en anden forvaltningsmyndighed  

 end  

 universitetet (fakultetsrådet).
 Spørgsmålet må anses for  

 tvivlsomt.
Det forhold at et  

 bedømmelsesudvalg i praksis ofte vil have ét eller flere eksterne medlemmer,  

 er i denne forbindelse ikke afgørende idet samtlige medlemmer af et  

 bedømmelsesudvalg i denne egenskab må anses for ansat ved det pågældende  

 universitet.
Det fremgår af universitetsloven og doktorbekendtgørelsen at et  

 sagkyndigt bedømmelsesudvalg har til opgave at bistå fakultetsrådet i  

 forbindelse med afgørelsen af spørgsmålet om hvorvidt en afhandling skal  

 antages som doktorafhandling, og at bedømmelsesudvalget nedsættes af  

 fakultetsrådet.
Lov nr. 280 af 10. juni 1970  

 om offentlighed i forvaltningen indeholdt i § 5, nr. 4, en bestemmelse  

 hvorefter 'brevveksling inden for samme myndighed' ikke var omfattet af  

 adgangen til offentlighed.
Af forarbejderne til denne bestemmelse der  

 indholdsmæssigt svarer til bestemmelsen i § 7, nr. 2, i den nugældende  

 offentlighedslov af 1985, fremgår bl.a. følgende (jf.
Folketingstidende  

 1969-70, tillæg B, sp.  

 2071f  

 og sp. 2075):
'(sp.  

 2071f  

 ) Spørgsmål 5:
'Under henvisning til  

 forslagets § 5, nr. 4, udbedes en redegørelse for, hvad der forstås ved  

 'samme  

 myndighed' (jf. kommissionsbetænkningen s. 65).' ...
(sp. 2075) 'Af en vis interesse i denne  

 forbindelse er også en sag, der er refereret i Folketingets Ombudsmands  

 beretning 1966, s. 25. I denne sag havde en læge klaget over, at Københavns  

 universitet og undervisningsministeriet havde nægtet ham adgang til at blive  

 bekendt med det materiale, der forelå om bedømmelsen af en afhandling, som  

 lægen  

 i 1939 havde indleveret til det lægevidenskabelige fakultet med henblik på at  

 opnå den medicinske doktorgrad.
Den foreliggende sag måtte afgøres efter  

 reglerne i loven af 1866, men det fremgår af referatet, at universitetet over  

 for ombudsmanden havde udtalt, at erklæringen fra det af fakultetet nedsatte  

 bedømmelsesudvalg, som i første omgang havde fået overdraget at bedømme  

 afhandlingen, jf. § 6 i anordning nr. 259 af 13. oktober 1927 om erhvervelse  

 af  

 doktorgraden ved Københavns universitet, måtte anses som internt  

 arbejdsmateriale udarbejdet til brug for fakultetet, og som sådant unddraget  

 aktindsigt også efter reglerne i partsoffentlighedsloven.' Denne redegørelse kan  

 justitsministeriet tiltræde.' I den sag der er refereret i  

 Folketingets Ombudsmands beretning for året 1966, s.  

 25f, tog ombudsmanden ikke stilling til  

 universitetets og Undervisningsministeriets synspunkt om at et  

 bedømmelsesudvalg ikke er et selvstændigt forvaltningsorgan i forhold til  

 vedkommende fakultet idet den konkrete sag skulle afgøres efter lov af 2.  

 februar 1866 om erklæringers meddelelse til ansøgere og klagere.
 I sin supplerende udtalelse  

 af 30. apri 1996 har Undervisningsministeriet bl.a. anført:
'Generelt mener ministeriet  

 fortsat, at det vil være rigtigst at betragte bedømmelsesudvalget, der  

 nedsættes af (normalt) fakultetsrådet for at tilvejebringe grundlag for  

 dettes  

 beslutning, som et internt organ på universitetet.
Som anført i Ombudsmandens  

 brev er medlemmerne ansat af universitetet, og universitetet  

 (fakultetsrådet/dekanen)  

 skal, hvis man finder, at indstillingen giver mangelfuld vejledning eller er  

 behæftet med væsentlige formelle mangler, sende den tilbage til  

 bedømmelsesudvalget til omarbejdning eller rettelse af fejl, jf.  

 bekendtgørelsens § 12, stk. 3. Dette tyder efter ministeriets opfattelse også  

 på, at bedømmelsesudvalget ikke kan anses for en i forhold til universitetet  

 selvstændig 'myndighed', hvilket også ville have den følge, at  

 bedømmelsesudvalget, der er et rent fagligt organ uden selvstændig  

 administrativ  

 bistand, selv måtte tage stilling til, om betingelserne for at imødekomme  

 henholdsvis afslå en anmodning om aktindsigt var opfyldt.' I relation til spørgsmålet om  

 hvorvidt et bedømmelsesudvalgs indstilling kan undtages fra aktindsigt i  

 medfør  

 af offentlighedslovens § 7, er det imidlertid ikke nødvendigt at tage endelig  

 stilling til spørgsmålet om hvorvidt et bedømmelsesudvalg er 'samme  

 myndighed'  

 som fakultetsrådet.
Dette skyldes at fakultetsrådet 'snarest' efter  

 modtagelsen  

 af et bedømmelsesudvalgs (endelige) indstilling skal sende denne til  

 doktoranden,  

 jf. doktorbekendtgørelsens § 13, stk. 1. Fra dette tidspunkt er det åbenbart  

 at indstillingen er afgivet til en (i forhold til universitetet og dets  

 organer) udenforstående privatperson.
I denne situation har det - også i  

 relation til den tidligere gældende offentlighedslov (lov nr. 280 af 10. juni  

 1970 om offentlighed i forvaltningen) - altid været fast antaget at et  

 arbejdsdokument mister sin interne karakter, jf.
John Vogter,  

 Offentlighedsloven  

 med kommentarer (1992), s. 131ff, Asbjørn Jensen, Bo Vesterdorf og John  

 Vogter,  

 Offentlighedsloven med kommentarer (1986), s. 106ff, samt Niels Eilschou  

 Holm,  

 Offentlighedsloven (1971), s.  

 75f,  

 jf. s. 55ff; alle med henvisninger til lovforarbejder, teori og praksis.
 Fra det tidspunkt hvor et  

 bedømmelsesudvalgs indstilling er fremsendt til doktoranden, kan  

 indstillingen  

 derfor med sikkerhed ikke længere undtages fra aktindsigt i medfør af  

 bestemmelsen i offentlighedslovens § 7.
 I sin supplerende udtalelse  

 af 30. april 1996 har Undervisningsministeriet bl.a. anført:
'Ministeriet er enig med  

 Folketingets Ombudsmand i, at det er en fejl, at ministeriet ikke har været  

 opmærksom på, at bedømmelsesudvalgets indstilling i hvert fald ikke kan anses  

 for et internt dokument, efter at det er sendt til doktoranden, jf. også  

 offentlighedslovens  

 § 5, og at spørgsmålet om, hvorvidt bedømmelsesudvalget må anses for en  

 intern  

 enhed i forhold til universitet, derfor i denne sag er uden betydning.' Jeg finder det beklageligt at  

 Undervisningsministeriet ikke har været opmærksom på at indstillingen med  

 sikkerhed ikke kan undtages fra aktindsigt efter offentlighedslovens § 7 fra  

 det tidspunkt hvor indstillingen er sendt til doktoranden.
e.
Undervisningsministeriet  

 har anført at oplysningerne i et bedømmelsesudvalgs indstilling ville kunne  

 undtages fra aktindsigt i medfør af offentlighedslovens § 13, stk. 1, nr. 6,  

 i  

 den udstrækning der ikke kan ske undtagelse fra aktindsigt i medfør af  

 offentlighedslovens  

 § 7. Undervisningsministeriet har herved erklæret sig enig i Odense  

 Universitets synspunkter i denne relation.
Universitetet har  

  

 dels  

  

 anført at en doktorafhandling må  

 kunne sammenlignes med en eksamensbesvarelse (som ifølge forarbejderne til  

 bestemmelsen i offentlighedslovens § 13, stk. 1, nr. 6, i almindelighed vil  

 kunne undtages fra aktindsigt efter denne bestemmelse), og at eksaminators og  

 censors votering 'jo er undtaget fra aktindsigt',  

  

 dels  

  

 at sager om tildeling af doktorgraden efter universitetets  

 statut behandles for lukkede døre.
Spørgsmålet om undtagelse af  

 dokumenter udarbejdet i forbindelse med eksaminer er omtalt af John Vogter,  

 Offentlighedsloven med kommentarer (1992), s.  

 218f, Asbjørn Jensen, Bo Vesterdorf og  

 John Vogter, Offentlighedsloven med kommentarer (1986), s. 176, samt Niels  

 Eilschou Holm, Offentlighedsloven (1971), s. 48. Den nævnte litteratur  

 henviser til forarbejderne til bestemmelsen i § 2, stk. 1, nr. 4, i lov nr.  

 280 af 10. juni 1970 om offentlighed i forvaltningen, jf.
Folketingstidende  

 1969-70, tillæg A, sp. 589. Den nævnte bestemmelse i offentlighedsloven af  

 1970  

 svarer indholdsmæssigt til § 13, stk. 1, nr. 6, i den nugældende  

 offentlighedslov af 1985. Eilschou Holm henviser det anførte sted tillige til  

 betænkning nr. 325/1963, s. 64.
 I Folketingstidende 1969-70,  

 tillæg A, sp. 589, anføres:
 '  

  

 ad nr. 4.  

  

 Bestemmelsen svarer til kommissionsudkastets § 2, stk. 1,  

 nr. 7.
 ... Det forudsættes, at  

 der  

 kun vil blive gjort brug af bestemmelsen i tilfælde, hvor hemmeligholdelse af  

 hensyn til det offentliges eller enkeltpersoners interesse er klart påkrævet.
... Bestemmelsen i nr.  

 4 vil  

 tillige kunne finde anvendelse på det offentliges virksomhed i forbindelse  

 med  

 afholdelse af eksaminer og andre prøver, idet f. eks. skriftlige opgaver  

 selvfølgelig  

 ikke skal kunne forlanges udleveret på forhånd, ligesom offentligheden også i  

 almindelighed må kunne afskæres fra at gøre sig bekendt med de enkelte  

 besvarelser.' Betænkning nr. 325/1963 om  

 offentlighed i forvaltningen indeholder offentlighedskommissionens udkast til  

 en offentlighedslov.
Kommissionens lovudkast indeholdt i § 2, stk. 7, en  

 opsamlingsbestemmelse ad modum bestemmelsen i § 13, stk. 1, nr. 6, i den  

 nugældende offentlighedslov af 1985. I bemærkningerne til lovudkastet anfører  

 kommissionen ingen konkrete eksempler på i hvilke tilfælde  

 opsamlingsbestemmelsen ville kunne anvendes.
Derimod anføres generelt  

 følgende  

 (jf. betænkning nr. 325/1963, s. 64):
'Man forudsætter, at der kun  

 vil blive gjort brug af den under § 2, nr. 7, foreslåede bestemmelse i  

 tilfælde, hvor hemmeligholdelse af hensyn til det offentliges eller  

 enkeltpersoners interesse klart vil tilsige det.' Forudsætningen om at  

 opsamlingsbestemmelsen kun kan anvendes hvor særlige hensyn  

  

 klart  

  

 gør undtagelse fra offentlighed  

 påkrævet, er også forudsat i forarbejderne til opsamlingsbestemmelsen i  

 offentlighedsloven  

 af 1970, § 2, stk. 2, nr. 4, jf. citatet ovenfor fra Folketingstidende  

 1969-70,  

 tillæg A, sp. 589, og Niels Eilschou Holm, Offentlighedsloven (1971), s.  

 47f.
 I den sag der er refereret i  

 Folketingets Ombudsmands beretning for året 1976, s. 96ff, har ombudsmanden  

 generelt udtalt sig om forståelsen af opsamlingsbestemmelsen i  

 offentlighedsloven af 1970. Det anføres bl.a. (s. 103):
 'Efter § 2, stk. 2, kan  

 aktindsigt afslås, 'hvis adgangen til at blive gjort bekendt med sagens  

 dokumenter findes at burde vige for  

  

 væsentlige  

  

 hensyn' (min kursivering) til nærmere angivne interesser; efter § 2, stk. 2,  

 nr. 4, kan aktindsigt således afslås, hvis adgangen til at blive gjort  

 bekendt  

 med akterne findes at burde vige for  

  

 væsentlige  

  

 hensyn til beskyttelse af andre interesser end de i nr. 1-3 nævnte, 'hvor  

 hemmeligholdelse efter forholdets  

  

 særlige  

  

 karakter er  

  

 påkrævet  

  

 ' (min  

 kursivering).
Allerede af ordlyden af § 2,  

 stk. 2, nr. 4, fremgår det, at bestemmelsen har et snævert anvendelsesområde.  

 Af bestemmelsens forarbejder (betænkning nr. 325/1963 om offentlighed i  

 forvaltningen, Folketingstidende 1969/70, till.
A, sp. 589) fremgår det, at  

 bestemmelsen blev indsat for derigennem at tilgodese hensynet til interesser,  

 der enten ikke egner sig til selvstændig formulering, eller som man ikke ved  

 lovens udformning har kunnet overskue.
Det er i forarbejderne fremhævet som  

 en  

 forudsætning for bestemmelsen, at der kun ville blive gjort brug af den i  

 tilfælde, hvor hemmeligholdelse af hensyn til det offentliges eller  

 enkeltpersoners interesser er  

  

 klart  

 påkrævet.' Forarbejderne til den  

 nugældende offentlighedslov af 1985 forudsætter at opsamlingsbestemmelsen  

 fortsat anvendes restriktivt, jf.
Folketingstidende 1985-86, tillæg A, sp.  

 229, hvor det anføres:
'Bestemmelsen i  

  

 nr. 6  

  

 er enslydende med den gældende  

 offentlighedslovs § 2, stk. 2, nr. 4. Bestemmelsen forudsættes som hidtil kun  

 anvendt i begrænset omfang, hvor der er et klart behov derfor.' Jeg kan herved også henvise  

 til Asbjørn Jensen, Bo Vesterdorf og John Vogter, Offentlighedsloven med  

 kommentarer (1986), s. 174ff, og John Vogter, Offentlighedsloven med  

 kommentarer (1992), s. 217ff.
Sidstnævnte sted anføres bl.a. (s. 219):
'Den eksemplifikation, der er  

 foretaget i forslaget til offentlighedsloven af 1970, er utvivlsomt ikke  

 udtømmende.
Også andre beskyttelsesinteresser end de nævnte kan komme i  

 betragtning.
Der kan således næppe på forhånd drages absolutte grænser for,  

 hvilke typer af interesser der i givet fald vil kunne varetages gennem  

 anvendelse af generalklausulen.
I det omfang, der er spørgsmål om at begrænse  

 offentlighedsprincippet af hensyn til interesser, der falder uden for de i  

 lovmotiverne nævnte, må der givetvis stilles strengere krav med hensyn til  

 styrken af det aktuelle beskyttelsesbehov ...' Af forarbejderne til den  

 nugældende og den tidligere offentlighedslov fremgår således at en anmodning  

 om aktindsigt i skriftlige eksamensbesvarelser i almindelighed vil kunne  

 afslås  

 (nu efter bestemmelsen i offentlighedslovens § 13, stk. 1, nr. 6). Derimod er  

 doktorafhandlinger - endsige et bedømmelsesudvalgs vurdering heraf - ikke  

 nævnt i forarbejderne som eksempler på oplysninger som kan undtages fra  

 aktindsigt med hjemmel i offentlighedslovens § 13, stk. 1, nr. 6.
 De eksempler som i  

 forarbejderne er angivet i relation til opsamlingsbestemmelsen i  

 offentlighedslovens § 13, stk. 1, nr. 6, kan ikke anses for udtømmende.  

 Odense  

 Universitet og Undervisningsministeriet har på denne baggrund ment at kunne  

 jævnføre eksamensbesvarelser samt eksaminators og censors vurdering heraf med  

 doktorafhandlinger samt bedømmelsesudvalgets vurdering heraf.
Efter min opfattelse kan  

 eksamensbesvarelser ikke anses for umiddelbart sammenlignelige med et  

 bedømmelsesudvalgs vurdering af en doktorafhandling.
For det første er der  

 efter min opfattelse en vis forskel mellem eksamensbesvarelser (det være sig  

 på  

 folkeskoleniveau, gymnasialt niveau eller i en videregående uddannelse) og en  

 videnskabelig afhandling som er indleveret med henblik på erhvervelse af  

 doktorgraden.
Jeg er i denne henseende enig i de hovedsynspunkter klagerne  

 har anført herom i deres brev af 6. marts 1995. Jeg kan tilføje at den  

 videnskabelige afhandling efter min opfattelse vanskeligt ville kunne  

 undtages  

 fra aktindsigt efter offentlighedsloven, og at det i øvrigt følger af  

 bestemmelsen i doktorbekendtgørelsens § 17, stk. 1, at afhandlingen  

 (herudover)  

 skal være tilgængelig på en nærmere angivet måde.
Jeg mener heller ikke at på  

 den ene side eksaminators og censors votering i forbindelse med vurderingen  

 af  

 en skriftlig eksamensbesvarelse og på den anden side et bedømmelsesudvalgs  

 indstilling ganske kan sidestilles.
Voteringen i forbindelse med vurderingen  

 af en skriftlig eksamensbesvarelse er langt fra undergivet de samme  

 (kvalificerede)  

 krav med hensyn til indhold og form som et bedømmelsesudvalgs indstilling.
 At eksaminators og censors  

 votering 'jo er unddraget aktindsigt' (citat fra Odense Universitets  

 udtalelse  

 af 16. januar 1995), mener jeg ikke kan tillægges nogen betydning allerede  

 fordi en undtagelse fra aktindsigt i denne forbindelse må antages at måtte  

 skyldes bestemmelserne om undtagelse af interne arbejdsdokumenter fra  

 aktindsigt (offentlighedslovens § 7 og den tilsvarende bestemmelse i  

 forvaltningslovens § 12), og ikke bestemmelsen i offentlighedslovens § 13,  

 stk. 1, nr. 6.
 Heller ikke det forhold at  

 fakultetsrådet efter universitetets statut behandler sager om tildeling af  

 doktorgraden for lukkede døre, er efter min opfattelse i sig selv  

 tilstrækkeligt til at kunne undtage bedømmelsesudvalgets indstilling fra  

 aktindsigt efter offentlighedslovens § 13, stk. 1. nr. 6. Som det fremgår af  

 det ovenfor under pkt. b anførte, kan statutten ikke fravige  

 offentlighedsloven.  

 Efter min opfattelse kan heller ikke det forhold at universitetet i statutten  

 har bestemt at en sagstype skal behandles for lukkede døre i fakultetsrådet,  

 i sig selv indebære at samtlige dokumenter i sager af den pågældende sagstype  

 kan undtages fra aktindsigt efter opsamlingsbestemmelsen i  

 offentlighedslovens  

 § 13, stk. 1, nr. 6.
Hertil kommer at en  

 bestemmelse om at en sag behandles for lukkede døre, regulerer omfanget af  

  

 møde  

  

 offentlighed i forbindelse med en  

 sag.
Da det ikke under en mundtlig forhandling af en sag - på samme måde som  

 i  

 forbindelse med dokumentoffentlighed - er muligt at undtage visse oplysninger  

 i  

 en sag fra offentlighed, vil der være behov for en bredere og mere generel  

 undtagelse fra en hovedregel om  

  

 møde  

  

 offentlighed  

 end undtagelserne fra  

  

 dokument  

  

 offentlighed  

 i en tilsvarende sag.
Endvidere skal jeg bemærke at det almindelige  

 udgangspunkt er at der  

  

 ikke  

  

 er  

 mødeoffentlighed i den danske forvaltning.
Mødeoffentlighed kræver særlig (og  

 formentlig også positiv) hjemmel.
I forbindelse med dokumentoffentlighed  

 efter  

 offentlighedsloven (og forvaltningsloven) er udgangspunktet det modsatte; der  

 skal gives aktindsigt medmindre der i offentlighedsloven - eventuelt  

 suppleret  

 af særlige bestemmelser om tavshedspligt (jf. offentlighedslovens § 14) -  

 eller  

 i forvaltningslovens kapitel 4 er hjemmel til at begrænse adgangen til  

 aktindsigt.
I tilfælde hvor der ikke er mødeoffentlighed, er dette ikke alene  

 begrundet i hensynet til at oplysninger ikke gives til offentligheden i strid  

 med væsentlige modhensyn, men også efter omstændighederne hensynet til  

 forvaltningsmyndighedens (det kollegiale organs) interne beslutningsproces.
 Når det tages i betragtning  

 at offentlighedslovens § 13, stk. 1, nr. 6, som det fremgår ovenfor, er  

 tiltænkt  

 et ganske snævert anvendelsesområde, er der således efter min opfattelse  

 næppe tilstrækkeligt grundlag for  

  

 generelt  

  

 at undtage indstillinger fra bedømmelsesudvalg vedrørende doktorafhandlinger  

 fra aktindsigt i medfør af offentlighedslovens § 13, stk. 1, nr. 6.
 For så vidt angår  

 indstillinger som konkluderer at en afhandling bør antages, vil der i  

 almindelighed ikke være tilstrækkeligt væsentlige hensyn - hverken af  

 offentlig eller privat (dvs. i forhold til doktoranden) karakter - som kan  

 begrunde en sådan undtagelse fra aktindsigt.
Drejer det sig derimod om  

 indstillinger der går ud på forkastelse af afhandlingen, vil afvejningen  

 efter  

 offentlighedslovens § 13, stk. 1, nr. 6, kunne stille sig anderledes.
Det kan  

 ikke afvises at udsigten til offentliggørelse af en eventuel negativ,  

 detaljeret bedømmelse i nogle tilfælde kan afholde doktorander fra at  

 indlevere  

 et disputatsarbejde.
I afvejningen vil der således kunne inddrages et  

 almindeligt offentligt hensyn til at sikre at der ved universiteterne udføres  

 forskning som resulterer i videnskabelige afhandlinger der bliver indleveret  

 til bedømmelse med henblik på tildeling af en akademisk grad.
Dette hensyn  

 vil  

 kunne tale for at oplysninger i en indstilling fra et bedømmelsesudvalg der  

 konkluderer at en afhandling ikke bør antages, efter omstændighederne  

 undtages  

 fra aktindsigt.
 Undervisningsministeriet har  

 i sin supplerende udtalelse af 30. april 1996 bl.a. anført følgende:
 'Udover den fejlagtige  

 henvisning til bedømmelsesudvalgets interne karakter som begrundelse for at  

 afvise kravet om aktindsigt har ministeriet også ligesom Odense Universitet  

 henvist til bestemmelsen i offentlighedslovens § 13, stk. 1 nr. 6. Odense  

 Universitet og ministeriet har herved lagt vægt på den offentlige interesse,  

 der kan ligge i, at afhandlinger frit kan indleveres, uden at forfatteren  

 derved kan risikere at få offentlig omtale på grund af en forkastet  

 afhandling.
 ...
 I lyset af bl.a. de  

 synspunkter, der er anført af ombudsmanden om § 13, stk. 1 nr. 6, er  

 ministeriet imidlertid af den opfattelse, at der kan være grund til en  

 revurdering af spørgsmålet om offentlighed i bedømmelsesudvalgsindstillinger.  

 Det kan formodentlig ikke fastholdes, at der aldrig kan gives aktindsigt i  

 bedømmelsesudvalgsindstillinger, og der kan anføres gode grunde til, at  

 offentligheden kan gøre sig bekendt med bedømmelsesudvalgets indstilling i  

 forbindelse  

 med det offentlige forsvar, der indgår som et væsentligt element i en sag om  

 tildeling af doktorgrad.
Afstemningsreglerne i  

 doktorgradsbekendtgørelsen (§§ 15 og 16) muliggør både, at en positiv og en  

 negativ indstilling under særlige stemmekrav kan tilsidesættes af det organ,  

 der efter loven har beslutningskompetence i sager om tildeling af  

 doktorgrader.  

 Ministeriet finder derfor, at det rigtigste vil være, at der sondres mellem  

 tilfælde, hvor det faktisk besluttes, at afhandlingen antages til forsvar, og  

 hvor den ikke antages.
Under en eller anden form bør det i så fald klargøres,  

 at bedømmelsesudvalgets indstilling (og korrespondance med doktoranden herom)  

 ikke kan kræves udleveret, jf. § 13, stk. 1, nr. 6, under sagens behandling  

 forud for beslutningen om antagelse til forsvar henholdsvis forkastelse.  

 Antages afhandlingen til forsvar, bliver udvalgets indstilling derimod  

 offentlig tilgængelig.
Det vil formodentlig i så fald være hensigtsmæssigt,  

 at  

 det ikke kommer til at bero på, om enkelte personer kræver aktindsigt, men at  

 alle potentielle uofficielle opponenter bliver gjort bekendt med, at  

 bedømmelsesudvalgets indstilling kan udleveres.
Dette kunne oplyses i  

 forbindelse med at der sker offentliggørelse af oplysning om tid og sted for  

 forsvaret, og hvor afhandlingen kan erhverves.
En sådan ordning, der delvis  

 må baseres på en vurdering af doktorgradssager i relation til bestemmelsen i  

 lovens § 13, stk. 1, nr. 6, vil indebære en væsentlig ændring i forhold til,  

 hvad der hidtil har været praksis inden for universitetsområdet.
Ministeriet  

 vil derfor finde det rigtigst, om institutionerne får lejlighed til at  

 fremkomme med deres synspunkter, før der eventuelt under en eller anden form  

 fastsættes bestemmelser herom.
Ministeriet vil også sætte stor pris på  

 oplysning om, hvorledes ombudsmanden ser på foranstående.' Undervisningsministeriets  

 supplerende udtalelse giver mig på dette sted anledning til følgende  

 bemærkninger:
 En generel nyordning i  

 forbindelse med behandling af anmodninger om aktindigt i bedømmelsesudvalgets  

 indstilling i sager om tildeling af doktorgraden må tilrettelægges således at  

 der sker overholdelse af de gældende regler i offentlighedsloven, herunder  

 tidagesfristen i offentlighedslovens § 16, stk. 2.
 Jeg ser ikke at der skulle  

 være noget til hinder for en ordning hvorefter det offentliggøres at der vil  

 kunne gives aktindsigt i bedømmelsesudvalgets indstilling, jf. herved  

 princippet  

 i offentlighedslovens § 4, stk. 1. 2. punktum.
 Jeg henstiller til  

 Undervisningsministeriet at genoptage den konkrete sag og at træffe en ny  

 afgørelse om aktindsigt i lyset af de synspunkter jeg har anført.
f.
Jeg har ikke fra  

 Undervisningsministeriet modtaget det eller de konkrete dokumenter klagerne  

 har  

 ønsket aktindsigt i.
På denne baggrund, og da Undervisningsministeriet kun  

 har  

 begrundet sin opfattelse ved henvisninger til generelle hensyn, må jeg gå ud  

 fra at Undervisningsministeriet ikke i forbindelse med sin behandling af  

 sagen  

 har haft de omhandlede dokumenter til gennemsyn.
Efter bestemmelsen i  

 offentlighedslovens § 11, stk. 1, skal visse oplysninger i dokumenter der er  

 omfattet af lovens § 7, ekstraheres.
Som rekursmyndighed er  

 Undervisningsministeriet  

 forpligtet til at påse at også bestemmelsen i offentlighedslovens § 11, stk.  

 1,  

 er overholdt.
En stillingtagen til hvorvidt ekstraheringspligten er  

 overholdt,  

 kræver at Undervisningsministeriet i forbindelse med sin behandling af sagen  

 gennemgår de dokumenter som universitetet har undtaget fra aktindsigt med  

 henvisning til offentlighedslovens § 7.
En undtagelse fra aktindsigt  

 efter offentlighedslovens § 13, stk. 1, nr. 6, er ikke en undtagelse af et  

 helt  

 dokument, men af enkelte  

  

 oplysninger  

  

 fra aktindsigt, jf. også lovens § 13, stk. 2. Som rekursmyndighed må  

 Undervisningsministeriet i en sag som den foreliggende tage stilling til  

 hvorvidt  

  

 samtlige  

  

 oplysninger i et  

 dokument vil kunne undtages fra aktindsigt efter § 13, stk. 1, nr. 6. Også  

 dette kræver at Undervisningsministeriet i forbindelse med sin behandling af  

 sagen gennemgår de dokumenter som universitetet har undtaget fra aktindsigt  

 med henvisning til § 13, stk. 1, nr. 6. Hertil kommer at selv om det som  

 ovenfor anført ikke kan antages at et bedømmelsesudvalgs indstilling  

 almindeligvis og i sin helhed kan undtages fra aktindsigt efter bestemmelsen  

 i  

 § 13, stk. 1, nr. 6, kan det principielt ikke udelukkes at  

  

 enkelte  

  

 konkrete oplysninger i et sådant dokument ville kunne  

 undtages fra aktindsigt.
En stillingtagen til hvorvidt dette måtte være  

 tilfældet,  

 kræver også en konkret gennemgang af de omhandlede dokumenter.
 Undervisningsministeriet har  

 i sin supplerende udtalelse af 30. april 1996 bl.a. anført:
'Netop fordi det er dette synspunkt  

 om den offentlige interesse i, at forfattere ikke afholder sig fra at  

 indlevere  

 doktorafhandlinger til bedømmelse af frygt for, at en negativ bedømmelse  

 offentliggøres, der har ligget til grund for, at ministeriet fandt, at  

 indstillinger generelt ikke kunne kræves udleveret, har ministeriet ikke  

 foretaget en konkret vurdering af bedømmelsesudvalgets indstilling og  

 medsendt  

 den til ombudsmanden.
Ministeriet mener, at denne præmis må tages i  

 betragtning  

 ved vurderingen af den manglende forholden sig til den konkrete indstilling.' Jeg må anse det for en  

 beklagelig fejl at Undervisningsministeriet ikke i forbindelse med sin  

 behandling af sagen har haft det eller de dokumenter Odense Universitet har  

 afslået at give klagerne aktindsigt i, til gennemsyn.
 Det er i fortsættelse heraf  

 også en fejl at Undervisningsministeriet ikke har sendt mig de omhandlede  

 dokumenter i forbindelse med fremsendelsen af sagens øvrige akter.
For god ordens skyld skal jeg  

 bemærke at dokumenter - herunder interne arbejdsdokumenter - ikke i videre  

 udstrækning bliver undergivet aktindsigt  

  

 alene  

  

 i kraft af at de fremsendes til en rekursinstans som skal tage stilling til  

 en  

 klage over afslag på aktindsigt i de pågældende dokumenter; se herved John  

 Vogter, Offentlighedsloven med kommentarer (1992), s. 138. Det samme gælder i  

 relation til dokumenter som ombudsmanden har til gennemsyn i forbindelse med  

 behandlingen af en sag, jf. det ovenfor citerede værk, s.  

 137f, med henvisninger." Undervisningsministeriet  

 meddelte mig senere at ministeriet havde genoptaget sagen og vurderet denne i  

 lyset af mine bemærkninger i redegørelsen.
Ministeriet havde fra  

 universitetet  

 rekvireret bedømmelsesudvalgets indstilling og fandt ikke at indstillingen  

 indeholdt oplysninger eller vurderinger som gav grundlag for at indstillingen  

 ikke i sin fulde udstrækning kunne omfattes af aktindsigt.
Ministeriet havde  

 derfor anmodet universitetet om at fremsende den samlede indstilling til A og  

 B.
 Jeg tog det meddelte til  

 efterretning og foretog mig herefter ikke mere i sagen.
