Fremsat den 17. november 2000 af  

 sundhedsministeren (Sonja Mikkelsen) Forslag til Lov om ændring af lov om offentlig  

 sygesikring (Midlertidig ophævelse af regler om ydelse af  

 medicintilskud til patienter efter europæiske gennemsnitspriser og  

 indførelse af midlertidige regler om prisfastsættelse) § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, lov nr.  

 1118 af 29. december 1999, lov nr. 467 af 31. maj 2000 og lov nr. 469 af 31.  

 maj 2000, foretages følgende ændringer:
 1. I § 7, stk. 1, 1. pkt., udgår: », jf. dog  

 § 7 g, stk. 5«.
 2. I § 7, stk. 1, 3. pkt., udgår: », jf. dog  

 § 7 g, stk. 5«.
 3. I § 7 b, stk. 2, 1. pkt., udgår: »og i  

 europæiske gennemsnitspriser, jf. § 7 g, stk. 4«.
 4. I § 7 b indsættes efter stk. 6 som nyt  

 stykke:
»Stk. 7. Afviger de tilskud, der er ydet til en person i  

 løbet af en periode på ét år fra de tilskud, som  

 retmæssigt skulle have været ydet i medfør af § 7 b  

 og § 7 c, reguleres der herfor i den følgende periode.« 5. § 7 g, stk. 4-6, ophæves.
 Stk. 7 bliver herefter stk. 4.
 6. § 7 i ophæves.
 7. Som ny § 7 j indsættes:
»§ 7 j.
Lægemiddelstyrelsen kan i tiden indtil den 25.  

 juni 2001 ikke underrette apotekerne om forbrugerpriser på  

 lægemidler, der har tilskud efter § 7, stk. 1-2, beregnet  

 på baggrund af anmeldte apoteksindkøbspriser (AIP), der  

 overstiger de pr. 17. november 2000 anmeldte apoteksindkøbspriser, jf.  

 dog stk. 3.
 Stk. 2. For tilskudsberettigede lægemidler, hvor der  

 ikke den 17. november 2000 er anmeldt en apoteksindkøbspris, kan  

 Lægemiddelstyrelsen i tiden indtil den 25. juni 2001 ikke underrette  

 apotekerne om forbrugerpriser, der er beregnet på grundlag af anmeldte  

 apoteksindkøbspriser, der overstiger den apoteksindkøbspris,  

 der er anmeldt første gang efter 17. november 2000, jf. dog  

 stk. 3.
 Stk. 3. De i stk. 1 og 2 omhandlede forbrugerpriser kan  

 ikke beregnes på grundlag af apoteks-indkøbspriser, der  

 overstiger gennemsnittet af de efter § 7 g, stk. 1-2, indberettede  

 europæiske priser.
 Stk. 4. Den apoteksindkøbspris, der danner grundlag for  

 forbrugerprisen efter stk. 1-3, udgør indkøbsprisen for  

 apoteket.
Stk. 5. Indehaveren af en markedsføringstilladelse til  

 et lægemiddel kan undtagelsesvis ansøge  

 Lægemiddelstyrelsen om at få ændret den  

 apoteksindkøbspris, der danner grundlag for Lægemiddelstyrelsens  

 beregning af forbrugerpriser, jf. stk. 1-3, hvis særlige grunde  

 taler derfor.
Ansøgningen skal angive de særlige grunde,  

 hvorpå den indgives.
Stk. 6. Lægemiddelstyrelsen behandler en  

 ansøgning efter stk. 5 inden 30 dage efter indgivelse af  

 ansøgningen.
Lægemiddelstyrelsen kan kræve, at  

 ansøgeren supplerer ansøgningen med yderligere oplysninger.
I  

 så tilfælde suspenderes fristen i 1. pkt., indtil de  

 krævede oplysninger er modtaget.
Stk. 7. Lægemiddelstyrelsens afgørelse efter  

 stk. 5 kan indbringes for sundhedsministeren.
Klagen har ikke  

 opsættende virkning.« § 2 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, lov nr.  

 1118 af 29. december 1999, lov nr. 467 af 31. maj 2000 og lov nr. 469 af 31.  

 maj 2000, foretages følgende ændringer:
 1. I § 7, stk. 1, 1. pkt., indsættes efter  

 »Lægemiddelstyrelsen«: », jf. dog § 7 g, stk. 5«.
 2. I § 7, stk. 1, 3. pkt., indsættes efter »fortsat  

 behandling med lægemidlet«: », jf. dog § 7 g, stk. 5«.
 3. I § 7 b, stk. 2, 1. pkt., indføjes efter »opgjort  

 i referencepriser, jf. § 7 e«: »og i europæiske gennemsnitspriser, jf.  

 § 7 g, stk. 4«.
 4. I § 7 g indsættes efter stk. 3:
 »Stk. 4.  Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser,  

 beregnes tilskud efter § 7 b og § 7 c, stk. 1, på grundlag af dette  

 gennemsnit, ligesom gennemsnittet anvendes i beregningen af tilskud efter § 7  

 e.
Stk. 5.  Hvis den apoteksindkøbspris, som i  

 henhold til lægemiddellovens § 22 er anmeldt til  

 Lægemiddelstyrelsen, er højere end gennemsnittet af de i stk. 1  

 og 2 nævnte priser i de øvrige nord- og mellemeuropæiske  

 lande, suspenderes den offentlige sygesikrings tilskud til køb af  

 lægemidlet.
Suspensionen ophæves efter anmodning fra  

 virksomheden, når den til Lægemiddelstyrelsen anmeldte  

 apoteksindkøbspris ikke længere overstiger gennemsnittet.
Stk. 6.  Ved de øvrige nord- og  

 mellemeuropæiske lande forstås Belgien, Finland, Frankrig,  

 Holland, Irland, Norge, Storbritannien, Sverige, Tyskland og  

 Østrig.« Stk. 4 bliver herefter stk. 7.
 5. Efter § 7 h indsættes:
 »§ 7 i.  Suspension af tilskuddet til et lægemiddel i  

 medfør af § 7 g, stk. 5, offentliggøres i  

 Specialitetstaksten.
Stk. 2.  Inden tilskuddet til et lægemiddel  

 suspenderes i medfør af § 7 g, stk. 5, skal Lægemiddelstyrelsen  

 give den virksomhed, der markedsfører lægemidlet, lejlighed til  

 at udtale sig.
Lægemiddelstyrelsen kan fastsætte en frist  

 på mindst 7 dage for virksomhedens afgivelse af en udtalelse.« § 3 Bestemmelserne i denne lovs § 1, nr. 1-6, træder i kraft den 24.  

 november 2000.
 Stk. 2. Sundhedsministeren fastsætter tidspunktet  

 for ikrafttræden af bestemmelsen i § 7 j i lov om offentlig  

 sygesikring, som affattet ved denne lovs § 1, nr. 7.
 Stk. 3. § 2, stk. 2-3, i lov nr. 469 af 31. maj 2000  

 ophæves.
 Stk. 4. § 2 i denne lov træder i kraft den 25. juni  

 2001.
 Stk. 5. Lovforslaget kan stadfæstes straks efter  

 vedtagelsen.
Bemærkninger til lovforslaget Almindelige bemærkninger Det har i en årrække været en  

 erklæret målsætning for dansk lægemiddelpolitik, at  

 hverken medicinbrugerne eller det offentlige skal betale mere for  

 lægemidler i Danmark, end man gør i det øvrige  

 Vesteuropa.
Målsætningen om at tilnærme de danske  

 priser til det europæiske gennemsnitsniveau lå bl.a. til grund  

 for sundhedsministerens aftale af 6. februar 1998 med  

 Lægemiddelindustriforeningen (Lif) om initiativer på  

 lægemiddelområdet.
Aftalen, der udløb den 1. marts 2000,  

 indebar bl.a. et loft over priserne på lægemidler.
Det var  

 således aftalt, at prisen på humane receptpligtige  

 lægemidler og på håndkøbslægemidler, der kan  

 opnå sygesikringstilskud, i tiden frem til 1. marts 2000 ikke kunne  

 hæves over de pr. 30. januar 1998 gældende priser.
Med  

 udløbet af aftalen den 1. marts 2000 bortfaldt aftalens prisloft.
Med udsigten til prisaftalens udløb den 1. marts  

 2000 og under indtryk af målsætningen om, at de danske priser  

 ikke skal overstige det europæiske niveau, blev det i forbindelse med  

 finanslovsforhandlingerne for år 2000 på sundhedsområdet  

 aftalt, at: »Reglen om, at der for nyintroducerede lægemidler alene  

 ydes tilskud i forhold til den europæiske gennemsnitspris, ændres  

 og udvides, således at intet lægemiddel kan opnå status som  

 generelt tilskudsberettiget, hvis den danske apoteksindkøbspris ligger  

 over en nærmere defineret nord- og mellemeuropæisk  

 gennemsnitspris.
Tilskud beregnes på grundlag af den europæiske  

 gennemsnitspris for det pågældende lægemiddel.« På den baggrund fremsatte regeringen den 30. marts  

 2000 forslag til lov om ændring af lov om offentlig sygesikring  

 (Ændring af medicintilskudsregler   europæiske gennemsnitspriser)  

 (L 233) i overensstemmelse med det aftalte.
 Forslaget blev i uændret form vedtaget af  

 Folketinget den 26. maj 2000. For forslaget stemte S, V, KF, SF, DF, CD, RV  

 og FRI.
 Med loven (lov nr. 469 af 31. maj 2000 om ændring af  

 lov om offentlig sygesikring (Ændring af medicintilskudsregler  

 europæiske gennemsnitspriser)) blev medicintilskudsreglerne  

 ændret således, at:
 1.	Tilskuddet fra den offentlige sygesikring beregnes på grundlag  

 af gennemsnittet af apoteksindkøbspriserne i de øvrige EU- og  

 EØS-lande (eksklusive Liechtenstein, Luxembourg og Island), hvis dette  

 gennemsnit er lavere end prisen i Danmark.
 2.	Et generelt tilskud til et lægemiddel suspenderes, hvis  

 apoteksindkøbsprisen i Danmark er højere end prisen i de  

 øvrige nord- og mellemeuropæiske lande (landene under punkt 1  

 eksklusive Spanien, Italien, Portugal og Grækenland).
Fra 30. oktober 2000 trådte reglerne under punkt 1  

 successivt i kraft.
Reglerne fik fra denne dato virkning for lægemidler  

 til nervesystemet (ATC-gruppe N). De næste to lægemiddelgrupper,  

 der efter de gældende regler bliver omfattet af reglerne om tilskud til  

 den europæiske gennemsnitspris, er henholdsvis hudmidler og  

 lægemidler mod infektionssygdomme (ATC-gruppe D og J). For disse  

 lægemidler skal der indberettes europæiske priser senest den 20.  

 november 2000. Fra 20. marts 2001 skal der efter de gældende regler  

 være anmeldt europæiske priser for alle  

 lægemiddelgrupper.
For så vidt angår reglen under punkt 2, har  

 sundhedsministeren   som ministeren bl.a. tilkendegav i forbindelse med 1.  

 behandlingen af lovforslaget   anmodet Lægemiddelstyrelsen om, at  

 styrelsen i god tid inden tilskuddet til et lægemiddel suspenderes,  

 informerer offentligheden herom.
Derved får læger og patienter  

 god tid til eventuelt at vælge en anden behandling, ligesom  

 lægemiddelvirksomhederne får god tid til at overveje, om det er  

 påkrævet, at deres produkter skal være dyrere i Danmark end  

 i det øvrige Nord- og Mellemeuropa.
Som følge heraf er der  

 endnu ikke sket suspension af tilskud.
De første lægemidler (fra  

 ATC-gruppe N) vil tidligst få suspenderet tilskuddet den 22. januar  

 2001.
Udgangspunktet for den omhandlede regelændring var  

 som nævnt, at regeringen ikke finder, at det er rimeligt, at vi i  

 Danmark skal betale mere for lægemiddelvirksomhedernes produkter, end  

 man gør som gennemsnit i det øvrige Vesteuropa.
Loven skulle  

 således påvirke virksomhederne til ikke at fastsætte priser  

 over det europæiske niveau.
Reglernes indvirkning på virksomhedernes  

 prisfastsættelse er imidlertid kun indirekte.  

 Lægemiddelvirksomhederne kan således lovligt forlange en  

 højere pris i Danmark, end den pris virksomheden forlanger i resten af  

 Vesteuropa.
I tilfælde, hvor virksomhederne bibeholder en højere  

 pris i Danmark end den europæiske gennemsnitspris, reduceres tilskuddet  

 fra den offentlige sygesikring, mens patienternes egenbetaling stiger.
Det er  

 kun, hvis virksomhederne sætter priserne ned til det europæiske  

 gennemsnit, at medicinbrugerne undgår at skulle betale en overpris.
I praksis har det vist sig, at indførelse af  

 reglerne om, at tilskuddet beregnes i forhold til den europæiske  

 gennemsnitspris, har medført, at nogle medicinbrugere har fået  

 forøget deres egenbetaling ganske kraftigt.
Det skyldes, at der er  

 nogle lægemiddelvirksomheder, som forlanger højere priser i  

 Danmark end i andre lande.
Der er tale om uventet store prisforskelle.
Det  

 har på ingen måde været hensigten med reglerne, at nogle  

 patienter på denne måde skulle komme i en økonomisk  

 klemme.
Den 30. oktober 2000 var der anmeldt europæiske  

 gennemsnitspriser for i alt 498 lægemiddelpakninger.
For 65% af disse  

 oversteg den danske pris den europæiske gennemsnitspris.
Heraf var  

 prisforskellen for 17% af pakningerne mellem 0-5%. For yderligere 14% var  

 prisforskellen mellem 5-10%. 21% af pakningerne havde en prisforskel mellem  

 10-25% og for de resterende 13% af pakningerne var prisforskellen  

 større end 25%. Siden den 30. oktober har virksomhederne anmeldt en  

 række prisnedsættelser, således at det ved næste  

 udsendelse af Specialitetstaksten er 60% af pakningerne, der overstiger den  

 europæiske gennemsnitspris.
Heraf er der 7%, der overstiger den  

 europæiske gennemsnitspris med mere end 25%.
 Priserne bevæger sig således efter regeringens  

 opfattelse i den rigtige retning, men det sker ikke tilstrækkeligt  

 hurtigt til, at patienterne sikres mod at skulle betale en overpris for deres  

 lægemidler.
 Sundhedsministeren har efter en drøftelse med  

 Lægemiddelindustriforeningen (Lif) kunnet konstatere, at foreningen  

 ikke ønsker at indgå aftale om, at medlemmerne for alle  

 lægemidler prissætter på niveau med det europæiske  

 gennemsnit.
 På denne baggrund forslår regeringen med det  

 foreliggende lovforslag, at reglerne om tilskud til europæiske priser  

 suspenderes frem til den 25. juni 2001, og at der indføres et loft  

 over priserne på tilskudsberettigede lægemidler.
Prisloftet vedrører de af virksomhederne anmeldte  

 apoteksindkøbspriser.
Det er apoteksindkøbspriserne, der ligger  

 til grund for beregningen af apotekernes udsalgspriser og dermed  

 forbrugerpriserne.
Prisloftet består reelt af to øvre  

 grænser.
De af Lægemiddelstyrelsen anvendte  

 apoteksindkøbspriser kan således hverken overstige den pris, der  

 er anmeldt til Lægemiddelstyrelsen ved lovens fremsættelse den  

 17. november 2000, eller lægemidlets europæiske  

 gennemsnitspris.
 Reglerne om tilskud til europæiske gennemsnitspriser  

 suspenderes fra og med den 24. november 2000. Forslaget indebærer en  

 bemyndigelse til ministeren til at sætte reglerne om prisstop i  

 kraft.
 For at fremskynde opfyldelsen af målsætningen  

 om, at priserne i Danmark fastsættes på det europæiske  

 gennemsnitsniveau, vil Lægemiddelstyrelsen fastsætte regler om,  

 at indberetning af europæiske lægemiddelpriser fremrykkes,  

 således at der med udgangen af indeværende år skal  

 være indberettet europæiske priser for samtlige lægemidler  

 på det danske marked.
Det er regeringens hensigt, at der i den periode, hvor  

 suspensionen af reglerne om tilskud til den europæiske gennemsnitspris  

 og den særlige prisregulering er i kraft, gennemføres et  

 udvalgsarbejde med henblik på at anvise modeller til sikring af  

 målsætningen om at sikre priserne i Danmark på det  

 europæiske niveau.
Lægemiddelindustriforeningen (Lif), Danmarks  

 Apotekerforening og Den Almindelige Danske Lægeforening vil blive  

 indbudt til at deltage i dette udvalgsarbejde.  

 Lægemiddelindustriforeningen har allerede tilkendegivet, at man er  

 positivt indstillet over for at deltage i et sådan udvalgsarbejde.
Lovforslaget indeholder i øvrigt et forslag, der  

 direkte vedrører det behovsafhængige tilskudssystem, som dette  

 er indført ved lov nr. 1045 af 23. december 1998 om ændring af  

 lov offentlig sygesikring og lov om social service.
Det foreslås  

 således, at det bliver muligt at overføre eventuelle afvigelser  

 mellem faktisk ydede sygesikringstilskud og retmæssige tilskud mellem  

 to tilskudsperioder, således at der kan reguleres for afvigelser i den  

 følgende tilskudsperiode.
Forslaget er udførligt beskrevet i  

 bemærkningerne til de enkelte bestemmelser.
Økonomiske og administrative konsekvenser for det  

 offentlige Det er ikke regeringens forventning, at lovforslaget vil  

 have nævneværdige økonomiske konsekvenser for det  

 offentlige ud over de konsekvenser, der er beskrevet i lovforslag L 233 om  

 ændring af lov om offentlig sygesikring (Folketingsåret  

 1999/2000). Baggrunden for denne forventning er, at den omhandlede  

 lovændring indebar, at der alene ydes offentligt tilskud til  

 lægemidlernes europæiske gennemsnitspris.
Den foreliggende lov  

 indebærer i tråd hermed, at denne europæiske  

 gennemsnitspris udgør et loft for prisen i Danmark   og dermed et loft  

 for den pris som den offentlige sygesikring yder tilskud til.
 Lovforslaget vil i perioden for prisstoppet have visse  

 administrative konsekvenser for Lægemiddelstyrelsen.  

 Lægemiddelstyrelsens udgifter i den forbindelse finansieres af den  

 bevilling på 2,5 mio. kr. årligt, der er tilført  

 Lægemiddelstyrelsen på finansloven for år 2000 og fremover  

 til finansiering af styrelsens administrationsudgifter i forbindelse med  

 afholdelse af licitationer m.v.
Økonomiske og administrative konsekvenser for  

 erhvervslivet Loven indebærer, at der lægges et loft over de  

 priser, som lægemiddelvirksomhederne kan opnå ved salg til  

 apotekerne.
Loftet udgøres af de pr. 17. november 2000 anmeldte priser  

 eller den europæiske gennemsnitspris for de enkelte  

 lægemidler.
 De forventede konsekvenser for erhvervslivet af det  

 foreliggende lovforslag adskiller sig ikke væsentligt fra de  

 forventninger, som regeringen havde til konsekvenserne af lovforslag L 233 om  

 ændring af lov om offentlige sygesikring (Ændring af  

 medicintilskudsregler   europæiske gennemsnitspriser). I praksis har  

 alle virksomheder imidlertid ikke reageret som forudsat i forbindelse med den  

 omhandlede lovændring, og forslaget vil derfor have betydning for  

 indtjeningen for virksomheder, der fortsat sælger lægemidler til  

 en højere pris i Danmark end i det øvrige Vesteuropa.
 Forslaget indebærer ikke nye administrative  

 konsekvenser for erhvervslivet.
 Lovforslaget vurderes ikke at indebære  

 væsentlige økonomiske og administrative byrder for  

 apotekerne.
Økonomiske og administrative konsekvenser for  

 borgerne Med forslaget fastsættes der lofter over de priser,  

 som medicinbrugerne skal betale, og de gældende regler om, at  

 medicintilskud beregnes på grundlag af europæiske  

 gennemsnitspriser, suspenderes.
Som følge af, at den danske pris på visse  

 lægemidler ligger betydeligt over den europæiske gennemsnitspris,  

 har nogle patienter i forlængelse af indførelsen af reglerne om  

 tilskud til europæiske gennemsnitspriser skullet betale betydeligt mere  

 selv end tidligere.
Suspensionen af reglerne om tilskud til europæiske  

 gennemsnitspriser indebærer i sig selv, at disse patienter får  

 reduceret egenbetalingen.
Med prisloftet sikres medicinbrugerne mod, at  

 lægemiddelvirksomhederne forlanger højere priser i Danmark end i  

 resten af Vesteuropa.
Dermed vil mange medicinbrugere opleve en lavere  

 medicinpris end før 30. oktober 2000.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget vil ikke vanskeliggøre den fri  

 varebevægelighed medlemslandene imellem, idet de foreslåede  

 bestemmelser er baseret på objektive og gennemsigtige kriterier, der er  

 uafhængige af fremstillingslandet, henholdsvis importlandet, for det  

 enkelte lægemiddel.
I de Europæiske Fællesskabers direktiv  

 89/105/EØF om gennemsigtighed i prisbestemmelserne for  

 lægemidler til mennesker og disse lægemidlers inddragelse under  

 de nationale sygesikringsordninger er det i artikel 4, nr. 1, bestemt, at  

 myndighederne i forbindelse med indførelse af et prisstop for  

 lægemidler mindst en gang årligt skal undersøge, om de  

 nationaløkonomiske forhold gør det berettiget at opretholde  

 prisstoppet uændret.
Da prisstoppet efter forslaget varer under 1  

 år, er dette krav ikke implementeret i forslaget.
I henhold til samme direktivs artikel 4, punkt 2, skal der  

 i forbindelse med indførelse af et prisstop åbnes mulighed for,  

 at indehaveren af en markedsføringstilladelse til et lægemiddel  

 undtagelsesvist kan ansøge om fritagelse fra prisstoppet.
Denne  

 mulighed gives med forslagets § 1, nr. 7, hvorefter en sådan  

 ansøgning kan indgives til Lægemiddelstyrelsen.
Vurdering af konsekvenserne af  

 lovforslaget Positive konsekvenser/mindreudgifter Negative konsekvenser/merudgifter Økonomiske og administrative konsekvenser for stat,  

 amtskommuner og kommuner Ingen af nævneværdig betydning Ingen negative økonomiske konsekvenser Midlertidig forøget administration i Lægemiddelstyrelsen Økonomiske og administrative konsekvenser for  

 erhvervslivet For visse virksomheder reduceres indtjeningen Miljømæssige konsekvenser Ingen Ingen Økonomiske og administrative konsekvenser for  

 borgerne Visse patienter får økonomisk  

 gevinst Ingen Forholdet til EU-retten Lovforslaget er i overensstemmelse med EU-retten Bemærkninger til lovforslagets  

 enkelte bestemmelser Til § 1 Til nr. 1   3 og nr. 6 Der er tale om redaktionel ophævelse af henvisninger  

 til bestemmelserne i § 7 g, stk. 4-5, samt af bestemmelsen i  

 § 7 i som følge af den midlertidige ophævelse af disse  

 bestemmelser, jf. lovforslagets § 1, nr. 5.
Til nr. 4 Dette forslag er uden sammenhæng med de  

 øvrige foreslåede ændringer.
 I det behovsafhængige tilskudssystem vil der i  

 særlige tilfælde kunne opstå situationer, hvor en patient i  

 forbindelse med et lægemiddelkøb får et tilskud, der enten  

 er større eller mindre, end den pågældende efter loven er  

 berettiget til.
 Nedenfor er det ved to eksempler vist, hvordan disse  

 særlige situationer kan opstå.
Indledningsvis skal det oplyses, at  

 håndkøbsudsalg og medicinudleveringssteder ikke er tilsluttet  

 Lægemiddelstyrelsens Centrale Tilskudsregister, hvor oplysningerne om  

 patienternes samlede udgift til tilskudsberettiget medicin registreres.
Det  

 medfører, at apoteket allerede i forbindelse med, at  

 tilskudsberettiget medicin sendes til et håndkøbsudsalg eller  

 medicinudleveringssted, indberetter lægemiddelkøbet til  

 Lægemiddelstyrelsens Centrale Tilskudsregister.
Eksempel 1. En patient beder om at få sendt  

 tilskudsberettiget medicin til et håndkøbsudsalg.
Patienten  

 afhenter imidlertid ikke medicinen på håndkøbsudsalget.  

 Inden medicinen sendes retur til apoteket, køber patienten et andet  

 tilskudsberettiget lægemiddel.
Ved det andet lægemiddelkøb  

 er den udgift, der er registreret i Lægemiddelstyrelsens Centrale  

 Tilskudsregister, større end patientens faktiske udgift.
Det skyldes  

 indberetningen af det lægemiddel, der var sendt til  

 håndkøbsudsalget.
Hvis patientens samlede udgift har passeret en  

 tilskudsgrænse som følge af det beløb, der var  

 indberettet i forbindelse med forsendelsen til håndkøbsudsalget,  

 vil patienten få for højt et tilskud ved det andet  

 lægemiddelkøb.
 Eksempel 2. En patient har i løbet af et  

 tilskudsår haft samlede lægemiddeludgifter, der overstiger en  

 egenbetaling på 3.600 kr. (målt i eventuelle referencepriser og  

 europæiske gennemsnitspriser). Patienten har ikke forud for disse  

 lægemiddelkøb søgt om en kronikerbevilling i  

 medfør af sygesikringslovens § 7 c, stk. 1. Patienten  

 søger nu efterfølgende en sådan bevilling, og  

 Lægemiddelstyrelsen tildeler patienten kronikerbevilling.
Inden patienten får kronikerbevillingen, er der ydet  

 85% tilskud til køb af tilskudsberettigede lægemidler, som er  

 foretaget efter, at egenbetalingen er oversteget 3.600 kr.
Da patienten  

 får sin kronikerbevilling, er patienten berettiget til 100% tilskud til  

 de lægemiddelkøb, der overstiger en egenbetaling på 3.600  

 kr.
Patienten har således fået for lidt i tilskud.
 Der er i dag i Lægemiddelstyrelsens Centrale  

 Tilskudsregister indbygget en særlig udligningsfacilitet, der  

 gør det muligt at håndtere de to ovennævnte situationer,  

 således at patienterne får det korrekte tilskud over tid.  

 Udligningsfaciliteten opsamler i et særligt felt i registeret de  

 beløb, der enten er givet for meget eller for lidt i tilskud.
I forbindelse med afviklingen af udligningsbeløb  

 skelnes der mellem to situationer.
Den ene er, når sygesikringen  

 så at sige skylder patienten penge.
Den anden situation er, når  

 patienten skylder sygesikringen penge.
 I den situation, hvor der er et beløb at udligne i  

 patientens favør, er praksis, at beløbet kan afregnes straks og  

 kontant, uanset om det er i forbindelse med køb af tilskudsberettiget  

 medicin eller ej.
For de situationer, hvor det er patienten, der har en  

 gæld til sygesikringen, følges den praksis, at den krævede  

 udligning i forbindelse med et aktuelt lægemiddelkøb maksimalt  

 kan udgøre et beløb svarende til sygesikringsandelen ved det  

 aktuelle køb.
Patienterne har dog altid mulighed for frivilligt at  

 afbetale den fulde gæld straks.
Den nuværende lovhjemmel muliggør ikke, at  

 udligningsbeløb overføres mellem to tilskudsperioder.  

 Udligningsbeløbene slettes derfor ved overgangen til en ny 12  

 måneders tilskudsperiode.
Udligningen skal altså finde sted inden  

 for den tilskudsperiode, hvor udligningsbeløbet fremkommer.
Det er  

 imidlertid ikke muligt med den ovennævnte praksis altid at afvikle  

 udligningsbeløb inden for én tilskudsperiode.
Som det første af de to ovennævnte eksempler  

 viser, er det muligt bevidst at opnå et højere tilskud, end man  

 er berettiget til.
Den nuværende lovhjemmel gør, at oplysningen  

 om det uretmæssigt høje tilskud bortfalder ved overgangen til en  

 nye tilskudsperiode.
Forslaget indebærer, at udligningsbeløb kan  

 overføres mellem to tilskudsperioder.
Forslaget sikrer således  

 bl.a. mod, at reglerne omgås på den nævnte måde.
 Sundhedsministeriet skal i øvrigt tilkendegive, at  

 der vil blive anvendt samme praksis for afvikling af udligningsbeløb,  

 der overføres mellem tilskudsperioder, som den der i dag anvendes  

 inden for tilskudsperioden, jf. ovenfor.
Til nr. 5 Sygesikringslovens § 7 g fastsætter  

 lægemiddelvirksomhedernes pligt til at foretage indberetning til  

 Lægemiddelstyrelsen af den pris, hvortil virksomheden sælger et  

 lægemiddel til apotekerne i de øvrige europæiske lande.  

 Virksomhederne skal indberette såvel en europæisk gennemsnitspris  

 som en nord- og mellemeuropæisk gennemsnitspris.
§ 7 g fastlægger herudover regler for beregning  

 af patientens tilskud fra den offentlige sygesikring på grundlag af den  

 europæiske gennemsnitspris i stedet for lægemidlets faktiske,  

 danske pris.
Endvidere fastlægger bestemmelsen regler om suspension af  

 tilskuddet til lægemidler, hvor apoteksindkøbsprisen er  

 højere her i landet end gennemsnittet af priserne i de øvrige  

 nord- og mellemeuropæiske lande.
 Bestemmelsen i lovforslagets § 1, nr. 5,  

 indebærer, at reglerne om beregning af tilskud på grundlag af  

 europæiske gennemsnitspriser og suspension af tilskud på grundlag  

 af sammenligning med nord- og mellemeuropæiske priser, suspenderes.
 De gældende regler om indberetning af  

 europæiske gennemsnitspriser fastholdes uændret.
 Der er tale om en midlertidig suspension af reglerne  

 gældende frem til 25. juni 2001, jf. bestemmelsen i lovforslagets  

 § 3, stk. 4.
Til nr. 7 Med forslaget indsættes en ny bestemmelse om  

 prisfastsættelse på lægemidler, der har generelt tilskud  

 efter sygesikringslovens § 7, stk. 1-2.
 Forslaget indebærer, at  

 lægemiddelvirksomhederne for lægemidler, hvortil den offentlige  

 sygesikring yder generelt tilskud, i tiden frem til 25. juni 2001 ikke kan  

 hæve apoteksindkøbspriserne i forhold til det niveau, der er  

 anmeldt pr. 17. november 2000. Samtidig nedsættes  

 apoteksindkøbsprisen for lægemidler, der markedsføres til  

 en højere pris i Danmark end den gennemsnitlige pris, virksomheden  

 tager for præparatet i det øvrige Europa, til det  

 europæiske gennemsnitsniveau.
 Bestemmelsen er udformet således, at  

 apoteksindkøbspriserne, der danner grundlag for  

 Lægemiddelstyrelsens beregning af forbrugerpriser efter  

 lægemiddellovens § 22, i tiden frem til 25. juni 2001 ikke kan  

 overstige det niveau, der den 17. november 2000 er anmeldt til  

 Lægemiddelstyrelsen som grundlag for udsendelse af næste  

 Specialitetstakst, der vil blive fremrykket til den 24. november 2000.
 Endvidere er det med bestemmelsen fastslået, at  

 apoteksindkøbsprisen i denne periode ikke kan overstige den  

 europæiske gennemsnitspris.
 Lægemiddelstyrelsen vil med hjemmel i lovens  

 § 7 g, stk. 7, der med lovforslaget bliver stk. 4,  

 fastsætte regler om, at indberetning af europæiske  

 lægemiddelpriser fremrykkes, således at der med udgangen af  

 indeværende år skal være indberettet europæiske  

 priser for samtlige lægemidler på det danske marked.
Uanset, at en virksomhed måtte anmelde en  

 apoteksindkøbspris, der overstiger det fastsatte maksimale niveau,  

 skal Lægemiddelstyrelsen foretage beregning af forbrugerprisen og  

 underretning af apotekerne på grundlag af den  

 apoteksindkøbspris, der er gældende efter loven.
Anmeldelse af  

 prisnedsættelser og underretning af apotekerne herom kan ske efter de  

 gældende regler, dvs. hver 14. dag.
For de lægemidler, hvor der den 17. november 2000  

 ikke var anmeldt en apoteksindkøbspris, fastlægger lovforslaget,  

 at den pris, virksomheden anmelder for det enkelte lægemiddel, ikke kan  

 sættes op i den periode, hvor de midlertidige regler for  

 prisfastsættelse gælder.
Forslaget sikrer samtidig, at  

 apoteksindkøbsprisen ikke kan overstige det europæiske  

 gennemsnitsniveau.
Der vil typisk være tale om lægemidler, der  

 markedsføres første gang efter den 17. november 2000, eller  

 lægemidler, der i en periode har været trukket ud af det danske  

 marked.
 Med forslaget slås det fast, at  

 lægemiddelvirksomhederne ikke kan tage en anden pris fra apoteket end  

 den apoteksindkøbspris, der efter loven anvendes som grundlag for  

 beregning af forbrugerprisen.
 Forslaget indeholder endelig en bestemmelse, der  

 åbner mulighed for, at indehaveren af en  

 markedsføringstilladelse til et lægemiddel undtagelsesvist kan  

 ansøge om fritagelse fra prisstoppet.
 Hermed implementeres de Europæiske  

 Fællesskabers direktiv 89/105/EØF om gennemsigtighed i  

 prisbestemmelserne for lægemidler til mennesker og disse  

 lægemidlers inddragelse under de nationale sygesikringsordninger.
 Direktivet foreskriver en maksimal tidsfrist for  

 afgørelse af en sådan ansøgning på 90 dage.  

 Regeringen finder det imidlertid hensigtsmæssigt, at afgørelser  

 efter denne lov træffes væsentligt hurtigere, hvorfor der med  

 lovforslaget fastlægges en maksimal sagsbehandlingstid på 30 dage  

 fra det tidspunkt, hvor Lægemiddelstyrelsen har modtaget de  

 nødvendige oplysninger.
 Der henvises herom yderligere til bemærkningerne  

 under overskriften Forholdet til EU-retten.
 Det er regeringens hensigt, at ansøgninger om  

 fritagelse fra prisstoppet kun rent undtagelsesvist skal imødekommes.  

 Det kan f.eks. ske, hvis virksomheden dokumenterer en meget beskeden  

 omsætning, som kun vanskeligt kan give et tilstrækkeligt  

 dækningsbidrag, eller hvis virksomheden kan dokumentere  

 væsentlige stigninger i råvareprisen, som virksomheden selv er  

 uden indflydelse på.
 Hvis ansøgning om fritagelse fra prisstoppet  

 imødekommes, optages den nye pris, som virksomheden skal anmelde til  

 Lægemiddelstyrelsen på sædvanlig vis, hurtigst muligt i  

 Lægemiddelstyrelsens Specialitetstakst.
Klage over Lægemiddelstyrelsens afgørelse kan  

 indbringes for sundhedsministeren.
Klage har ikke opsættende  

 virkning.
Til § 2 Til nr. 1-5 Ophævelsen af bestemmelserne i sygesikringslovens §  

 7, stk. 1, § 7 b, stk. 2, § 7 g, stk. 4-6 samt § 7 i skal have virkning i en  

 begrænset periode.
Bestemmelserne skal derfor træde i kraft igen  

 på et senere tidspunkt.
Det foreslås derfor med lovforslagets §  

 2, at bestemmelserne indsættes i loven på ny.
Det følger  

 af ikrafttrædelsesbestemmelsen, jf. § 3, stk. 4, at reglerne  

 træder i kraft på ny den 25. juni 2001.
Til § 3 Til stk. 1 Sygesikringslovens § 7, stk. 1, § 7 b, stk. 2, § 7 g, stk.  

 4-6 samt § 7 i ophæves den 24. november 2000.
 Ophævelse af reglerne om beregning af tilskud efter  

 europæiske gennemsnitspriser og suspension af tilskud på grundlag  

 af nord- og mellemeuropæiske priser nødvendiggør  

 beregning og udmelding af nye referencepriser for de lægemidler, der er  

 omfattet af bestemmelserne.
 Forslaget indebærer samtidigt, at bestemmelsen om  

 adgang til at overføre udligningsbeløb mellem to  

 tilskudsperioder træder i kraft den 24. november 2000.
Til stk. 2 Forslaget bemyndiger sundhedsministeren til at  

 fastsætte ikrafttrædelsestidspunktet for de midlertidige regler  

 om prisfastsættelse på tilskudsberettigede lægemidler.
Til stk. 3 Der er tale om en redaktionel ophævelse af nogle  

 særlige ikrafttrædelsesbestemmelser, der var nødvendige  

 ved indførelse af bestemmelserne om europæiske  

 gennemsnitspriser.
Til stk. 4 Der henvises til bemærkningerne til § 2.
Til stk. 5 Med henblik på at sikre, at egenbetalingen for  

 medicinbrugerne kan mindskes så hurtigt som muligt, foreslås det,  

 at lovforslaget kan stadfæstes straks efter vedtagelsen.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret ved lov nr. 1045 af 23. december 1998, lov nr.  

 1118 af 29. december 1999, lov nr. 467 af 31. maj 2000 og lov nr. 469 af 31.  

 maj 2000, foretages følgende ændringer:
§ 7. Den offentlige sygesikring yder tilskud til køb af  

 receptpligtige lægemidler, som efter ansøgning fra den  

 virksomhed, der har bragt lægemidlet på markedet i Danmark, er  

 meddelt tilskud af Lægemiddelstyrelsen, jf. dog § 7 g,  

 stk. 5. Lægemiddelstyrelsen kan bestemme, at den offentlige  

 sygesikrings tilskud er betinget af, at lægemidlet ordineres med  

 henblik på behandling af bestemte sygdomme.
Den offentlige sygesikring  

 yder tilskud til køb af håndkøbslægemidler, som  

 efter ansøgning fra den virksomhed, der har bragt lægemidlet  

 på markedet i Danmark, er meddelt tilskud af Lægemiddelstyrelsen,  

 hvis lægemidlerne er ordineret af en læge eller tandlæge  

 til personer, der modtager pension efter lov om social pension, eller  

 personer, der lider af en varig lidelse, der kræver fortsat behandling  

 med lægemidlet, jf. dog § 7 g, stk. 5.
 1. I § 7, stk. 1, 1. pkt., udgår: », jf. dog  

 § 7 g, stk. 5«.
 2. I § 7, stk. 1, 3. pkt., udgår: », jf. dog  

 § 7 g, stk. 5«.
 Stk. 2. Lægemiddelstyrelsen kan i særlige  

 tilfælde meddele tilskud til et lægemiddel uden ansøgning  

 fra den virksomhed, der har bragt lægemidlet på markedet i  

 Danmark.
 Stk. 3. Lægemiddelstyrelsen offentliggør  

 meddelelser om tilskud.
 Stk. 4. I særlige tilfælde kan  

 Lægemiddelstyrelsen efter ansøgning fra den behandlende  

 læge eller tandlæge bestemme, at den offentlige sygesikring yder  

 tilskud til køb af et lægemiddel, der er ordineret til en  

 bestemt patient, uanset at lægemidlet ikke er meddelt tilskud efter  

 stk. 1 eller 2. Lægemiddelstyrelsens afgørelse kan ikke  

 indbringes for anden administrativ myndighed.
§ 7 a.
Sundhedsministeren fastsætter nærmere  

 regler for meddelelse af tilskud og for tilbagekaldelse af meddelt  

 tilskud.
 Stk. 2. Lægemiddelstyrelsen fastsætter  

 nærmere regler om, hvilke oplysninger en ansøgning om tilskud  

 til et lægemiddel skal indeholde.
§ 7 b.
Tilskud til køb af lægemidler med tilskud  

 i henhold til § 7 ydes til personer (den sikrede), der er omfattet af  

 kapitel 1 og 4.
Stk. 2. Tilskuddets størrelse afhænger af den  

 samlede udgift opgjort i referencepriser, jf. § 7 e og i  

 europæiske gennemsnitspriser, jf. § 7 g, stk. 4, til  

 lægemidler med tilskud i henhold til § 7, som den sikrede har  

 købt inden for en periode på et år, der regnes fra  

 første indkøbsdato.
En ny periode på et år  

 indledes, første gang den sikrede køber lægemidler med  

 tilskud i henhold til § 7 efter udløbet af foregående  

 periode.
 3. I § 7 b, stk. 2, 1. pkt., udgår: »og i  

 europæiske gennemsnitspriser, jf. § 7 g, stk. 4«.
Stk. 3. Overstiger den samlede udgift inden for en periode  

 på et år ikke 500 kr., ydes ikke tilskud til personer over 18  

 år.
Overstiger den samlede udgift inden for en periode på et  

 år 500 kr., udgør tilskuddet til personer over 18 år:
 1)	50 pct. af den del, som overstiger 500 kr., men ikke 1.200 kr.
 2)	75 pct. af den del, som overstiger 1.200 kr., men ikke 2.800  

 kr.
 3)	85 pct. af den del, som overstiger 2.800 kr.
Stk. 4. Overstiger den samlede udgift inden for en periode  

 på et år ikke 1.200 kr., udgør tilskuddet til personer  

 under 18 år 50 pct.
Overstiger den samlede udgift inden for en periode  

 på et år 1.200 kr., udgør tilskuddet til personer under 18  

 år:
 1)	75 pct. af den del, som overstiger 1.200 kr., men ikke 2.800  

 kr.
 2)	85 pct. af den del, som overstiger 2.800 kr.
 Stk. 5. Fylder en person 18 år i en allerede indledt  

 periode på et år, beregnes tilskud efter stk. 4, indtil  

 denne periode udløber.
 Stk. 6. Sundhedsministeren fastsætter regler om  

 regulering af udgiftsgrænserne i stk. 3 og 4 og  

 egenbetalingsloftet i § 7 c, stk. 1.
 4. I § 7 b indsættes efter stk. 6 som nyt  

 stykke:
»Stk. 7. Afviger de tilskud, der er ydet til en person i  

 løbet af en periode på ét år fra de tilskud, som  

 retmæssigt skulle have været ydet i medfør af § 7 b  

 og § 7 c, reguleres der herfor i den følgende periode.« § 7 c.
Lægemiddelstyrelsen kan efter ansøgning  

 fra den behandlende læge bestemme, at for sikrede med et stort, varigt  

 og fagligt veldokumenteret behov for lægemidler kan tilskuddet til  

 køb af lægemidler med tilskud i henhold til § 7  

 udgøre 100 pct. af den del af den samlede egenbetaling, som  

 udgør mere end 3.600 kr. årligt.
 Stk. 2. Lægemiddelstyrelsen bevilger efter  

 ansøgning fra den behandlende læge 100 pct. tilskud til  

 lægeordinerede lægemidler til sikrede, der er døende,  

 når en læge har fastslået, at prognosen er kort levetid, og  

 at hospitalsbehandling må anses for udsigtsløs..
 Stk. 3. Lægemiddelstyrelsen kan fastsætte  

 nærmere regler for, hvilke oplysninger ansøgning efter  

 stk. 1 og 2 skal indeholde.
 § 7 d. (Ophævet).
§ 7 e.
For lægemidler, som anvendes på samme  

 indikationer, og som har en behandlingsmæssigt set sammenlignelig  

 virkning, kan Lægemiddelstyrelsen fastsætte tilskuddet efter  

 § 7 b til et fast beløb svarende til henholdsvis 50 pct., 75 pct.  

 eller 85 pct. af et gennemsnit af udgiften til de to billigste  

 lægemidler (referenceprisen). Tilskud efter § 7 c, stk. 1,  

 beregnes ligeledes af referenceprisen.
Hvis udgiften til et lægemiddel  

 er lavere end gennemsnittet af udgiften til de to billigste lægemidler,  

 beregnes tilskuddet til dette lægemiddel af udgiften til  

 lægemidlet.
 Stk. 2. Lægemiddelstyrelsen kan i ganske særlige  

 tilfælde bestemme, at tilskuddet til et lægemiddel, der er  

 ordineret til en bestemt patient, skal beregnes af udgiften til  

 lægemidlet, selv om tilskuddet derved overstiger referenceprisen.  

 Lægemiddelstyrelsens afgørelse træffes senest 14 dage  

 efter, at ansøgning om forhøjet tilskud er modtaget fra den  

 ordinerende læge.
§ 7 f.
Medicintilskudsnævnet, der består af  

 højst 7 medlemmer, rådgiver Lægemiddelstyrelsen i sager om  

 de i §§ 7 og 7 c nævnte forhold.
Et medlem beskikkes af  

 sundhedsministeren efter indstilling fra Sygesikringens Forhandlingsudvalg.  

 De øvrige medlemmer, hvoraf 2 skal være alment praktiserende  

 læger, beskikkes af sundhedsministeren efter indstilling fra  

 Lægemiddelstyrelsen.
Beskikkelsen gælder for 4 år ad  

 gangen.
Ministeren udpeger en formand blandt nævnets medlemmer.
Stk. 2. Sundhedsministeren kan fastsætte en  

 forretningsorden for Medicintilskudsnævnet.
Medlemmerne af  

 Medicintilskudsnævnet må ikke være økonomisk  

 interesserede i nogen virksomhed, som fremstiller, importerer eller  

 forhandler lægemidler.
§ 7 g.
Den virksomhed, der markedsfører et  

 lægemiddel, skal i forbindelse med ansøgning om generelt tilskud  

 til lægemidlet underrette Lægemiddelstyrelsen om den pris,  

 hvortil lægemidlet bliver solgt af virksomheden eller en virksomhed i  

 samme koncern til apotekerne i de øvrige lande, som har ratificeret  

 eller tiltrådt aftalen om Det Europæiske Økonomiske  

 Samarbejdsområde, bortset fra Island, Liechtenstein og Luxembourg.
 Stk. 2. Den virksomhed, der markedsfører et generelt  

 tilskudsberettiget lægemiddel, skal hver sjette måned underrette  

 Lægemiddelstyrelsen om den pris, hvortil lægemidlet den sidste  

 hverdag i den forløbne seksmånedersperiode blev solgt af  

 virksomheden eller en virksomhed i samme koncern til apotekerne i de i  

 stk. 1 nævnte lande.
 Stk. 3. Ved omregning af udenlandske priser til danske kroner  

 skal Danmarks Nationalbanks officielle notering den pågældende  

 dag anvendes.
 Stk. 4. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser,  

 beregnes tilskud efter § 7 b og § 7 c, stk. 1, på  

 grundlag af dette gennemsnit, ligesom gennemsnittet anvendes i beregningen af  

 tilskud efter § 7 e.
 5. § 7 g, stk. 4-6, ophæves.
 Stk. 5. Hvis den apoteksindkøbspris, som i henhold til  

 lægemiddellovens § 22 er anmeldt til Lægemiddelstyrelsen, er  

 højere end gennemsnittet af de i stk. 1 og 2 nævnte priser  

 i de øvrige nord- og mellemeuropæiske lande, suspenderes den  

 offentlige sygesikrings tilskud til køb af lægemidlet.  

 Suspensionen ophæves efter anmodning fra virksomheden, når den  

 til Lægemiddelstyrelsen anmeldte apoteksindkøbspris ikke  

 længere overstiger gennemsnittet.
 Stk. 6. Ved de øvrige nord- og mellemeuropæiske  

 lande forstås Belgien, Finland, Frankrig, Holland, Irland, Norge,  

 Storbritannien, Sverige, Tyskland og Østrig.
 Stk. 7. Lægemiddelstyrelsen fastsætter regler om  

 virksomheders indberetning efter stk. 1 og 2, herunder om at  

 indberetning skal ske elektronisk.
 Stk. 7 bliver herefter stk. 4.
§ 7 h.
Lægemiddelstyrelsen fører et elektronisk  

 register over de oplysninger, der er nødvendige for beregning af  

 tilskud efter §§ 7-7 e samt § 7 g.
Stk. 2. Sundhedsministeren fastsætter nærmere  

 regler om driften af det register, der er nævnt i stk. 1, og  

 fastsætter herunder nærmere regler om, 1)	hvilke oplysninger der må registreres i registeret, 2)	pligt til sletning af registrerede oplysninger, 3)	apotekeres, lægers og andres adgang til oplysningerne i  

 registeret, 4)	apotekeres pligt til at etablere forbindelse til registeret og til  

 at benytte registerets oplysninger ved beregning af sygesikringstilskud  

 og 5)	apotekeres pligt til elektronisk at indberette oplysninger til  

 registeret.
§ 7 i.
Suspension af tilskuddet til et lægemiddel i  

 medfør af § 7 g, stk. 5, offentliggøres i  

 Specialitetstaksten.
 6. § 7 i ophæves.
Stk. 2. Inden tilskuddet til et lægemiddel suspenderes i  

 medfør af § 7 g, stk. 5, skal Lægemiddelstyrelsen give  

 den virksomhed, der markedsfører lægemidlet, lejlighed til at  

 udtale sig.
Lægemiddelstyrelsen kan fastsætte en frist på  

 mindst 7 dage for virksomhedens afgivelse af en udtalelse.
 7. Som ny § 7 j indsættes:
»§ 7 j.
Lægemiddelstyrelsen kan i tiden indtil den 25.  

 juni 2001 ikke underrette apotekerne om forbrugerpriser på  

 lægemidler, der har tilskud efter § 7, stk. 1-2, beregnet  

 på baggrund af anmeldte apoteksindkøbspriser (AIP), der  

 overstiger de pr. 17. november 2000 anmeldte apoteksindkøbspriser, jf.  

 dog stk. 3.
 Stk. 2. For tilskudsberettigede lægemidler, hvor der  

 ikke den 17. november 2000 er anmeldt en apoteksindkøbspris, kan  

 Lægemiddelstyrelsen i tiden indtil den 25. juni 2001 ikke underrette  

 apotekerne om forbrugerpriser, der er beregnet på grundlag af anmeldte  

 apoteksindkøbspriser, der overstiger den apoteksindkøbspris,  

 der er anmeldt første gang efter 17. november 2000, jf. dog  

 stk. 3.
 Stk. 3. De i stk. 1 og 2 omhandlede forbrugerpriser kan  

 ikke beregnes på grundlag af apoteks-indkøbspriser, der  

 overstiger gennemsnittet af de efter § 7 g, stk. 1-2, indberettede  

 europæiske priser.
 Stk. 4. Den apoteksindkøbspris, der danner grundlag for  

 forbrugerprisen efter stk. 1-3, udgør indkøbsprisen for  

 apoteket.
Stk. 5. Indehaveren af en  

 markedsføringstilladelse til et lægemiddel kan undtagelsesvis  

 ansøge Lægemiddelstyrelsen om at få ændret den  

 apoteksindkøbspris, der danner grundlag for Lægemiddelstyrelsens  

 beregning af forbrugerpriser, jf. stk. 1-3, hvis særlige grunde  

 taler derfor.
Ansøgningen skal angive de særlige grunde,  

 hvorpå den indgives.
Stk. 6. Lægemiddelstyrelsen behandler en  

 ansøgning efter stk. 5 inden 30 dage efter indgivelse af  

 ansøgningen.
Lægemiddelstyrelsen kan kræve, at  

 ansøgeren supplerer ansøgningen med yderligere oplysninger.
I  

 så tilfælde suspenderes fristen i 1. pkt., indtil de  

 krævede oplysninger er modtaget.
