Observatører fra en overtaget sparekasses bestyrelse ville kun blive  

 indkaldt til enkelte bestyrelsesmøder i den overtagende sparekasse og da kun  

 i forbindelse med behandling af den overtagne sparekasses engagementer.  

 Ordningen ville være midlertidig.
Finanstilsynet kunne kun godkende  

 ordningen, hvis ordningen var midlertidig og at indkaldelsen af  

 observatørerne kun ville ske i forbindelse med den overtagne sparekasses  

 engagementer og at observatørerne ikke ville blive bekendt med bestyrelsens  

 beslutning.
 Tilsynets skrivelse af 13. september 1989 vedrørende udpegning af  

 observatører fra en overtaget sparekasses bestyrelse til at deltage i  

 bestyrelsesmøderne i den overtagende sparekasse.
De to observatører, der var udpeget til at overvære bestyrelsesmøderne i  

 den fortsættende sparekasse ville kun blive indkaldt til enkelte  

 bestyrelsesmøder og i disse møder ville de kun få adgang til at overvære  

 behandling af engagementer.
Observatørordningen skulle betragtes som rent  

 midlertidig og var kommet med, for at bestyrelsen i den fortsættende  

 sparekasse skulle kunne trække på den viden, den tidligere bestyrelse havde,  

 om de overtagne engagementer.
 Tilsynet udtalte:
 »I denne anledning skal man med henvisning til bank- og  

 sparekasselovens § 54, stk. 2, om blandt andet bestyrelsesmedlemmers  

 tavshedspligt meddele, at tilsynet vil kunne godkende den nævnte ordning  

 under forudsætning af, at den alene skal virke i en kort overgangsperiode, at  

 de nævnte repræsentanter fra den overtagne sparekasse alene tilkaldes med  

 henblik på afgivelse af faktiske oplysninger, som de i kraft af deres  

 hidtidige virke som bestyrelsesmedlemmer i den ophørende sparekasse er i  

 besiddelse af til bedømmelse af en lånsøgers kreditværdighed, og at der ikke  

 meddeles repræsentanterne oplysning om bestyrelsens beslutninger.
