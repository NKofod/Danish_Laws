 Ved kongelig resolution af 25. maj 1951 har Danmark ratificeret ovennævnte  

 konvention, til hvis ratifikation rigsdagen den 15. marts 1951 havde meddelt  

 sit samtykke.
KONVENTION (NR. 87) OM FORENINGSFRIHED OG BESKYTTELSE AF RETTEN TIL AT  

 ORGANISERE SIG Den internationale Arbejdsorganisations generalkonference, som er blevet  

 sammenkaldt i San Francisco af Det internationale Arbejdsbureaus  

 styrelsesråd, og som er trådt sammen til sit 31. møde den 17. juni 1948; som har besluttet i konventionsform at vedtage visse forslag om  

 foreningsfrihed og om beskyttelse af retten til at organisere sig, hvilket  

 spørgsmål er opført som punkt 7 på dagsordenen; vedtaget under hensyn til, at det i indledningen til Den internationale  

 Arbejdsorganisations statut udtales, at »anerkendelse af grundsætningen  

 om foreningsfrihed« er et middel til at forbedre arbejdsforholdene og  

 til at befæste freden; under hensyn til, at det i Philadelphia-deklarationen påny bekræftes, at  

 »ytrings- og foreningsfrihed er af afgørende betydning for fortsat  

 fremskridt«; under hensyn til, at den internationale arbejdskonference på sit 30. møde  

 enstemmigt har vedtaget de grundsætninger, som skal danne grundlag for  

 internationale bestemmelser; under hensyn til, at De forenede Nationers plenarforsamling på sit 2. møde  

 har tiltrådt disse grundsætninger og anmodet Den internationale  

 Arbejdsorganisation om at fortsætte alle bestræbelser med henblik på at  

 muliggøre vedtagelsen af en eller flere internationale konventioner; i dag den 9. juli 1948 følgende konvention, som benævnes konventionen af  

 1948 om foreningsfrihed og beskyttelse af retten til at organisere sig.
Afsnit I.
Foreningsfrihed.
 Ethvert medlem af Den internationale Arbejdsorganisation, for hvilket  

 nærværende konvention er i kraft, forpligter sig til at gennemføre følgende  

 bestemmelser.
 Artikel 2.
 Arbejdere og arbejdsgivere uden forskel af nogen art, er berettiget til at  

 oprette og til alene under iagttagelse af den pågældende organisations  

 bestemmelser at slutte sig til organisationer efter eget valg og uden  

 forudgående tilladelse.
 Artikel 3.
 1. Arbejder- og arbejdsgiverorganisationer er  

 berettiget til selv at udarbejde deres love og bestemmelser, til i fuld  

 frihed at vælge deres repræsentanter, til at ordne deres administration og  

 virksomhed samt til at udforme deres programmer.
 2. De offentlige myndigheder skal afholde sig fra  

 enhver indblanding, som kan begrænse denne ret, eller som kan hæmme  

 organisationerne i deres lovlige udøvelse heraf.
 Artikel 4.
 Arbejde- og arbejdsgiverorganisationer skal ikke kunne opløses eller  

 suspenderes administrativt.
 Artikel 5.
 Arbejde- og arbejdesgiverorganisationer er berettiget til at oprette og  

 slutte sig til forbund eller sammenslutninger af forbund, og enhver  

 organisation, ethvert forbund eller enhver forbundssammenslutning af denne  

 art er berettiget til at slutte sig til internationale arbejder- eller  

 arbejdsgiverorganisationer.
 Artikel 6.
 Bestemmelserne i nærværende konventions artikel 2, 3 og 4 finder  

 anvendelse på forbund og forbundssammenslutninger af arbejder- og  

 arbejdsgiverorganisationer.
 Artikel 7.
 Der må for anerkendelse som juridisk person af arbejder- og  

 arbejdsgiverorganisationer samt forbund og forbundssammenslutninger ikke  

 opstilles betingelser af en sådan art, ar anvendelsen af bestemmelserne i  

 konventionens artikler 2,3 og 4 begrænses.
 Artikel 8.
 1. Arbejdere og arbejdsgivere samt deres respektive  

 organisationer skal i lighed med andre personer eller sammenslutninger ved  

 udøvelsen af de i nærværende konvention hjemlede rettigheder respektere den  

 nationale lovgivning.
 2. Den nationale lovgivning må ikke svække de ved  

 nærværende konvention hjemlede garantier og ej heller anvendes på en sådan  

 måde, at de omhandlede garantier forringes.
 1. Der skal ved nationale love eller administrative  

 forskrifter træffes bestemmelse om, i hvilket omfang de ved nærværende  

 konvention hjemlede garantier finder anvendelse på de væbnede styrker og  

 politiet.
 2. I overensstemmelse med de i artikel 19, stk. 8, i  

 Den internationale Arbejdsorganisations statut indeholdte grundsætning er et  

 medlems ratifikation af nærværende konvention ikke at anse som berørende en  

 bestående lov, retsafgørelse, sædvane eller overenskomst, i kraft af hvilken  

 medlemmer af de væbnede styrker eller politiet nyder en ved nærværende  

 konvention sikret ret.
 Artikel 10.
 Ved udtrykket »organisation« forstås i nærværende konvention  

 enhver organisation bestående af arbejdere eller arbejdsgivere, der har til  

 formål at fremme og beskytte arbejdernes eller arbejdsgivernes interesser.
Afsnit II.
Beskyttelse af retten til at organisere sig.
 Artikel 11.
 Ethvert medlem af Den internationale Arbejdsorganisation, for hvilket  

 nærværende konvention er i kraft, forpligter sig til at træffe alle  

 nødvendige og egnede forholdsregler til sikring af arbejdernes og  

 arbejdsgivernes frie ret til at organisere sig.
Afsnit III.
Forskellige bestemmelser.
 Artikel 12.
1. For så vidt angår de territorier, der omhandles i  

 artikel 35 i Den internationale Arbejdsorganisations statut, således som  

 denne er ændret i 1946, bortset fra i den således ændrede artikels stk. 4 og  

 5 omhandlede territorier, er ethvert medlem af organisationen, som  

 ratificerer nærværende konvention, forpligtet til samtidig med eller så  

 hurtigt som muligt efter ratifikationen til Det internationale Arbejdsbureaus  

 generaldirektør at fremsende en erklæring indeholdende angivelse af 2. De under (a) og (b) i nærværende artikels stk. 1  

 omhandlede forpligtelser er at anse som udgørende en integrerende del af  

 ratifikationen og skal have virkning som ratifikation.
 3. Ethvert medlem er til enhver tid ved afgivelse af  

 en senere erklæring berettiget til helt eller delvis at ophæve de forbehold,  

 det i henhold til (b) eller (d) i nærværende artikels stk. 1 har taget i sin  

 oprindelige erklæring.
 4. Ethvert medlem kan på et hvilketsomhelst tidspunkt,  

 på hvilket konventionen er opsigelig i henhold til bestemmelserne i artikel  

 16, til generaldirektøren fremsende en erklæring, der i enhver anden  

 henseende begrænser en hvilkensomhelst tidligere afgivet erklærings indhold  

 og angiver den nuværende stilling med hensyn til de omhandlede territorier.
 Artikel 13.
 1. I tilfælde, hvor afgørelsen af de i nærværende  

 konvention omhandlede spørgsmål tilkommer et territorium, der ikke udgør en  

 del af hovedlandet, kan det medlem, der har ansvaret for det pågældende  

 territoriums internationale forhold, efter aftale med dette territoriums  

 regering fremsende en erklæring til Det internationale Arbejdsbureaus  

 generaldirektør, hvorved det på det pågældende territoriums vegne antager  

 nærværende konventions forpligtelser.
2. En erklæring indeholdende en antagelse af  

 nærværende konventions forpligtelser kan til Det internationale  

 Arbejdsbureaus generaldirektør fremsendes af 3. Erklæringer, der i overensstemmelse med nærværende  

 artikels stk. 1 og 2 fremsendes til Det internationale Arbejdsbureaus  

 generaldirektør, skal angive, hvorvidt konventionens bestemmelser finder  

 anvendelse i det pågældende territorium med eller uden begrænsninger; såfremt  

 det i erklæringen angives, at konventionens bestemmelser finder anvendelse  

 med begrænsninger, skal der gøres nærmere rede for disse.
 4. Det eller de pågældende medlemmer eller den  

 pågældende internationale myndighed kan til enhver tid ved afgivelse af en  

 efterfølgende erklæring helt eller delvis give afkald på retten til at  

 påberåbe sig de i en tidligere afgivet erklæring anførte begrænsninger.
 5. Det eller de pågældende medlemmer eller den  

 pågældende internationale myndighed kan på et tidspunkt, på hvilket  

 konventionen er opsigelig i henhold til bestemmelserne i artikel 16,  

 fremsende en erklæring til Det internationale Arbejdsbureaus generaldirektør,  

 som i enhver anden henseende begrænser en tidligere afgivet erklærings  

 indhold og angiver den nuværende stilling med hensyn til konventionens  

 anvendelse.
Afsnit IV.
Afsluttende bestemmelser.
 Artikel 14.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 15.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret af generaldirektøren.
 2. Den træder i kraft tolv måneder efter den dato, på  

 hvilken to medlemmers ratifikationer er blevet indregistreret af  

 generaldirektøren.
 3. Derefter træder nærværende konvention i kraft for  

 hver enkelt medlemsstat tolv måneder efter den dato, på hvilken dens  

 ratifikation er blevet indregistreret.
 Artikel 16.
 1. Et medlem, som har ratificeret nærværende  

 konvention, er berettiget til at opsige den efter udløbet af ti år regnet fra  

 konventionens første ikrafttrædelsesdato ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering, En sådan opsigelse træder først i kraft et år efter den  

 dato, på hvilken indregistrering fandt sted.
 2. Ethvert medlem, som har ratificeret nærværende  

 konvention, og som ikke inden for det år, der følger på udløbet af den i  

 foregående stykke omhandlede ti-års periode, benytter sig af den i nærværende  

 artikel hjemlede opsigelsesret, er bundet i yderligere ti år og er berettiget  

 til at opsige nærværende konvention ved udløbet af hver ti-års periode på de  

 i nærværende artikel anførte betingelser.
 Artikel 17.
 1. Det internationale Arbejdsbureaus generaldirektør  

 skal underrette alle den internationale Arbejdsorganisations medlemmer om  

 indregistrering af samtlige ratifikationer, erklæringer og opsigelser, som  

 tilsendes ham af organisationens medlemmer.
 2. Samtidig med at underrette organisationens  

 medlemmer om indregistreringen af ratifikation nummer to skal  

 generaldirektøren henlede organisationens medlemmers opmærksomhed på datoen  

 for konventionens ikrafttræden.
 Artikel 18.
 Det internationale Arbejdsbureaus generaldirektør skal med henblik på  

 indregistrering i henhold til artikel 102 i De forenede Nationers pagt til De  

 forenede Nationers generalsekretær fremsende udførlige oplysninger om de  

 ratifikationer, erklæringer og opsigelser, som han har indregistreret i  

 henhold til bestemmelserne i de foregående artikler.
 Artikel 19.
 Ved udløbet af hver ti-års periode efter nærværende konventions  

 ikrafttræden er Det internationale Arbejdsbureaus styrelsesråd forpligtet til  

 at aflægge beretning til generalkonferencen om nærværende konventions  

 gennemførelse og til at overveje ønskeligheden af at sætte spørgsmålet om en  

 hel eller delvis revision af konventionen på konferencens dagsorden.
 Artikel 20.
1. I tilfælde af, at konferencen vedtager en ny  

 konvention, der helt eller delvis reviderer nærværende konvention, skal,  

 medmindre den nye konvention bestemmer andet, 2. Nærværende konvention skal under alle  

 omstændigheder forblive i kraft i sin foreliggende form og indhold for de  

 medlemmer, som har ratificeret den, men som ikke har ratificeret den  

 reviderede konvention.
 Artikel 21.
 De engelske og franske gengivelser af nærværende konventions tekst har  

 samme gyldighed.
 Danmarks ratifikation blev registreret af Det internationale  

 Arbejdsbureaus generaldirektør den 13. juni 1951, og konvention træder i  

 overensstemmelse med dens art. 15, stk. 3, for Danmarks vedkommende i kraft  

 12 måneder fra nævnte dato at regne.
Følgende lande har hidtil deponeret deres ratifikationsdokumenter vedrørende konventionen: Belgien, Finland, Island, Mexico, Nederlandene, Norge, Pakistan, Storbritannien, Sverige og Østrig.
 Hvilket herved bringes til almindelig kundskab.
 Arbejds- og Socialministeriet, den 23.  

 april 1952.
 Poul Sørensen.
