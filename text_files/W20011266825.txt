Den 7. september 1999 fik patienten akut smerter i højre side af  

 brystet, og samtidig faldt iltindholdet i blodet.
En afdelingslæge  

 fandt nedsat luftskift i højre lunge.
Røntgen af brystkassen  

 viste fortsat væske i højre lungesæk (hydrothorax) og som  

 følge deraf en delvis sammenklappet højre lunge.
Det blev  

 besluttet at anlægge et pleuradræn (slange placeret i  

 lungehulrummet for at fjerne væske, blod, luft etc.) i højre  

 lungesæk.
Det blev anført i journalen, at der fortsat var luft i  

 lungesækken (pneumothorax). Umiddelbart efter start af  

 bedøvelsen med henblik på anlæggelse af drænet den  

 8. september 1999 kl. 3 udviklede patienten hjertestop.
Døden  

 indtrådte den 8. september 1999 kl. 17.05.
Den 28. oktober 1999 havde patientens forældre en samtale med en  

 overlæge, der informerede om patientens sygdomsforløb og om  

 obduktionen.
Under denne samtale anmodede forældrene om en kopi af  

 journalen, hvilket de dog først fik omkring den 18. december 1999  

 efter at have rykket flere gange.
Der blev klaget over, at lægerne anlagde et luftdræn natten  

 mellem den 7. og 8. september 1999, idet røntgenbillederne ikke viste  

 tegn på luft ved lungerne.
Der blev ligeledes klaget over, at  

 lægerne ikke ved operationen tog hensyn til den store morfindosis, som  

 patienten havde indtaget, og at lægerne ikke informerede patientens  

 moder tilstrækkelig om operationen, og hvilke konsekvenser den kunne  

 få.
Der blev desuden klaget over, at overlægen først  

 sendte patientens moder en kopi af patientens journal ca. 1  måned  

 efter, at han havde tilkendegivet, at han ville imødekomme hendes  

 anmodning om aktindsigt.
Klage over lægers behandling samt sen  

 imødekommelse af aktindsigt I journalen fra den 7. september 1999 havde en afdelingslæge  

 anført, at røntgen af brystkassen fortsat viste luft i  

 lungesæk (pneumothorax) på højre side.
Ifølge  

 udtalelse til sagen fra afdelingslægen måtte dette bero på  

 en skrivefejl, idet hun ikke mente luft i lungesækken, men væske  

 i lungesækken.
En læge havde i sin udtalelse til sagen oplyst, at  

 han ved undersøgelsen den 8. september 1999 fandt både  

 væske og luft i lungesækken.
Nævnet kunne oplyse, at uanset om det drejer sig om luft eller  

 væske i lungesækken, er behandlingen udtømning ved  

 anlæggelse af pleuradræn.
Nævnet fandt dog, at det havde  

 været hensigtsmæssigt, om lægen og afdelingslægen  

 på baggrund af røntgenbilledet, der blev taget den 7. september  

 1999, havde journalført, at der var fundet væske i  

 lungesækken.
 Nævnet fandt ikke grundlag for at kritisere bedøvelsen af  

 patienten, idet nævnet lagde vægt på, at det ikke havde  

 været muligt at forudse patientens reaktion på behandlingen,  

 særligt henset til, at patienten kort tid forinden uden problemer havde  

 været fuldt bedøvet.
 Nævnet fandt, at patienten og hendes pårørende var  

 bekendt med det, der skulle foregå, såvel ved oplysninger fra  

 lægen under det thoraxkirurgiske tilsyn som ved oplysninger fra  

 tidligere anlæggelser af dræn i patientens lungesæk  

 foretaget i fuld bedøvelse.
Vedrørende anmodningen om aktindsigt fandt nævnet, at  

 lægerne havde imødekommet anmodningen samme dag, som den var  

 fremsat.
Udlån af journalen til thoraxkirurgisk afdeling, som havde  

 været involveret i behandlingen af patienten, var relevant.  

 Nævnet fandt videre, at der ikke gik uforholdsmæssigt lang tid  

 fra anmodningen om aktindsigt blev fremsat, og til kopi af journalen blev  

 fremsendt.
Nævnet fandt dog anledning til at bemærke, at  

 nævnet ikke har kompetence til at vurdere behandlingen, som er  

 foregået i hospitalets sekretariat i forbindelse med den lange  

 ekspeditionstid.
