For afgiftsåret 1984/85 blev der godkendt tildeling af en supplerende  

 basisandel på grundlag af en forbedringsplan.
Sidste frist for at indgive  

 ansøgning på dette grundlag var 31. marts forud for det afgiftsår, hvor  

 forhøjelsen skulle være gældende. 2. etape af planen vedrørte opførelse af  

 ko- og malkestald med afslutning i november 1989. Derfor måtte ansøgningen  

 vedrøre afgiftsåret 1989/90.
 Ansøgningen var Mælkeudvalget i hænde 12. maj 1989. Den blev først  

 godkendt med virkning fra afgiftsåret 1990/91. Som begrundelse blev anført  

 informationer til samtlige mælkeproducenter udsendt i 1988.
 Landbrugsministeriet dispenserede fra ansøgningsfristen, idet der i  

 bekendtgørelsen ikke er fastsat andre begrænsninger end en ansøgningsfrist  

 for godkendte moderniserings-/udviklingsplaner, og når der henses til, at  

 Mælkeudvalget senest udsendte informationer vedrørende planer for afgiftsåret  

 1984/85 i marts 1988, som klageren ikke kunne antages at være omfattet af.
 Desuden er der lagt vægt på, at Mælkeudvalget uanset de begrænsninger,  

 som det selv har fastsat, alligevel godkendte ansøningen, men med virkning  

 fra afgiftsåret 1990/91.
 I skrivelse af 27. december 1989 har foreningen  

 for Kristian Lauridsen, Lindegårdsvej 6, 6800 Varde, klaget over  

 EF-direktoratets afgørelse af ansøgning om tildeling af supplerende  

 basisandel (afgiftsfri mælkeleverance).
Det fremgår af sagen, at der for afgiftsåret 1984/85 blev godkendt en  

 ansøgning med et tildelingsgrundlag på 370.770 kg mælk (51 køer x 7.270 kg)  

 indgivet på grundlag af en moderniseringsplan, hvor den planlagte dato for  

 afslutning af investering vedrørende malkekøer var 30. november 1989 (70  

 køer). Som følge af den godkendte ansøgning for afgiftsåret 1984/85 og på  

 grund af moderniseringsplanen kunne der i de kommende afgiftsår genansøges om  

 forhøjelse af basisandelen i takt med, at udviklingen blev gennemført.
Den  

 12. maj 1989 modtog mælkeudvalget en ansøgning for afgiftsåret 1989/90.  

 Ansøgningen blev afvist med begrundelsen, at ansøgningsfristen den 31. marts,  

 som anført i § 6, stk. 2, i Landbrugsministeriets bekendtgørelsen nr. 567 af  

 22. september 1988 om tillægsafgift for mælk og mejeriprodukter, ikke var  

 overholdt.
Endvidere henvises der til, at det fremgik af mælkeudvalgets  

 vejledning for afgiftsåret 1988/89, at denne ansøgningsrunde var sidste  

 mulighed for at søge om forhøjelse af basisandelen på grundlag af godkendt  

 ansøgning for afgiftsåret 1984/85. Endelig henvises der til mælkeudvalgets  

 meddelelse nr. 26 af 4. marts 1988 til samtlige mælkeproducenter, hvoraf  

 ansøgningsfristen ligeledes fremgår.
Mælkeudvalget har godkendt en forhøjelse  

 af basisandelen med virkning for afgiftsåret 1990/91.I klagen til  

 Landbrugsministeriet anføres det, at Kristian Lauridsen ikke har haft  

 mulighed for at overholde ansøgningsfristen på grund af manglende  

 orientering.
 Landbrugsministeriet skal bemærke følgende.
I henhold til § 6, stk. 2, i Landbrugsministeriets bekendtgørelse nr. 567  

 af 22. september 1988 om tillægsafgift for mælk og mejeriprodukter skal  

 ansøgninger om forhøjelse af basisandelen på grundlag af godkendte  

 moderniserings-/forbedringsplaner indgives senest 31. marts forud for det  

 afgiftsår, hvor forhøjelsen skal være gældende.
Denne bestemmelse er uændret  

 i forhold til tidligere bekendtgørelser for mælkekvoteringsordningen, som  

 ovennævnte bekendtgørelse erstattede.
Da 2. etape i moderniseringsplanen  

 omfattede opførelse af en ko- og malkestald med forventet afslutning i  

 november 1989, måtte ansøgningen om forhøjelse af basisandelen derfor vedrøre  

 afgiftsåret 1989, og ansøgningen burde derfor have været indgivet senest 31.  

 marts 1989, jf. ovennævnte bekendtgørelse, for at forhøjelsen kunne træde i  

 kraft med virkning fra afgiftsåret 1989/90. Set i lyset af, at der ikke i  

 bekendtgørelsen er fastsat andre begrænsninger end en ansøgningsfrist for så  

 vidt angør godkendte moderniserings-/udviklingsplaner, og når der henses til,  

 at mælkeudvalget senest har udsendt informationer vedrørende planer for  

 1984/85 i marts 1988, som Kristian Lauridsen ikke kunne antages at være  

 omfattet af, har Landbrugsministeriet fundet, at der i den konkrete sag bør  

 dispenseres fra ovennævnte ansøgningsfrist.
Der er ved afgørelsen desuden  

 lagt vægt på, at mælkeudvalget uanset de begrænsninger, som det selv havde  

 fastsat, alligevel har godkendt ansøgningen, men med virkning fra afgiftsåret  

 1990/91.
 Tildelingsgrundlaget for afgiftsåret 1989/90 skal derfor fastsættes til  

 508.900 kg mælk (70 køer x 7.270 kg), forudsat at der fremsendes fornøden  

 dokumentation for investeringerne vedrørende malkekøer.
 Man har samtidig anmodet EF-direktoratet om at foretage de videre  

 foranstaltninger i sagen.
 Meddelelsen om den ny basisandel vil blive givet af Danske Mejeriers  

 Mælkeudvalg.
 P.M.V.
 E.B.
