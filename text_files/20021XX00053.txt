Skriftlig fremsættelse (6. november  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov lov om ændring af lov om  

 landbrugsuddannelser.
(Lovforslag nr.
L 71).
 Lovforslaget fremsættes som led i regeringens  

 opfølgning af aftalen om finansloven for 2003 mellem regeringen, Dansk  

 Folkeparti og Det Radikale Venstre om Bedre uddannelser mv.
 Det er ved denne aftale forudsat, at landbrugsuddannelsens  

 modul 1 a omlægges til et fleksibelt skoleophold på 4   16 uger  

 (i dag: 8 uger).
Formålet hermed er at tilgodese særlige behov  

 hos den del af de unge, som begynder på uddannelsen uden  

 forudgående kendskab til erhvervet.
Omlægningen skal ske gennem  

 administrativt fastsatte nærmere regler om uddannelsen, således  

 at den nye fleksibilitet kan være indført fra august 2003 eller  

 tidligere.
For de pågældende unge vil der typisk  

 være behov for et længere indledende skoleophold i uddannelsen  

 til faglært landmand end de nuværende 8 uger.
Omvendt vil et  

 antal unge på baggrund af tidligere erfaringer med landbrugserhvervet,  

 herunder en familiemæssig tilknytning til erhvervet kunne  

 gennemføre det indledende skoleophold på mindre end de  

 nuværende 8 uger.
På den baggrund skal skoleopholdet gøres  

 fleksibelt inden for en ramme på 4   16 uger.
 Lovændringen foreslås at træde i kraft  

 den 1. januar 2003, således at regelændringerne kan være  

 gennemført senest med virkning fra det skoleår, der begynder i  

 august 2003.
 Idet jeg henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig behandling i det høje Ting.
