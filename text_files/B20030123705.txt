Bekendtgørelse om tilskud  

 til institutioner for erhvervsrettet  

  

 uddannelse og andre skoler og institutioner til  

  

 praktikpladsopsøgning og vejledning af elever I medfør af § 12 c, stk. 2, i lov om  

 Arbejdsgivernes Elevrefusion, jf. lovbekendtgørelse nr. 185 af 11. marts  

 2001,  

 som ændret ved § 1, nr. 1, i lov nr. 1081 af 17. december 2002 og  

 § 1, nr. 4 og 5, i lov nr, 1228 af 27. december 2003, fastsættes:
 § 1.  

  

 Arbejdsgivernes Elevrefusion udbetaler på statens vegne tilskud til  

 institutioner for erhvervsrettet uddannelse og andre skoler og institutioner  

 til praktikpladsopsøgning og vejledning af elever om praktik- og  

 beskæftigelsesmuligheder.
 Stk. 2.  

  

 Tilskuddet  

 udgør 1.000 kr. for hver af institutionerne for erhvervsrettet uddannelses  

 elever, der i perioden 1. januar - 30. september 2003 indgår  

 uddannelsesaftale  

 inden for lov om erhvervsuddannelser, herunder kombinationsaftale, eller som  

 i  

 perioden 1. januar - 30. september 2003 kommer i praktik i udlandet, jf.  

 § 31, stk. 4 i lov om erhvervsuddannelser.
 Stk. 3.  

  

 For  

 institutionens elever, der efter den 30. september 2003 indgår og påbegynder  

 uddannelsesaftale inden for lov om erhvervsuddannelser, herunder  

 kombinationsaftale, eller som efter den 30. september 2003 kommer i praktik i  

 udlandet, jf. § 31, stk. 4 i lov om erhvervsuddannelser, fastsættes  

 tilskuddet på de årlige finanslove.
Stk. 4.  

  

 Der ydes  

 dog ikke tilskud for delaftaler i henhold til § 66 f i lov om  

 erhvervsuddannelser.
Retten til tilskud bortfalder, hvis uddannelsesaftalen  

 eller praktikken i udlandet ikke får en varighed på mindst 3 måneder.
 § 2.  

  

 Tilskuddet kan tidligst udbetales, når uddannelsesforholdet eller  

 praktikopholdet i udlandet har varet i 3 måneder regnet fra begyndelsen af  

 uddannelsesforholdet i praktikvirksomheden eller praktikopholdet i udlandet.
 § 3.  

  

 Institutionen  

 indsender ansøgning om tilskud til Arbejdsgivernes Elevrefusion.
 Stk. 2.  

  

 Ved  

 ansøgningen anvendes en blanket, der er udarbejdet af Arbejdsgivernes  

 Elevrefusion.
 Stk. 3.  

  

 Der kan  

 efter aftale mellem institutionen og Arbejdsgivernes Elevrefusion etableres  

 en  

 ordning, hvorefter ansøgningsblankettens oplysninger overføres elektronisk  

 til  

 Arbejdsgivernes Elevrefusion.
 Stk. 4.  

  

 Ansøgning  

 indsendes først, når 3 måneders fristen, jf. § 2, er udløbet.
§ 4.  

  

 Tilskuddet  

 udbetales som et engangsbeløb.
Arbejdsgivernes Elevrefusion foretager  

 udbetalinger en gang om måneden.
 § 5.  

  

 Bekendtgørelsen  

 træder i kraft den 1. januar 2004.
 § 6.  

  

 Bekendtgørelse  

 nr. 1 af 2. januar 2003 om tilskud til institutioner for erhvervsrettet  

 uddannelse til praktikpladsopsøgning og vejledning af elever ophæves.
