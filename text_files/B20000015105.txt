Bekendtgørelse om statsrefusion og  

 tilskud, regnskabsaflæggelse og revision på integrations- og  

 repatrieringsområdet I medfør af § 45, stk. 11, § 47, stk. 1, og  

 § 59, stk. 5, i lov nr. 474 af 1. juli 1998 om integration af  

 udlændinge i Danmark (integrationslov), som senest ændret ved lov  

 nr. 57 af 25. januar 2000, samt i medfør af § 13, stk. 2, i  

 lov nr. 353 af 2. juni 1999 (repatrieringslov) fastsættes:
Kapitel 1 Anvendelsesområde § 1. Bekendtgørelsen finder anvendelse  

 på refusioner og tilskud efter integrationsloven og på refusioner  

 efter repatrieringsloven.
Kapitel 2 Bogføring og kontoplan § 2. Kommunerne skal foretage en fuldstændig  

 og løbende bogføring af samtlige udgifter og indtægter,  

 der i årets løb afholdes eller modtages i henhold til  

 integrationsloven og repatrieringsloven.
 Stk. 2. Konteringen skal følge de regler, som  

 Indenrigsministeriet fastsætter i »Budget- og regnskabssystem for  

 kommuner og amtskommuner«.
 § 3. Der kan kun opnås tilskud eller  

 refusion af udgifter fra staten, hvis udgifterne er lovligt afholdt og  

 korrekt bogført.
Kapitel 3 Vilkår for tilskud efter integrationsloven Grundtilskud i den 3-årige introduktionsperiode § 4. Grundtilskuddet efter integrationslovens  

 § 45, stk. 5, ydes til dækning af generelle udgifter  

 vedrørende udlændinge, der i medfør af integrationslovens  

 § 16 tilbydes et introduktionsprogram.
Grundtilskuddet ydes også  

 til dækning af generelle udgifter til udlændinge, der i  

 medfør af integrationslovens § 20, stk. 2, § 21,  

 stk. 4, eller § 23, stk. 8, ikke tilbydes en eller flere dele  

 af introduktionsprogrammet.
 Stk. 2. Grundtilskuddet ydes til den kommune, der efter  

 registrering i Det Centrale Personregister er den enkelte udlændings  

 bopælskommune, jf. integrationslovens § 4 og § 10.
Stk. 3. Grundtilskuddet ydes i den 3-årige  

 introduktionsperiode.
Tilskuddet ydes for den første måned af  

 introduktionsperioden for udlændinge, som kommunen har overtaget  

 ansvaret for inden den 16. i måneden, ellers udbetales grundtilskuddet  

 først fra den efterfølgende måned.
Tilskuddet ydes for  

 den sidste måned af introduktionsperioden for udlændinge, som  

 kommunen har ansvaret for efter den 15. i måneden, ellers udbetales  

 grundtilskuddet kun for den foregående måned.
 Stk. 4. Hvis udlændingen flytter til en anden kommune,  

 ydes grundtilskuddet til denne kommune efter reglen i stk. 3.
Tilskud efter den 3-årige introduktionsperiode § 5. Tilskud efter den 3-årige  

 introduktionsperiode efter integrationslovens § 45, stk. 9, ydes  

 for udlændinge, der efter integrationslovens § 16 er blevet  

 tilbudt et introduktionsprogram.
Tilskud efter den 3-årige  

 introduktionsperiode ydes dog ikke for udlændinge omfattet af  

 integrationslovens § 45, stk. 3.
Stk. 2. Tilskud efter stk. 1 ydes for den første  

 måned i henholdsvis det 1. år, det 2. år og det 3. år  

 for udlændinge, som udgår af introduktionsperioden inden den 16.  

 i måneden, ellers ydes tilskuddet først fra den  

 efterfølgende måned.
Tilskuddet ydes for den sidste måned  

 i henholdsvis det 1. år, det 2. år og det 3. år for  

 udlændinge, som udgår af introduktionsperioden efter den 15. i  

 måneden, ellers ydes tilskuddet kun for den foregående  

 måned.
 Stk. 3. Hvis udlændingen flytter til en anden kommune,  

 ydes tilskuddet til denne kommune efter reglen i stk. 2.
Tilskud vedrørende udlændinge, der modtager  

 et introduktionsprogram § 6. Tilskud efter integrationslovens § 45,  

 stk. 6, ydes for udlændinge, der har deltaget i et fuldt  

 introduktionsprogram på gennemsnitlig mindst 30 timer om ugen inden for  

 en kalendermåned.
Tilskuddet ydes endvidere for udlændinge, der  

 har deltaget i et introduktionsprogram på gennemsnitlig mindst 20 timer  

 om ugen inden for en kalendermåned, hvis det ved  

 lægeerklæring eller en psykologerklæring er dokumenteret,  

 at den pågældende udlænding ikke kan deltage i et fuldt  

 program på grund af særlige forhold.
Stk. 2. Tilskud efter integrationslovens § 45,  

 stk. 7, ydes for udlændinge, der har deltaget i kursus i  

 samfundsforståelse og/eller danskundervisning på gennemsnitligt  

 mindst 18 timer om ugen inden for en kalendermåned.
Tilskuddet ydes  

 endvidere for udlændinge, der af sprogcentret er visiteret til  

 særligt tilrettelagt undervisning, herunder  

 alfabetiseringsundervisning, på gennemsnitligt mindst 12 timer om ugen  

 inden for en kalendermåned.
 Stk. 3. Tilskud efter integrationslovens § 45,  

 stk. 8, ydes for udlændinge, der har deltaget i særlig  

 tilrettelagt undervisning efter integrationslovens § 22 på  

 gennemsnitligt mindst 5 timer om ugen inden for en kalendermåned.
Stk. 4. Som grundlag for opgørelsen af antal timer  

 under introduktionsprogrammet anvendes det antal timer, som den enkelte  

 kommunes udgifter til tilbud om aktivering og danskundervisning er beregnet i  

 forhold til.
Frivillige og ulønnede aktiviteter indgår i  

 opgørelsen efter det tilbudte antal timer.
 Stk. 5. Tilskud efter stk. 1-3 ydes også i  

 friperioden og måneder med helligdage, herunder fridage i forbindelse  

 med helligdage.
Stk. 6. Tilskud efter stk. 1-3 ydes for den første  

 programmåned ved start af et introduktionsprogram inden den 16. i  

 måneden, ellers ydes tilskuddet først fra den  

 efterfølgende måned.
Tilskud ydes for den sidste  

 programmåned ved afslutning af et introduktionsprogram efter den 15. i  

 måneden, ellers ydes tilskuddet kun for den foregående  

 måned.
 Stk. 7. Hvis udlændingen flytter til en anden kommune,  

 der godkender at overtage ansvaret for introduktionsprogrammet, udbetales  

 tilskuddet til denne kommune efter reglen i stk. 6.
Overgangstilskud § 7. Tilskud efter integrationslovens § 59,  

 stk. 3, ydes i indtil 18 måneder efter tidspunktet for meddelelse  

 af opholdstilladelse for hver udlænding, der er omfattet af  

 integrationslovens § 59, stk. 1-2.
Stk. 2. Tilskud efter integrationslovens § 59,  

 stk. 4, ydes for udlændinge omfattet af integrationslovens  

 § 59, stk. 1-2, der modtager aktiveringstilbud i mindst 35 timer  

 inden for en kalendermåned.
Antallet af timer opgøres efter  

 reglen i § 6, stk. 4.
 Stk. 3. Hvis udlændingen flytter til en anden kommune,  

 udbetales tilskud efter stk. 1 og stk. 2 til denne kommune efter  

 reglen i § 4, stk. 3.
Kapitel 4 Særlige regler vedrørende refusion af  

 udgifter § 8. Refusion af ydelse med tilbagebetalingspligt  

 anmeldes fuldt ud til refusion, når den udbetales.
Tilbagebetalinger  

 skal, når de indgår, føres til fradrag i den  

 løbende opgørelse af de refusionsberettigende udgifter.
 Stk. 2. Hvis en udlænding, der har modtaget en ydelse  

 med tilbagebetalingspligt, flytter til en anden kommune, skal denne kommune  

 sørge for inddrivelsen og afregne indbetalte beløb én  

 gang årligt til den tidligere opholdskommune, der fører  

 betalingen til fradrag i den løbende opgørelse  

 vedrørende statsrefusion.
 Stk. 3. Hvis et beløb, der har været holdt uden  

 for refusionsordningen, tilbagebetales til en kommune, holdes  

 tilbagebetalingen uden for refusionsordningen.
 Stk. 4. Beløb, der kræves tilbagebetalt på  

 grund af modtagerens forhold, behandles som beskrevet i stk. 1 og  

 stk. 2.
 Stk. 5. Hvis en kommune forestår udbetaling af  

 reintegrationsbistand efter repatrieringslovens § 10 stk. 1.,  

 refunderes udgifterne i forbindelse med kommunens kvartalsvise anmodning om  

 statsrefusion og tilskud, jf. § 24.
Kapitel 5 Dokumentations- og registreringssystemet i  

 kommunerne § 9. Der skal i hver kommune foreligge et  

 registreringssystem bestående af, 1)	journal vedrørende ydelser, 2)	journal vedrørende tilskud, 3)	arkiv, 4)	personbogføring og 5)	tilskuds- og aktivitetsregistrering.
§ 10. Al relevant dokumentation vedrørende  

 ydelsesudbetalinger til den enkelte udlænding samt tilskudsbetalinger  

 til kommunen, jf. § 20 og § 21, skal journaliseres.
Personsagen  

 skal indeholde al relevant dokumentation eller henvisninger hertil.  

 Dokumentationen skal være let tilgængelig for revisionen.  

 Journalføringen kan ske ved brug af edb-systemer.
Anvendes forskellige  

 (edb-) journalsystemer vedrørende samme udlænding, skal dette,  

 tillige med oplysning om, hvor ansvaret for pågældendes sag til  

 enhver tid er placeret, fremgå af kommunens retningslinier for  

 sagsbehandlingen henholdsvis oversigtsjournalen, jf. § 18, stk. 2  

 og § 21, stk. 3.
Stk. 2. I forbindelse med oprettelsen af en sag, og inden der  

 udbetales ydelser, skal de i § 11 nævnte oplysninger indhentes og  

 dokumenteres.
Udlændingen skal ved første henvendelse og ved  

 sagsopfølgning orienteres om, at de afgivne oplysninger vil blive  

 kontrolleret ved indhentelse af supplerende oplysninger, herunder i  

 elektronisk form.
Oplysningspligten fremgår af integrationslovens  

 § 49 og af § 13 i Indenrigsministeriets bekendtgørelse nr.  

 12 af 6. januar 2000 om betingelserne for og fremgangsmåden ved  

 udbetalingen af reintegrationsbistand.
Journal vedrørende ydelser § 11. Af hver enkelt sag skal fremgå  

 udlændingens opholdsgrundlag, tidspunkt for meddelelse af  

 opholdstilladelse, tidspunkt for registrering i CPR-systemet, bopæl og  

 civilstand, hvilke børn udlændingen har, samt CPR- og  

 henvisningsnummer for eventuel ægtefælle og børn.  

 Såfremt udlændingen har adressebeskyttelse i CPR-registret, skal  

 dette fremgå af den pågældendes sag.
Hvor indtægts  

 og formueforhold er af betydning for tildeling eller udmåling af en  

 ydelse og ændring heraf, skal både den anvendte beregningsmetode  

 og oplysninger om indtægts- og formueforholdene fremgå af sagen.  

 Oplysningerne skal i videst muligt omfang være dokumenteret i  

 sagen.
 Stk. 2. Oplysninger, der på tidspunktet for revisionens  

 kontrol er umiddelbart tilgængelige i forvaltningen via elektroniske  

 medier, betragtes som tilstrækkeligt dokumenteret.
 Stk. 3. Det skal fremgå af sagen, hvornår og  

 på hvilken måde de forskellige oplysninger er dokumenteret.  

 Dokumentationen kan bestå i folkeregisteroplysninger, visse  

 skatteoplysninger og oplysninger, der tjener til sikring af, at modtageren  

 ikke uretmæssigt oppebærer ydelser.
 Stk. 4. Hvis der undtagelsesvis ikke foreligger  

 sædvanlig dokumentation i form af udskrifter eller lignende fra  

 folkeregistre, skatteforvaltninger, andre myndigheder, skoler eller tidligere  

 arbejdsgivere samt kopi af oplysninger om økonomiske forhold i  

 øvrigt, skal årsagen hertil fremgå af sagen.
 Stk. 5. Hvis afgørelsen om, hvorvidt og med hvilke  

 beløb en ydelse skal udbetales, helt eller delvis beror på et  

 skøn, skal grundlaget herfor være angivet.
 Stk. 6. For udlændinge omfattet af de særlige  

 refusionsbestemmelser i integrationslovens § 45, stk. 3, skal der  

 på sagen foreligge dokumentation i form af henvisning til  

 døgnophold, alternativt henvisning til meddelelse om opholdstilladelse  

 som mindreårig uledsaget asylansøger.
Stk. 7. De i stk. 1 nævnte oplysninger skal, sammen  

 med de overvejelser og skøn som i øvrigt ligger til grund for  

 beslutningen i den enkelte sag, fremgå af sagen.
Det gælder,  

 uanset om overvejelser og skøn vedrører en gruppe af ensartede  

 sager.
§ 12. Der skal etableres betryggende og  

 hensigtsmæssige forretningsgange og sagsbehandling for udbetaling af  

 ydelser, herunder for de anvendte edb-systemer.
De opstillede retningslinier  

 for dokumentations- og kvalitetskontrol, herunder med hensyn til  

 personmæssig adskillelse, må ikke fraviges.
 Stk. 2. De enkelte sager skal indeholde oplysning om  

 baggrunden for modtagelsen af hjælpen (ydelsen) samt oplysning om,  

 hvorvidt hjælp er ydet med tilbagebetalingspligt og årsagen  

 hertil.
Stk. 3. Det skal af de enkelte sager fremgå,  

 hvornår der har været foretaget opfølgning i sagen med  

 henblik på en fornyet vurdering af økonomiske eller andre  

 forhold.
Sagerne skal endvidere indeholde oplysning om grundlaget for og  

 resultatet af den foretagne vurdering.
Der skal minimum hver 3 måned  

 foretages opfølgning på de enkelte sager.
Det skal fremgå  

 af sagen hvilken fremgangsmåde, der har været anvendt, herunder  

 hvilke forhold, der er kontrolleret og hvilke oplysninger og  

 erklæringer, der er indhentet.
 Stk. 4. Hvis en ydelse er tilkendt eller ændret på  

 et grundlag, som afviger fra de normale regler, skal der anføres  

 særlig bemærkning herom.
 § 13. I mere omfattende sager, typisk sager med  

 flere ydelses- eller foranstaltningstyper, skal der foreligge en samlet  

 oversigt i kronologisk rækkefølge over henvendelser, ydelser og  

 afgørelser i et regnskabsår (summarisk datooversigt).
 Stk. 2. Til supplering af den i § 18, stk. 2,  

 nævnte opgørelse over en bestemt udlændings eller families  

 tildelte ydelser skal det fremgå af sagen, om der er ydet hjælp  

 eller iværksat foranstaltninger af anden art end kontante ydelser, som  

 er af betydning for en oversigt over familiens samlede økonomi.
 § 14. Bestemmelserne i § 12, stk. 3,  

 finder alene anvendelse vedrørende ydelser efter  

 integrationsloven.
Handlingsplan for udlændinge omfattet af  

 integrationsloven § 15. For udlændinge omfattet af  

 integrationslovens § 16 skal sagen indeholde en individuel  

 handlingsplan, der skal udarbejdes inden en måned efter, at  

 kommunalbestyrelsen har overtaget ansvaret for udlændingen, jf.  

 integrationslovens § 19, stk. 1.
Stk. 2. Det skal af handlingsplanen fremgå, hvilket  

 introduktionsprogram, der er lagt for den enkelte udlænding i hvilke  

 perioder.
Omfanget og indholdet af det tilbudte forløb skal endvidere  

 fremgå.
Journal vedrørende tilskud i forbindelse med  

 integrationsloven § 16. Det tilbudte introduktionsprogram m.v. skal  

 i sagen være rubriceret inden for de i integrationslovens § 45,  

 stk. 5-9, samt § 59, stk. 3 og 4, anførte  

 tilskudskategorier.
 Stk. 2. Sagen skal for de i § 6, stk. 1, 2. pkt. og  

 § 6, stk. 2, 2. pkt. nævnte introduktionsprogrammer indeholde  

 dokumentation i form af lægeerklæring eller  

 psykologerklæring, alternativt henvisning fra sprogcentret.
 Stk. 3. Sagen skal for de i integrationslovens § 45,  

 stk. 3, nævnte persongrupper indeholde dokumentation i form af  

 henvisning til døgnophold, alternativt henvisning til  

 opholdstilladelse som mindreårig uledsaget asylansøger.
 Stk. 4. Dokumentationen vedrørende den tilbudte  

 danskundervisning, herunder de løbende tilbagemeldinger fra  

 sprogcentret, skal foreligge på den enkelte sag.
 Stk. 5. Dokumentation vedrørende de tilbudte  

 aktiveringsforløb, herunder underskrevne aftaler om underretningspligt  

 mellem kommunen og det enkelte aktiveringssted eller den enkelte  

 udlænding, skal fremgå af sagen.
Stk. 6. Det skal af sagen fremgå, hvornår der har  

 været foretaget opfølgning på udlændingens  

 deltagelse i det tilbudte introduktionsprogram.
Der skal minimum hver 3.  

 måned foretages opfølgning på den udarbejdede  

 handlingsplan.
Det skal af sagen fremgå, hvilken fremgangsmåde,  

 der har været anvendt, herunder hvilke forhold, der er kontrolleret, og  

 hvilke oplysninger og erklæringer der er indhentet.
 Stk. 7. Oplysninger, der på tidspunktet for  

 revisionens kontrol er umiddelbart tilgængelige i forvaltningen via  

 elektroniske medier, betragtes som tilstrækkeligt dokumenteret.
 Stk. 8. Hvis der undtagelsesvis ikke foreligger  

 sædvanlig dokumentation i form af udskrifter eller lignende fra  

 sprogcenter, aktiveringstilbud, skal årsagen hertil fremgå af  

 sagen.
Arkivet § 17. De gældende regler for kassation af  

 andet kommunalt arkivmateriale finder anvendelse på det i § 9  

 nævnte arkiv.
Personbogføring § 18. Personbogføringen skal omfatte  

 ydelser efter integrationsloven og repatrieringsloven til hver  

 udlænding eller familie og skal indeholde oplysninger om, 1)	udlændingens personnummer, tidspunkt for meddelelse af  

 opholdstilladelse, opholdsgrundlag og dato for registrering i  

 CPR-systemet, 2)	ydelsesart (kontonummer eller anden angivelse af den tilkendte  

 ydelse), 3)	beløb og 4)	ydelsesdato.
 Stk. 2. Personbogføringen skal foretages på en  

 sådan måde, at der umiddelbart kan foretages en opgørelse  

 over ydelser til hver udlænding eller familie, herunder om  

 hjælpen er ydet med tilbagebetalingspligt.
 Stk. 3. Kommunerne kan opfylde registreringskravet ved at  

 tilslutte sig til landsdækkende eller eget edb-system.
 Stk. 4. Ved årets udgang skal det fremgå af  

 personbogføringen, om der er tale om ydelser med skattepligt.
Stk. 5. Af kommunens finansielle status skal fremgå de  

 samlede udestående fordringer vedrørende hjælp til  

 forsørgelse efter integrationsloven ydet med tilbagebetalingspligt.
De  

 udestående fordringer skal være specificeret på samme  

 måde som tilbagebetalingerne efter kontoplanen i "Budget- og  

 regnskabssystem for kommuner og amtskommuner".
 § 19. Personbogføringen skal ske  

 løbende i overensstemmelse med den af Indenrigsministeriet udarbejdede  

 budgetspecifikation, der udgør refusionsgrundlaget for hver af de  

 anvendte konti i "Budget- og regnskabssystem for kommuner og  

 amtskommuner". Registreringerne skal ske i overensstemmelse med  

 rækkefølgen i kontoplanen og dennes ordlyd, herunder med  

 henvisning til de anvendte lovbestemmelser.
 § 20. Hjælp efter integrationsloven skal  

 registreres som ydet den udlænding, der modtager hjælpen eller er  

 anledning til udgiften, jf. i øvrigt stk. 2. I den enkelte  

 kommune skal registreringen ske efter ensartede regler.
 Stk. 2. Ydes hjælp til samlevende  

 ægtefæller, herunder hjælp i særlige tilfælde i  

 medfør af integrationslovens kapitel 6, hvor det ikke kan  

 fastslås, hvem af ægtefællerne, der modtager hjælpen  

 eller er anledning til udgiften, registreres hjælpen som ydet enten til  

 manden eller hustruen.
Tilskuds- og aktivitetsregistreringen efter  

 integrationsloven § 21. Tilskuds- og aktivitetsregistreringen skal  

 omfatte tilskud til kommunen efter integrationslovens § 45,  

 stk. 5-9, og § 59, stk. 3 og 4, og skal mindst indeholde  

 oplysninger om, 1)	udlændingens personnummer, tidspunkt for meddelelse af  

 opholdstilladelse, opholdsgrundlag og dato for registrering i  

 CPR-systemet, 2)	tilskudsart (kontonummer eller anden angivelse af det kommunale  

 tilskud), 3)	tilskudsbeløb og 4)	tilskudsperiode.
Stk. 2. Tilskuds- og aktivitetsregistreringen skal foretages  

 pr. udlænding, der udløser tilskud i overensstemmelse med den af  

 Indenrigsministeriet udarbejdede budgetspecifikation, som danner grundlag for  

 tilskudsudbetalingen til kommunen.
I den enkelte kommune skal registreringen  

 ske efter ensartede regler.
 Stk. 3. Tilskuds- og aktivitetsregistreringen skal udformes  

 således, at der umiddelbart skal kunne foretages en opgørelse  

 over tilskud udløst pr. udlænding.
 Stk. 4. Kommunerne kan opfylde registreringskravet ved at  

 tilslutte sig til landsdækkende eller eget edb-system.
 § 22. Bogføringen af udgifter i relation  

 til integrationslovens tilskudsområder skal ske løbende i  

 overensstemmelse med rækkefølgen i kontoplanen i "Budget-  

 og regnskabssystem for kommuner og amtskommuner" og dennes ordlyd,  

 herunder med henvisning til de anvendte lovbestemmelser.
Kapitel 6 Anvisning og berigtigelse af statsrefusion og  

 tilskud Anvisning af statsrefusion og tilskud § 23. Anmodning om statsrefusion og tilskud  

 fremsættes kvartalsvis og indsendes til Indenrigsministeriet.
Stk. 2. Anmodningen skal indeholde en opgørelse af de  

 forventede refusionsberettigende udgifter og den forventede  

 tilskudsberettigende aktivitet i året til og med tilskudskvartalet.  

 Opgørelsen foretages på en særlig budgetspecifikation, der  

 danner grundlag for kvartalsopgørelsen.
Indenrigsministeriet  

 fastsætter regler og vejledning om fremgangsmåden og fristen for  

 indsendelse af kvartalsopgørelser.
Stk. 3. Indenrigsministeriet anviser efter en vurdering af de  

 anmeldte kvartalsbeløb refusion og tilskud med 1/3 pr. måned af  

 kvartalsbeløbet.
Når de enkelte kommuners refusions- og  

 tilskudsbeløb er fastsat af Indenrigsministeriet, kan der ikke  

 foretages ændring af kvartalsbeløbet.
 Stk. 4. Refusionen anvises, så den er til kommunens  

 disposition den næstsidste bankdag i måneden før hver af  

 de tre tilskudsmåneder.
 Stk. 5. Tilskud afregnes i forbindelse med de månedlige  

 udbetalinger fra staten af kommunal indkomstskat m.v.
§ 24. Foreløbig restafregning finder sted  

 én gang årligt og foretages af Indenrigsministeriet på  

 grundlag af kommunernes opgørelse.
Den foreløbige restafregning  

 sker i tilknytning til udløbet af supplementsperioden.
I forbindelse  

 hermed skal kommunen indsende en foreløbig opgørelse af  

 refusion og tilskud for det foregående regnskabsår i underskrevet  

 stand senest den 1. marts.
Stk. 2. Har kommunen ifølge den foreløbige  

 opgørelse fået udbetalt mere i refusion og tilskud, end den er  

 berettiget til, skal kommunalbestyrelsen samtidig med, at den  

 foreløbige opgørelse indsendes, indbetale  

 forskelsbeløbet til Indenrigsministeriet.
Har kommunen ifølge  

 opgørelsen fået udbetalt mindre i refusion og tilskud, end den  

 er berettiget til, skal Indenrigsministeriet snarest efterbetale  

 beløbet.
 § 25. Endelig restafregning sker én gang  

 årligt og foretages af Indenrigsministeriet, når kommunens  

 regnskab er revideret og forsynet med påtegning af kommunens  

 revision.
Stk. 2. Kommunalbestyrelsen skal indsende den underskrevne  

 endelige refusions- og tilskudsopgørelse til Indenrigsministeriet  

 straks, når revisor har forsynet opgørelsen med påtegning,  

 dog senest den 1. juli.
I opgørelsen af det modtagne refusions- og  

 tilskudsbeløb medregnes indbetalinger til eller udbetalinger fra  

 Indenrigsministeriet ifølge den foreløbige opgørelse pr.  

 1. marts.
Stk. 3. Har kommunen herefter fået udbetalt mere i  

 refusion og tilskud, end den er berettiget til, skal kommunalbestyrelsen  

 samtidig med, at den endelige opgørelse indsendes, indbetale  

 forskelsbeløbet til Indenrigsministeriet.
Har kommunen ifølge  

 opgørelsen fået udbetalt mindre i refusion og tilskud, end den  

 er berettiget til, skal Indenrigsministeriet snarest efterbetale  

 beløbet.
 § 26. Kommunen skal hvert år udarbejde en  

 opgørelse over det samlede omfang af ydelser ydet med  

 tilbagebetalingspligt, dvs. tilgang og afgang i løbet af  

 regnskabsåret samt status ved regnskabsårets udgang.
Berigtigelse af statslig refusion og tilskud § 27. Udgifter, der ikke er afholdt efter  

 reglerne, kan ikke refunderes, jf. dog stk. 5 og 6.
 Stk. 2. Hvis revisionen har påpeget, at et beløb  

 med urette er anmeldt til statsrefusion eller tilskud, og godkender  

 kommunalbestyrelsen eller Indenrigsministeriet revisionens bemærkninger  

 herom, skal det beløb, der senere anmeldes til refusion eller tilskud,  

 nedsættes med det beløb, der har været anmeldt med  

 urette.
 Stk. 3. Hvis kommunen ikke berigtiger de konstaterede fejl og  

 mangler, og dette har medført økonomisk tab for staten, kan  

 Indenrigsministeriet foretage modregning i refusions- og  

 tilskudsopgørelsen.
 Stk. 4. Berigtigelse af fejl og mangler, herunder  

 misforståelser, skal ske uden hensyn til, om de ansvarlige har  

 været i god tro, eller om fejlen eller manglen på anden  

 måde har været undskyldelig, jf. dog stk. 5 og 6.
 Stk. 5. Berigtigelse af allerede afholdte udgifter skal ikke  

 ske, hvis der er tale om ganske uvæsentlige udgifter, eller hvis den  

 administrative indsats for at rette fejlen i den konkrete sag vil være  

 uforholdsmæssig stor sammenlignet med det resultat, som vil kunne  

 opnås.
 Stk. 6. Indenrigsministeriet kan se bort fra kravet om  

 berigtigelse, når der foreligger ganske særlige grunde.
 Stk. 7. Har revisionen fundet, at der ved forkert anvendelse  

 af reglerne er sket fejl og mangler i et større antal ensartede sager,  

 vil disse kunne rettes ved, at kommunalbestyrelsen foretager en  

 skønsmæssig beregning af, hvor meget statens refusion eller  

 tilskud ville være blevet ændret, hvis reglerne var blevet fulgt.  

 Dette skøn kan efterprøves ved sædvanlig  

 revisionsmæssig bedømmelse af refusions- og  

 tilskudsopgørelsen.
 Stk. 8. Selv om revisionen konstaterer fejl og mangler, har  

 kommunen ikke pligt til at gennemgå de øvrige sager inden for  

 vedkommende område med henblik på yderligere berigtigelser.  

 Indenrigsministeriet kan dog beslutte, at der skal ske en gennemgang af de  

 øvrige sager, hvis dette er nødvendigt på grund af  

 fejlenes eller manglernes karakter og omfang.
Kapitel 7 Revision Revisionens udførelse for kommuner § 28. Revisionen af kommunens regnskaber  

 vedrørende de områder, der er omfattet af denne  

 bekendtgørelse, udføres af vedkommende kommunes sagkyndige  

 revisor.
§ 29. Revisionen foretages i overensstemmelse med  

 god offentlig revisionsskik, således som det er fastlagt i § 3 i  

 lov om revisionen af statens regnskaber m.m.
Ved revisionen  

 efterprøves, om regnskabet er rigtigt, og om de dispositioner, der er  

 omfattet af regnskabsaflæggelsen, er i overensstemmelse med meddelte  

 bevillinger, love og andre forskrifter, samt indgåede aftaler og  

 sædvanlig praksis.
Der foretages endvidere en vurdering af, hvorvidt  

 der er taget skyldige økonomiske hensyn ved forvaltningen af de midler  

 og driften af de virksomheder, der er omfattet af regnskabet.
 Stk. 2. Revisor efterprøver ved revisionsbesøg i  

 løbet af året, om kommunens forretningsgange inden for de  

 berørte områder er hensigtsmæssige og betryggende,  

 herunder sagsbehandlingen og sagsopfølgningen samt anvendelsen af  

 edb-systemer.
 Stk. 3. Revisionen skal tilrettelægges under hensyn til  

 dens betydning for de statslige myndigheder.
Revisionens udførelse på  

 refusionsområdet § 30. Revisionen af regnskabet vedrørende  

 statslige refusionsudbetalinger, udbetalt reintegrationbistand og udbetalte  

 introduktionsydelser skal omfatte et antal personsager inden for hver enkelt  

 af lovens konti, hvor der skal personbogføres, jf. §§ 2 og  

 19.
Stk. 2. Udvælgelsen af stikprøver skal ske med  

 særlig vægt på nyetablerede personsager og på  

 sagsområder og sager, hvor der ved tilkendelse eller beregning af  

 ydelser indgår et skøn.
Revisionen skal herunder omfatte et  

 antal sager inden for de enkelte kategorier af hjælp i særlige  

 tilfælde, jf. integrationslovens kapitel 6. Udtagelsen af  

 stikprøver skal endvidere ske ud fra et væsentlighedskriterium,  

 hvori der kan indgå forhold af økonomisk,  

 sagsbehandlingsmæssig, principiel og lokal karakter.
Stk. 3. Revisor skal efterprøve, om mulighederne for at  

 foretage elektronisk kontrol af oplysninger om økonomiske forhold i  

 forbindelse med sagsoprettelse og ved opfølgning, er udnyttet.
For at  

 sikre at der ikke udbetales uretmæssige ydelser, skal revisor i den  

 forbindelse påse, at der sker sammenholdelse af oplysninger fra  

 forskellige registre.
 Stk. 4. Revisor efterprøver, om der ved  

 sagsbehandlingen er taget hensyn til principielle afgørelser, der er  

 truffet af myndigheder og ankeinstanser.
 Stk. 5. Revisor skal endvidere påse, at inddrivelse af  

 ydelser med tilbagebetalingspligt foretages i overensstemmelse med love og  

 administrative forskrifter herom.
Revisionens udførelse på  

 tilskudsområdet § 31. Revisionen af regnskabet for statslige  

 tilskud skal omfatte et antal sager inden for hvert enkelt  

 tilskudsområde samt for hver enkelt konto, jf. § 2 og § 21,  

 stk. 2.
Stk. 2. Revisor skal efterprøve om kommunens  

 opgørelse af tilskud er korrekt, herunder 1)	at betingelserne for, at kommunen kan opnå tilskud, er opfyldt  

 og dokumenteret i sagen, jf. kap. 3, 2)	at der fra kommunens side er foretaget løbende  

 opfølgning på den enkelte udlændings deltagelse i det  

 tilbudte introduktionsprogram efter integrationsloven, 3)	at antallet af introduktionsmåneder inden for de enkelte  

 tilskudskategorier er opgjort korrekt, 4)	at der foreligger underskrevne og daterede aktiveringsaftaler for  

 så vidt angår aktiveringstilbud for aktiveringstyper, der ikke er  

 omfattet af oplysningspligt, jf. integrationslovens § 23, stk. 1-2  

 og 4-5, 5)	at de tilbudte aktiveringsforløb er i overensstemmelse med  

 integrationslovens bestemmelser og bekendtgørelser på  

 området, 6)	at der forligger handlingsplaner, jf. § 15, der kan rubriceres  

 i forhold til de enkelte tilskudskategorier, og at dokumentation, der  

 betinger tilbud om særligt tilrettelagte forløb, fremgår  

 af sagen, og 7)	at indrapporteringer fra sprogcentre og aktiveringssteder, herunder  

 underskrevne og daterede uddannelsesbeviser for de pågældende  

 udlændinge, foreligger på sagen.
Revisors adgang til oplysninger m.v. for kommuner § 32. Kommunen skal give revisor adgang til at  

 foretage de undersøgelser, som revisor finder nødvendige.  

 Kommunen skal yde revisor den bistand og meddele de oplysninger samt  

 forelægge sådanne sagsakter, som revisor anser for  

 påkrævet for at udføre hvervet.
Opgørelse af statsrefusion og tilskud for  

 kommuner § 33. Den endelige årlige refusions- og  

 tilskudsopgørelse med tilhørende specifikationer skal af  

 revisor forsynes med påtegning om, at opgørelsen er revideret,  

 og at revisionen er udført i overensstemmelse med kommunens  

 revisionsregulativ og reglerne i denne bekendtgørelse.
 Stk. 2. Påtegningen skal indeholde revisors  

 erklæring om, at opgørelsen er foretaget i overensstemmelse med  

 gældende bestemmelser.
 § 34. Hvis revisor har påpeget, at  

 beløb med urette er anmeldt til refusion, eller at der er hjemtaget  

 for store tilskud fra staten, skal revisor påse, at der foretages  

 tilsvarende fradrag i beløb, der senere anmeldes til refusion, eller  

 kommer til udbetaling i form af tilskud.
Beretning om revision for kommuner § 35. Revisor skal hvert år senest samtidig  

 med afgivelsen af beretning om revisionen af kommunens øvrige  

 regnskaber afgive beretning om revisionen i henhold til reglerne i denne  

 bekendtgørelse.
Stk. 2. I beretningen redegøres tillige for den  

 udførte revision samt for alle væsentlige forhold, der har givet  

 anledning til bemærkninger.
Desuden redegøres der for forhold af  

 principiel eller økonomisk betydning, som revisor finder anledning til  

 at fremdrage, herunder tilfælde hvor fortolkning af gældende  

 regler giver anledning til tvivl.
 Stk. 3. Der redegøres i beretningen om revision af  

 kommunens regnskaber, herunder personsager for, i hvilket omfang kommunen har  

 sikret kontrol af oplysninger om økonomiske forhold, som modtagere af  

 ydelser har givet.
Stk. 4. Der redegøres i beretningen nærmere  

 for omfang og resultater af de stikprøver, der er foretaget.
Herunder  

 skal der redegøres for karakteren af eventuelle fejl og mangler.
 Stk. 5. Der redegøres i beretningen endvidere for  

 revisors undersøgelse, vurdering og konklusion vedrørende  

 kommunens interne kontrol herunder sagsopfølgningens omfang og indhold  

 og eventuelle registreringssystemer vedrørende tilskud i henhold til  

 loven.
§ 36. Senest samtidig med at revisionsberetninger  

 m.v. for kommunens regnskaber indsendes til den kommunale tilsynsmyndighed,  

 sender kommunalbestyrelsen den i § 35 nævnte beretning sammen med  

 svar på eventuelle revisionsbemærkninger til  

 Indenrigsministeriet.
Samtidig sendes 1 eksemplar af besvarelsen til  

 revisor.
Stk. 2. Indenrigsministeriet gennemgår  

 revisionsberetningerne og tager stilling til revisionsbemærkningerne  

 vedrørende integrationsloven og repatrieringsloven.
Ministeriet  

 meddeler kommunalbestyrelsen og revisor de afgørelser af  

 spørgsmål af betydning for statsrefusionen og tilskud samt den  

 vejledning, som gennemgangen har givet anledning til.
 Rigsrevisors regnskabsgennemgang m.v.
 § 37. Rigsrevisor foretager i overensstemmelse med  

 bestemmelserne i §§ 4 og 5, jf. § 6, i lov om revisionen af statens  

 regnskaber m.m. regnskabsgennemgang.
Stk. 2. Rigsrevisor kan af kommunen forlange sig meddelt alle  

 sådanne oplysninger og forelagt alle sådanne aktstykker, som  

 efter rigsrevisors skøn er af betydning for udførelsen af  

 rigsrevisors hverv.
Rigsrevisor kan fastsætte en frist herfor, jf.  

 § 12 i lov om revisionen af statens regnskaber m.m.
 § 38. Indenrigsministeriet kan  

 iværksætte revisionsmæssig stikprøvekontrol af  

 udbetalte tilskud og refusioner.
Kapitel 8 Ikrafttrædelse m.v.
 § 39. Bekendtgørelsen træder i kraft  

 den 15. marts 2000.
 Stk. 2. Samtidig ophæves Indenrigsministeriets  

 bekendtgørelse nr. 936 af 15. december 1998 om statsrefusion og  

 tilskud, regnskabsaflæggelse og revision på  

 integrationsområdet.
