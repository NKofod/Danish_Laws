 Ved kongelig resolution af 28. juli 1970 har Danmark ratificeret den i  

 Oslo den 14. oktober 1969 undertegnede overenskomst mellem Danmark, Finland,  

 Norge og Sverige om oprettelse af et nordisk institut for odontologisk  

 materialprøvning.
 Overenskomsten har følgende ordlyd:
 Overenskomst mellem Danmark, Finland, Norge og Sverige om oprettelse af et  

 nordisk institut for odontologisk materialprøvning.
 Danmarks, Finlands, Norges og Sveriges regeringer har vedtaget at oprette  

 et nordisk institut for odontologisk materialprøvning og er blevet enige om  

 følgende:
 Artikel 1.
 Nordisk Institut for odontologisk materialprøvning (NIOM) har til formål  

 gennem materialprøvning og dertil hørende målrettet forskning, udviklings- og  

 oplysningsvirksomhed samt gennem andre egnede midler at arbejde for, at  

 materialer og brugsgenstande, som anvendes eller agtes anvendt i tandplejen i  

 de nordiske lande, opfylder de sundhedsmæssige og tekniske krav, som efter  

 udviklingen til enhver tid må stilles.
 Artikel 2.
Instituttet er en selvstændig og uafhængig institution.
Alt, som erhverves  

 af instituttet og alle forskningsresultater, der opnås, bliver instituttets  

 ejendom.
 Artikel 3.
 Instituttet skal ligge i Oslo.
 Artikel 4.
Instituttet ledes af et styre bestående af eet medlem og en suppleant fra  

 hvert deltagerland udpeget af det pågældende lands regering.
Udpegelsen sker  

 for en periode af 4 år, dog således, at når der første gang udpeges et styre,  

 skal Norges og Sveriges styremedlemmer og suppleanter udpeges for en periode  

 af 2 år.
 Styret vælger, selv formand og næstformand for 2 år ad gangen.
 Hvert deltagerland har een stemme i styret.
 Artikel 5.
 Styret er beslutningsdygtigt, når fire medlemmer deltager i afgørelsen.
Afgørelsen træffes ved stemmeflertal.
Ved stemmelighed gør formandens  

 stemme udslaget.
 Et medlem har ret til at få et afvigende standpunkt protokolført.
 Artikel 6.
Omkostningerne ved instituttets oprettelse og drift dækkes ved bidrag fra  

 de deltagende regeringer i den udstrækning, indtægter af instituttets  

 virksomhed ikke er tilstrækkelige.
Bidraget fordeles på deltagerlandene i  

 forhold til landenes bruttointernationalprodukt.
 Artikel 7.
Norge forpligter sig til at stille nødvendige lokaler med mur- og  

 nagelfast tilbehør til instituttets disposition.
Amortisering af de udgifter,  

 som er forbundet hermed, indgår i den leje for lokalerne, som instituttet  

 betaler.
 Artikel 8.
 Nærmere forskrifter for virksomheden gives i statutter for instituttet.  

 Statutterne fastsættes af regeringen i Norge i samråd med regeringen i de  

 øvrige deltagerlande.
 Artikel 9.
 Denne overenskomst skal ratificeres, og ratifikationsdokumenterne skal  

 deponeres i det norske udenrigsministerium.
Overenskomsten træder i kraft, når samtlige parters  

 ratifikationsdokumenter er deponeret.
Det norske udenrigsministerium skal  

 underrette de kontraherende parters regeringer om datoen for  

 ratifikationsdokumenternes deponering og om datoen for overenskomstens  

 ikrafttrædelse.
 Artikel 10.
 Denne overenskomst kan, dog tidligst 10 år efter at den er trådt i kraft,  

 opsiges ved skriftlig meddelelse til det norske udenrigsministerium.  

 Opsigelsen får virkning for vedkommende part to år efter den dag, opsigelsen  

 er modtaget.
 Overenskomsten er ikke til hinder for, at parterne bliver enige om at  

 opløse instituttet med en afvigelsesfrist, som i så fald nærmere aftales.
Hvis deltagerlandene eller de tilbageværende deltagerlande bliver enige om  

 at opløse instituttet, skal der disponeres over dets udstyr og arkiv efter  

 aftale.
Hvis instituttets værdier og tilgodehavender ikke er tilstrækkelige  

 til at dække dets forpligtelser, hæfter deltagerlandene for underskuddet  

 efter fordelingsnormen i artikel 6. Eventuelt overskud fordeles efter samme  

 norm.
 Artikel 11.
Den islandske regering kan tiltræde denne overenskomst.
De dispositioner,  

 som Islands tiltrædelse nødvendiggør, træffes af styret i samråd med en af  

 den islandske regering i denne anledning udpeget repræsentant.
Udfærdiget i Oslo den 14. oktober 1969 i eet eksemplar med dansk, finsk,  

 norsk og svensk tekst, som har samme gyldighed.
Originalen skal opbevares i  

 det norske udenrigsministerium, som skal sende bekræftede afskrifter af  

 overenskomsten til de øvrige parter.
E.
Knuth Overenskomsten er ratificeret af samtlige signartarmagter, Det sidste  

 ratifikationsinstrument blev deponeret den 22. maj 1971, hvorefter  

 overenskomsten i henhold til artikel 9 trådte i kraft samme dato.
 Udenrigsministeriet, den 10. december  

 1971.
K.
B.
Andersen.
