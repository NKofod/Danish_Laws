(fastsættelse af egenvægt ved anmeldt  

 EF-typegodkendelse af personbil M1) I henhold til Skatteministeriets lov nr. 306 af den 2. juni 1997 om afgift  

 efter brændstofforbrug for visse personbiler skal der fra den 1. november  

 1997 ikke fremover betales vægtafgift efter egenvægten for nye personbiler.
Ifølge bilag II til Meddelelse nr. 1638 om »Anmeldt  

 EF-typegodkendelse og standardtypegodkendelse for personbil M1 fremgår det af  

 side 5, hvorledes egenvægten skal fastsættes for hver variantgruppe.
Det er  

 bl.a. en betingelse, at største og mindste faktiske uafrundede egenvægt  

 ligger inden for samme vægtafgiftgruppe.
 Idet nye personbiler registreret første gang efter 1. november 1997 ikke  

 skal betale afgift efter egenvægten, meddeles det hermed, at ved udstedelse  

 af anmeldte EF-typegodkendelser efter den 1. november 1997 er det ved  

 fastsættelse af egenvægten ikke en betingelse, at største og mindste  

 faktiske uafrundede egenvægt ligger inden for samme vægtafgiftgruppe.
 Tilsvarende gælder tillige ved standardtypegodkendelse af personbil M1 og  

 som ikke har forbrændingsmotor.
