 I medfør af ministeriet for offentlige arbejders bekendtgørelse nr. 332 af  

 27. november 1964, § 10, stk. 5, fastsættes herved følgende regler for  

 vedligeholdelse af amatørbyggede luftfartøjer.
1. Inspektion, vedligeholdelse og reparation 1.1 Byggeren af et luftfartøj efter reglerne i BL 1-5 »Amatørbygning  

 af luftfartøjer« må inspicere og vedligeholde luftfartøjet.
 1.2 Reparationer og modifikationer, som berører luftdygtigheden, skal  

 inden arbejdets påbegyndelse godkendes af luftfartsdirektoratet som et nyt  

 projekt efter BL 1-5.
 1.3 Reparation og hovedoverhaling af typegodkendte motorer og propeller  

 skal ske i overensstemmelse med BL 1-3.
 1.4 Reparation og hovedoverhaling af ikke-typegodkendte motorer og  

 propeller skal i hvert enkelt tilfælde ske efter aftale med  

 luftfartsdirektoratet.
 1.5 Reparation og hovedoverhaling af færdigkøbte instrumenter,  

 radioudstyr, elektriske og mekaniske komponenter skal ske i overensstemmelse  

 med BL 1-3.
 1.6 Et amatørbygget luftfartøj, som overdrages til en fra byggeren  

 forskellig person, skal inspiceres, vedligeholdes og repareres i  

 overensstemmelse med BL 1-3.
2. Fornyelse af luftdygtighedsbevis 2.1 Fornyelse af luftdygtighedsbevis skal ske efter gældende regler.
3. Dispensation 3.1 Luftfartsdirektoratet kan i særlige tilfælde dispensere fra de i denne  

 BL fastsatte bestemmelser.
4. Straf 4.1 Den, der forsætligt eller ved grov uagtsomhed, urigtigt attesterer  

 noget vedrørende et arbejde, hvis udførelse han efter denne BL er beføjet til  

 at attestere, straffes med bøde eller hæfte, jf. luftfartslovens § 149, stk.  

 6.
5. Ikrafttræden 5.1 Denne BL træder i kraft den 1. oktober 1980. Samtidig ophæves BL 1-6,  

 1. udgave, af 1. september 1966.
 5.1.1 Byggeren af et luftfartøj, som har fået udstedt  

 standardluftdygtighedsbevis i henhold til BL 1-5, 1. udgave, må fortsat  

 inspicere og vedligeholde de dele af luftfartøjet, han selv har bygget,  

 uanset bestemmelserne i BL 1-12, 2. udgave, angående  

 standardluftdygtighedsbevis.
