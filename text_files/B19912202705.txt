 I medfør af § 4, stk. 2, og § 9 i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en uddannelse til kosmetiker.
 Stk. 2.  Det faglige udvalg for uddannelsen,jf. § 37 i  

 erhvervsuddannelsesloven, er Frisørfagets Fællesudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen), bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som kosmetiker.
 Uddannelsens varighed og struktur m.v.
 § 4.  Uddannelsen varer i alt 2 år.
Stk. 2.  Uddannelsen indledes i praktikvirksomheder  

 eller med 1. skoleperiode.
Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Skoleundervisningen varer 60 uger.  

 Skoleundervisning veksler med praktikuddannelse som vist i figuren og som  

 anført nedenfor:
 Stk. 2.  Efter afslutningen af 4. skoleperiode afholdes  

 svendeprøve, jf. § 28.
Fritagelse for dele af uddannelsen § 6.  Gennemførelse af 2. skoleperiode i  

 frisøruddannelsen giver fritagelse for 2. skoleperiode i  

 kosmetikeruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisnings- og Forskningsministeriet efter indstilling fra det faglige  

 udvalg og Erhvervsuddannelsesrådet hvert år inden 31. december gældende for  

 det følgende kalenderår og for alle skoler, der udbyder uddannelsen.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Hvis antallet af elever med uddannelsesaftale  

 på den enkelte godkendte skole i 1991/92 er mindre end 16, kan skolen optage  

 op til i alt 16 elever i 1991/92. Hvis antallet af elever med  

 uddannelsesaftale med tillæg af den procentdel, der er anført i stk. 2, på  

 den enkelte godkendte skole i 1992/93 er mindre end 16, kan skolen optage op  

 til i alt 16 elever i 1992/93.
Uddannelsens mål og indhold § 8.  Den uddannede kosmetiker skal selvstændigt kunne  

 udføre alle former for hud- og skønhedspleje, dag- og aften-makeup,  

 camouflageteknik, ansigtsmassage, håndmassage, depilering, dermatologi samt  

 kosmetisk kropsbehandling.
Den uddannede kosmetiker skal have viden om  

 mikrobiologi, præparatlære, epilering, plastikkirurgi, biokemi,  

 anatomi/fysiologi, hudanalyse, psykologi og negleteknologi.
Skoleundervisningen § 9.  Undervisningen har følgende mål: Undervisningen  

 skal under hele uddannelsesforløbet på en helhedsorienteret måde omfatte både  

 teoretisk og praktisk undervisning med henblik på at give eleverne fornødne  

 generelle og specielle kvalifikationer.
Der skal gives eleverne  

 forudsætninger for at varetage de funktioner, uddannelsen tager sigte på.  

 Desuden skal undervisningen bidrage til elevernes personlige udvikling og  

 give eleverne forståelse af samfundet og dets udvikling.
Endelig skal der  

 gives eleverne forudsætninger for ved efter- og videreuddannelse at udbygge  

 deres kvalifikationer.
 Stk. 2.  Den vejledende uddannelsestid er følgende:
-------------------------------------------------------------------- -------------------------------------------------------------------- Grundfag § 10.  Undervisningen i 2. skoleperiode omfatter  

 følgende grundfag: Førstehjælp, hygiejne, kundebetjening, reklame (B), salg  

 og service (B), virksomhedens driftsøkonomi og regnskab.
 Stk. 2.  Undervisningen i 3. - 4. skoleperiode omfatter  

 følgende grundfag: Arbejdsmarkedsforhold, stil, form og farve (100 timer) og  

 sundhed (40 timer).
 Stk. 3.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag i 2. skoleperiode  

 har følgende mål og rammer for undervisningens indhold:
 Eleverne skal have kendskab til de præparater, der anvendes ved frisering,  

 kemiske behandlinger, negle- og ansigtsbehandlinger samt til gavnestoffer.  

 Eleverne skal endvidere have kendskab til danske myndigheders  

 bekendtgørelser, vejledninger m.v., der omhandler kosmetiske produkter, samt  

 til EF's negativ- og positivliste vedrørende stoffer, der anvendes i  

 branchen.
 Eleverne skal kunne lægge ansigtsmaske, aften-makeup, dag-makeup, rette  

 bryn, give ansigtsmassage, depilere underben, manicure med håndmassage og  

 lak, påsætning af løse negle, samt have kendskab til teater- og tv-makeup.  

 Eleverne skal have kendskab til hudanalyse, grundlæggende  

 hudpleje/arbejdsprocedurer og ansigtsmassage.
 Eleverne skal kunne fremstille en mondur.
 Eleverne skal selvstændigt kunne udføre hårvask og hårbundsmassage på  

 model.
 Eleverne skal selvstændigt kunne udføre standardoprulning af permanent på  

 øvelseshoved.
Eleverne skal have grundlæggende viden om ansigtets og halsens anatomi og  

 fysiologi, herunder kendskab til knogler, nerver, hudens funktion og neglenes  

 anatomi.
Eleverne skal endvidere have kendskab til musklerne i ansigtet,  

 hudens og hårets opbygning, neglenes opbygning og de almindeligst  

 forekommende sygdomme.
 Eleverne skal kunne indtage hensigtsmæssige arbejdsstillinger ved  

 uddannelsens forskellige arbejdsprocedurer.
 Eleverne skal have kendskab til arbejdsgangen i forbindelse med fjernelse  

 af uønsket hårvækst ved hjælp af voks samt til nødvendige  

 sikkerhedsprocedurer under arbejdsgangen.
 Stk. 2.  Undervisningen i områdefag i 3.-4. skoleperiode  

 har følgende mål og indhold:
Eleverne skal have indlæring i knogler, muskler, nerver, lymfesystem,  

 blodkredsløbet og hudens anatomi herunder struktur og funktion.
Eleverne skal  

 selvstændigt kunne redegøre for ansigtets, kroppens, halsens og hudens  

 anatomi og fysiologi, fordøjelsessystemet, cellelære, vævslære, stofskifte,  

 åndedrætssystemet, det endokrine system og hårets anatomi.
 Eleverne skal på modeller selvstændigt kunne lægge ansigtsmaske og  

 pakning, foretage massage, foretage hudanalyse, foretage rensning, farve bryn  

 og vipper, kropsbehandling med massage samt have et grundlæggende kendskab  

 til apparatbehandling.
 Eleverne skal opnå grundlæggende viden om mikroorganismer (bakterier,  

 virus, svampe m.v.).
 Eleverne skal med sikkerhed kunne anvende følgende elektriske apparater,  

 der anvendes i hud- og skønhedsplejen: Apparat med mekanisk virkning, apparat  

 med strømvirkning, apparat med strålevirkning og apparat med varmevirkning.  

 Anvendelsen af apparaterne skal ske under fornøden hensyntagen til gældende  

 sikkerhedsbestemmelser samt under hensyntagen til indikationer og  

 kontraindikationer ved anvendelse af elektroterapi.
Eleverne skal opnå viden om følgende kosmetiske præparaters sammensætning  

 og anvendelse: Blødgørende stoffer, fugtighedsgivende stoffer, virkestoffer,  

 emulgatorer, tonic, deodoranter, ansigtsmasker, neglebåndsfjernere og  

 hårfjerningsmidler.
Denne viden omfatter såvel produkter til daglig brug som  

 specialprodukter.
 Eleverne skal have kendskab til de grundlæggende principper ved epilering.
 Eleverne skal have grundlæggende viden om forskellige former for  

 plastikkirurgi.
 Eleverne skal opnå grundlæggende viden om kosmetiske præparaters kemiske  

 processer ved blanding og deres reaktion på huden.
 Eleverne skal have kendskab til de hudsygdomme, der almindeligvis  

 forekommer i en hudplejeklinik, med henblik på at sende klienten videre til  

 læge.
 Eleverne skal have grundlæggende viden om psykologi med henblik på at  

 kunne imødekomme eventuelle vanskelige situationer ved klientbehandlingen.
Specialefag § 12.  Undervisningen i specialefag i 2. skoleperiode  

 har følgende mål og rammer for undervisningens indhold:
 Eleverne skal have både teoretisk og praktisk kendskab til pivot point's  

 friseringsteknik.
Eleverne skal opnå både teoretisk viden og praktisk kunnen om pivot  

 point's klippeteknik.
Eleverne skal kunne gennemføre praktiske øvelser på  

 trense, vertikalbase og profilbase.
 Eleverne skal opnå grundlæggende viden om farveteori, permanentteori,  

 hårplejeteori, hud/ansigtspleje, skønhedspleje og manicureteori samt påføring  

 af farve på øvelseshoved.
 § 13.  Undervisningen i specialefag i 3. - 4.  

 skoleperiode har følgende mål og rammer for undervisningens indhold:
Eleverne skal kunne anvende korrektionsteknik med produkter til brug ved  

 dag- og aften-makeup.
Eleverne skal selvstændigt kunne lægge enhver dag- og  

 aften-makeup samt have kendskab til makeup inden for tv, film og teater.
Eleverne skal selvstændigt kunne give manuel ansigtsmassage, håndmassage  

 samt massage med el-apparatur.
Eleverne skal endvidere kende betydningen af  

 at få massage.
 Eleverne skal selvstændigt kunne foretage camouflageteknik ud fra en given  

 opgave.
 Eleverne skal have viden om neglenes anatomi, neglesygdomme og  

 negledefekter samt selvstændigt kunne foretage neglefilning, give  

 håndmassage, lakere med og uden farve, påsætte kunstige negle og rådgive  

 kunderne om kunstige negles behandling.
 Eleverne skal selvstændigt kunne fjerne uønsket hårvækst ved hjælp af voks  

 under iagttagelse af nødvendige sikkerhedsprocedurer.
Valgfag § 14.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 17.  Målet for praktikuddannelsen er, at eleven  

 opnår kendskab til branchens arbejdsmiljø, at eleven lærer at udføre alle  

 funktioner i en salon, herunder vejledning af forbrugerne, at eleven opnår en  

 rutine og hurtighed, der svarer til branchens krav, og at eleven selvstændigt  

 kan tilrettelægge og vurdere et arbejdes omfang.
 Stk. 2.  Praktikuddannelsen skal indeholde følgende  

 arbejdsområder og funktioner: Praktikvirksomheden skal tilse, at eleverne  

 anvender korrekte arbejdsstillinger samt får praktisk oplæring i de  

 almindeligst forekommende arbejdsfunktioner og metoder og anvendelse af  

 materialer og værktøjer.
§ 18.  Praktikuddannelsen tilrettelægges således, at  

 der sikres beskæftigelse i virksomheden med fortsat indlæring og udbygning af  

 de discipliner, der indlæres under skoleuddannelsen.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles til en  

 udlært kosmetiker.
I uddannelsestiden arbejdes der med de i branchen normalt  

 forekommende arbejdsopgaver i virksomheden.
 § 19.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren gives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene  

 tilfredsstillende (dvs. har fået karakteren 3 eller derunder i område- og  

 specialefag eller karakteren 5 eller derunder i grund- og valgfag),  

 udarbejder skolen en vejledning, der tilkendegiver elevens behov for  

 supplerende oplæring i praktiktiden og eventuelt supplerende  

 skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 27, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 24.  Skolen afholder eksamen i følgende grundfag:  

 Førstehjælp og virksomhedens driftsøkonomi og regnskab.
 Stk. 2.  Skolen afholder eksamen i følgende områdefag og  

 specialefag, jf. § 25: Anatomi/fysiologi, dermatologi, hud- og skønhedspleje,  

 makeup, mikrobiologi, plastikkirurgi og præparatlære.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Arbejdsmarkedsforhold, hygiejne,  

 kundebetjening, reklame (B), salg og service (B), stil, form og farve og  

 sundhed.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 11 -  

 13.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 25.  Eksamen i områdefag og specialefag gennemføres  

 således: Der afholdes skriftlig eksamen med 30 spørgsmål jævnt fordelt mellem  

 de nævnte fag.
Der afsættes 240 minutter til den skriftlige eksamen.
Ingen  

 hjælpemidler er tilladt.
 Stk. 2.  Eksamensopgaverne tilvejebringes af skolen og  

 det lokale uddannelsesudvalg.
Karakterskala § 26.  Ved bedømmelsen i områdefag og specialefag  

 anvendes 10-skalaen:
10-9 Meget over middel 8-7 Over middel 6-5 Middel 4-3 Under middel 2-0 Meget under middel Stk. 2.  Ved bedømmelsen i grundfag og valgfag anvendes  

 13-skalaen jf. § 17 i eksamensbekendtgørelsen.
Skolebevis § 27.  Når alle skoleperioder er gennemført, udsteder  

 skolen et skolebevis, hvis eleven har opnået mindst karakteren 4 ved eksamen  

 i område- og specialefag og mindst 6 i gennemsnitskarakter ved eksamen i  

 grundfag og valgfag.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Svendeprøve § 28.  Efter 4. skoleperiode afholdes svendeprøve.
 Stk. 2.  Det faglige udvalg udpeger skuemestre med lige  

 antal fra arbejdsgiver- og arbejdstagerside.
 Stk. 3.  Anmeldelse om svendeprøve til det faglige  

 udvalg sker på skolens foranledning ved begyndelsen af 4. skoleperiode og  

 skal indeholde følgende oplysninger:
 Stk. 4.  Opgaverne planlægges og tilrettelægges af det  

 faglige udvalg.
Stk. 5.  Eleverne skal udføre praktiske øvelser, hvis  

 sammensætning samt antallet af discipliner bestemmes af Frisørfagets  

 Fællesudvalg.
Prøvedisciplinerne udleveres til eleverne i 4. skoleperiode,  

 senest i den 5. undervisningsuge.
Prøven har en varighed af 8 timer og skal  

 afvikles på 1 dag.
 Stk. 6.  Ved bedømmelsen anvendes 10-skalaen, jf. § 26.
Stk. 7.  Hver skuemester afgiver 1 karakter.  

 Skuemestrenes karakterer udregnes som et gennemsnit med 2 decimaler.
Der  

 finder ingen forhøjelse sted.
Eleven har bestået, hvis gennemsnitskarakteren  

 er 4 eller derover.
Det faglige udvalg meddeler skolen og eleven resultatet  

 af bedømmelsen.
 Stk. 8.  Det faglige udvalg skal tilbyde eleven en ny  

 svendeprøve, eventuelt efter supplerende praktik- eller skoleophold, såfremt  

 eleven ikke opnår tilfredsstillende resultat, eller såfremt eleven kan  

 godtgøre, at vedkommende på grund af sygdom eller af anden gyldig grund ikke  

 har kunnet møde eller gennemføre opgaverne til svendeprøven.
Uddannelsesbevis § 29.  Uddannelsesbevis udstedes af Frisørfagets  

 Fællesudvalg og affattes i overensstemmelse med § 29 i hovedbekendtgørelsen,  

 når skolebevis og praktikerklæring er udstedt, og når svendeprøven er  

 bestået.
 Stk. 2.  Uddannelsesbeviset påføres ingen karakter, men  

 kun oplysning om at eleven har bestået.
Ikrafttræden § 30.  Bekendtgørelsen træder i kraft den 15. marts  

 1991 og har virkning fra den 1. januar 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
