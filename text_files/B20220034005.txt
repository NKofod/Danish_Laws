Bekendtgørelse om ændring af bekendtgørelse om midlertidig og målrettet kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering i økonomisk krise som følge af COVID-19 i perioden juli 2020 til oktober 2020 § 1 I bekendtgørelse nr. 2401 af 3. december 2021 om midlertidig og målrettet kompensation for faste omkostninger på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering i økonomisk krise som følge af COVID-19 i perioden juli 2020 til oktober 2020, foretages følgende ændringer:
 1. I § 28, stk. 1, ændres »31. december 2021« til: »30. juni 2022«, og to steder ændres »1,8« til: »2,3«.
2. I § 28, stk. 6, 1. pkt., ændres »31. december 2021« til: »30. juni 2022« og i 1. og 2. pkt. ændres »10 mio.
EUR« til: »12 mio.
EUR«.
§ 2 Stk. 1. Bekendtgørelsen træder i kraft den 24. marts 2022.
 Stk. 2. Bekendtgørelsen finder anvendelse på ansøgninger modtaget fra og med den 27. august 2020.
