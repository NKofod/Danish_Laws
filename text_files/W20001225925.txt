Fejlmedicinering Patientklagenævnet lagde vægt på, at sygeplejerske A  

 fejlagtigt tilsatte 15 ml Kaliummikstur til patientens drop.
Nævnet  

 lagde herunder lagt vægt på, at Kaliummikstur til indgift gennem  

 munden forefindes i l liters flasker og Kalium til indgift i drop forefindes  

 i små ampuller, således at det ikke skulle være muligt at  

 tage fejl.
Nævnet kunne i øvrigt oplyse, at der ved indgift af  

 Kalium i blodårene altid skal udvises stor omhu, blandt andet fordi  

 hurtig indgift medfører risiko for bivirkninger fra hjertet.
 Nævnet fandt, at det af hensyn til patientsikkerheden er  

 afgørende, at der i forbindelse med medicingivning m.v. foretages den  

 rette identifikation af patient og præparat og dosis, herunder  

 udregning af dosis.
Nævnet lagde yderligere vægt på, at fejlmedicineringen  

 blev erkendt, da sygeplejerske A ved aftenrapporten orienterede aftenvagterne  

 om, at hun havde tilsat Kaliummikstur til den intravenøse væske,  

 således at den var blevet uklar.
Hun undlod på dette tidspunkt  

 selvstændigt at tilse patienten, ligesom hun ej heller  

 efterfølgende drøftede hændelsen igennem med lægen.  

 Nævnet fandt således, at sygeplejerske A samme dag i  

 sygeplejekardex burde have redegjort for, hvorledes hændelsen var  

 foregået, samt have sikret sig, at hændelsen var  

 journalført.
 Nævnet fandt, at sygeplejerske A burde have frasagt sig at varetage  

 medicineringen af patienten eller have opsøgt yderligere viden, hvis  

 hun fandt ordinationen uklar, forkert eller skadelig.
Sammenfattende fandt Patientklagenævnet, at sygeplejerske A udviste  

 manglende omhu og samvittighedsfuldhed ved sin medicinering af patienten med  

 indgift af Kaliummikstur i en blodåre.
Patientklagenævnet fandt  

 desuden, at det burde indskærpes over sygeplejerske A at udvise  

 større omhu i sit fremtidige virke.
 Da Patientklagenævnet fandt, at der er begrundet mistanke om, at  

 sygeplejerske A havde udvist grovere forsømmelse ved behandlingen af  

 patienten besluttede nævnet, at anmode politiet om at overveje  

 grundlaget for en eventuel tiltalerejsning mod sygeplejerske A for  

 overtrædelse af sygeplejerskelovens § 10, stk. 1, jf. § 11.
