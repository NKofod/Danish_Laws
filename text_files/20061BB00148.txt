Fremsat den 10. april 2007 af  

 Bjarne Laustsen (S) og Lissa Mathiasen (S) Forslag til folketingsbeslutning om  

 at give kommunerne mulighed for at gennemføre en aktiv boligpolitik, der kan  

 sikre boliger til grupper med lav- og mellemindkomster Folketinget opfordrer regeringen til at anerkende og imødekomme  

 kommunernes behov for at kunne gennemføre en aktiv boligpolitik, der kan  

 sikre  

 et udbud af boliger til grupper med lav- og mellemindkomster, og som giver  

 kommunerne ret til at sælge kommunale grunde til under markedsprisen til  

 opførelse af almene boliger.
Bemærkninger til forslaget Forslagets  

 indhold Udviklingen i  

 boligpriserne udgør i dag et alvorligt problem i større byer, og mange  

 kommuner  

 efterspørger muligheder for at gennemføre en aktiv boligpolitik, som sikrer  

 den  

 sociale mangfoldighed og skaber boligmuligheder til alle samfundsgrupper.
 Dette beslutningsforslag  

 har til formål at give kommunerne mulighed for at gennemføre en aktiv  

 boligpolitik,  

 der kan sikre boliger til grupper med lav- og mellemindkomster, og som giver  

 kommunerne ret til at sælge kommunale grunde til under markedsprisen til  

 opførelse af almene boliger.
Baggrund Kommunerne i det danske  

 kommunestyre er efter de gældende regler og de kommunale tilsynsmyndigheders  

 praksis i dag afskåret fra at påtage sig opgaver i relation til den  

 almindelige  

 boligforsyning, medmindre der er hjemmel hertil i lovgivningen.
En kommune  

 kan  

 således ikke sælge kommunale grunde til under markedsprisen med henblik på at  

 sikre et udbud af boliger i kommunen til grupper med lav- og  

 mellemindkomster.  

 Det er senest fastslået i Statsforvaltningen Hovedstadens vejledende  

 udtalelse  

 af 10. januar 2007 til Københavns Kommune om kommunens adgang til efter  

 kommunalfuldmagten at engagere sig i boligforsyningen.
Kommunerne i Danmark har  

 i dag ikke de samme redskaber, som byer i lande som England, Holland og Norge  

 kan benytte i tilsvarende situationer.
Mange kommuner efterspørger derfor  

 muligheder i lovgivningen for aktivt at kunne deltage i gennemførelse af en  

 boligpolitik med henblik på at sikre en mangfoldig boligsammensætning og  

 dermed  

 også boliger, som borgere med lav- og mellemindkomster har råd til at betale.
Kommunerne har tidligere  

 haft adgang til at deltage i boligforsyningen, men på baggrund af den praksis  

 vedrørende  

 kommunernes deltagelse i boligforsyningen, der har udviklet sig, siden man i  

 1958 gennemførte boligstøttelovgivningen, er kommunerne i dag  som  

 nævnt  

 ovenfor  afskåret fra at påtage sig opgaver i relation til den  

 almindelige  

 forsyning af borgerne med boliger, medmindre der foreligger hjemmel i  

 lovgivningen  

 som f.eks. inden for ældrelovgivningen.
Begrundelsen herfor i den gældende  

 tilsynspraksis er, at kommunernes støtte til den almindelige boligforsyning  

 ifølge lovgivningen på området skal ydes inden for boligstøttelovgivningens  

 og  

 dermed almenboliglovgivningens rammer.
I kommunerne i hovedstadsområdet  

 og i områderne omkring de store byer i resten af landet har grundpriserne  

 imidlertid nået et niveau, hvor det stort set er umuligt at opføre nye almene  

 boliger inden for statens rammebeløb.
Dermed er forudsætningen og grundlaget  

 for at begrænse kommunernes adgang til at yde økonomisk støtte og dermed  

 reelt  

 deltage i den almindelige boligforsyning inden for boligstøttelovgivningens  

 rammer bristet.
Forslagsstillerne finder  

 således, at den nuværende lovgivning og de kommunale tilsynsmyndigheders  

 praksis  

 ikke tager højde for de udfordringer, som især kommunerne i og omkring de  

 store  

 danske byer og byerne i hovedstadsområdet står over for i dag.
Mange kommuner  

 kan som en konsekvens af boligpriserne ikke tiltrække og fastholde familier i  

 mellemindkomstgruppen, og de har svært ved at rekruttere de medarbejdere, som  

 er nødvendige for at opretholde velfærden til byens borgere i f.eks.  

 ældreplejen, på skolerne og sygehusene og inden for politiet.
 Problemet forstærkes af,  

 at mange offentligt ansatte nærmer sig pensionsalderen, og rekrutteringen af  

 medarbejdere  

 til stillinger inden for den offentlige sektor bliver således den helt store  

 udfordring for staten og kommunerne de kommende 10-15 år, hvilket  

 statsministeren også har påpeget i sin nytårstale den 1. januar 2007.
Som det fremgår af  

 eksempler fra Allerød og Hørsholm Kommuner fra februar 2007, er der allerede  

 i  

 dag kommuner, som må give medarbejdere store løntilskud for at sikre  

 rekrutteringen til de kommunale plejehjem.
I København vil op til 30 procent  

 af  

 kommunens ansatte gå på pension de næste 10-15 år, og der vil således være et  

 betydeligt behov for at sikre boliger til de mange nye medarbejdere, som skal  

 erstatte dem, der går på pension.
 Tilsvarende finder  

 forslagsstillerne, at der er et stort behov for at kunne tilgodese  

 lavindkomstgruppen, så de også gives en mulighed for en bolig i vore større  

 kommuner.
 Forslagsstillerne finder  

 derfor, at de seneste års udvikling på boligmarkedet indebærer, at det er  

 nødvendigt at revurdere lovgivningen om kommunernes adgang til at deltage i  

 den  

 almindelige boligforsyning og dermed til at kunne deltage i gennemførelsen af  

 en aktiv boligpolitik.
Ordninger, hvor kommuner kan sælge eller udleje  

 kommunale grunde til under markedsprisen, kendes fra europæiske lande som  

 f.eks.
Holland og Frankrig. (Se  

  

 Hans Thor Andersen: »Billige Boliger   

 Europæiske Erfaringer«, Geografisk Institut, Københavns Universitet  

  

 ).
Skriftlig  

 fremsættelse Bjarne Laustsen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om at give  

 kommunerne mulighed for at gennemføre en aktiv boligpolitik, der kan sikre  

 boliger til grupper med lav- og mellemindkomster.
(Beslutningsforslag  

 nr.
B 148).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
