 I henhold til § 2, stk. 3, § 3, stk. 1 og 4, og § 10 a i lov om åben  

 uddannelse (erhvervsrettet voksenuddannelse - deltidsuddannelser og  

 enkeltfagskurser), jf. lovbekendtgørelse nr. 682 af 29. juli 1992,  

 fastsættes:
 Formål m.v.
 § 1.  Erhvervsskoler, der er godkendt hertil, kan  

 gennemføre uddannelse af ledere af håndværksvirksomheder.
 Stk. 2.  For uddannelsen gælder i øvrigt reglerne i  

 bekendtgørelse om åben uddannelse.
 § 2.  Formålet med uddannelsen er at give deltagerne  

 et forbedret grundlag for at forestå driften af små og mellemstore  

 virksomheder ved at udbygge deltagernes viden inden for områder som:  

 Organisation, ledelse, driftsplanlægning, økonomi, markedsvurderinger, indkøb  

 og salg.
Adgangsbetingelser § 3.  Skolen kan give adgang for deltagere, der Stk. 2.  For ansøgere, der ikke har erfaring som  

 selvstændigt erhvervsdrivende, kan skolen betinge optagelse af, at ansøgeren  

 forinden gennemfører merkonomuddannelsens indledende kursus i  

 virksomhedsøkonomi.
 § 4.  Skolen yder interesserede oplysning og  

 vejledning om uddannelsens tilrettelæggelse og mål og om de krav, uddannelsen  

 stiller til deltagerne.
Struktur og undervisning § 5.  Skolen fastsætter de nærmere retningslinier for  

 undervisningens tilrettelæggelse inden for rammerne af denne bekendtgørelse,  

 jf. bekendtgørelse om åben uddannelse.
§ 6.  Uddannelsen omfatter fire moduler.
Hvert modul  

 har normalt et omfang svarende til en normeret arbejdstid for deltagerne på  

 12,5 pct. af et arbejdsår.
Stk. 2.  Deltageren udarbejder under uddannelsen et  

 mindre skriftligt arbejde.
Emnet aftales mellem læreren og deltageren.
 § 7.  Undervisningen gennemføres efter følgende mål,  

 idet skolen fastlægger strukturen, herunder opdeling og vægtning af emner i  

 modulerne.
 Deltageren skal opnå kendskab til analyse, budgetter, finansiering,  

 investering, kalkulation, omkostninger, regnskab og samfundsøkonomi, således  

 at vedkommende kan forestå virksomhedens daglige og periodiske økonomiske  

 styring.
 Deltageren skal opnå kendskab til retssystemets opbygning, aftalelov,  

 købelov, selskabsret, pantsætning, tinglysning og andre sikringsakter samt  

 arbejdsretlige spørgsmål, således at vedkommende bedre kan afgøre, hvornår  

 sagkyndig bistand er påkrævet.
Deltageren skal opnå kendskab til organisationsopfattelse, ide og  

 målsætning samt formel og uformel organisation, således at vedkommende  

 forstår organisationens betydning for virksomhedens effektivitet, styring og  

 forandringsevne.
Deltageren skal endvidere opnå kendskab til ledelse,  

 herunder styringsprocesser, personaleudvikling og strategisk ledelse.  

 Herudover skal deltageren opnå kendskab til forskellige former for  

 kommunikationsteknik, således at vedkommende kan løse daglige  

 kommunikationsopgaver.
 Deltageren skal opnå kendskab til styring af anlæg, metoder, produktion og  

 kvalitet, således at vedkommende hensigtsmæssigt kan bidrage ved planlægning  

 og gennemførelse af virksomhedens produktion, tjenesteydelser og service  

 under hensyntagen til ressourceudnyttelse, arbejdsmiljø og kvalitet.
 Deltageren skal opnå kendskab til indkøbsmetodik, lagerstyring og lagre  

 samt kontrolsystemer, således at vedkommende kan vurdere og disponere indkøb  

 på en lønsom og hensigtsmæssig måde, kan styre et lager og kan disponere  

 areal og indrette lagre.
 Deltageren skal opnå kendskab til efterspørgselsforhold,  

 handlingsparametre og prisdannelse, således at vedkommende kan beskrive de  

 forhold, der kan have indvirkning på virksomhedens afsætning, og bedre kan  

 beregne salgspriser med udgangspunkt i markedets muligheder.
 § 8.  Skolen kan fritage for deltagelse i et eller  

 flere moduler, hvis deltageren kan dokumentere relevant forudgående  

 uddannelse eller erhvervserfaring.
 § 9.  Skolen er ansvarlig for, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Eksamen § 10.  Hvert modul afsluttes med en prøve, hvor der  

 medvirker ekstern censor.
 Stk. 2.  Skolen stiller opgaverne til prøven, der  

 gennemføres på grundlag af det skriftlige arbejde, jf. § 6, stk. 2.
 Stk. 3.  Ved bedømmelsen, jf. § 12, gives en karakter  

 for deltagerens mundtlige præstation og en karakter for det skriftlige  

 arbejde.
 § 11.  Skolen fastsætter i samarbejde med deltagerne  

 tidspunkterne for afholdelse af prøverne.
 § 12.  Ved bedømmelsen af deltagernes præstationer  

 anvendes 13-skalaen efter bekendtgørelse om eksamensordningen og om  

 uddannelses- og eksamensbeviser for videregående teknikeruddannelser m.v.
 Stk. 2.  For at bestå en prøve kræves mindst karakteren  

 6.
Stk. 3.  Deltageren kan højst 2 gange deltage i samme  

 prøve.
Skolen kan dog tillade deltagelse en tredje gang, hvis det findes  

 begrundet i usædvanlige forhold.
Prøver, hvori der er opnået karakteren 6  

 eller derover, kan ikke tages om.
§ 13.  Skolen udsteder beviser for beståede prøver og  

 for den samlede uddannelse, når prøverne, jf. § 10, stk. 3, er bestået.
Når  

 der er meddelt fritagelse for prøve i et fag i henhold til § 8, opføres faget  

 i beviset for den samlede uddannelse med betegnelsen: »Fritaget«.
§ 14.  Skolen beskikker censorer.
De udpegede censorer  

 skal godkendes af Undervisningsministeriet.
 Stk. 2.  Med hensyn til karakterfastsættelsen,  

 censorernes virksomhed, sygeeksamen, klager over eksamen samt ombedømmelse  

 gælder reglerne i bekendtgørelse om eksamensordningen og om uddannelses- og  

 eksamensbeviser for videregående teknikeruddannelser m.v.
 Klageadgang m.v.
 § 15.  Klager over skolens afgørelser efter  

 bekendtgørelsen, bortset fra eksamensklager, jf. § 14, stk. 2, kan indbringes  

 for Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
 § 16.  Undervisningsministeriet kan dispensere fra  

 bekendtgørelsens regler, når det findes begrundet i usædvanlige forhold.
§ 17.  Undervisningsministeriet kan tillade fravigelse  

 af bekendtgørelsen som led i forsøg.
Tilladelse gives for en begrænset tid på  

 grundlag af en forsøgsplan.
Ikrafttrædelses- og overgangsregler § 18.  Bekendtgørelsen træder i kraft den 1. august  

 1993.
 Stk. 2.  Bekendtgørelse nr. 196 af 10. april 1987 om  

 kursus til uddannelse af ledere af håndværksvirksomheder ophæves.
 Stk. 3.  Deltagere, der har påbegyndt uddannelsen før  

 den 1. august 1993, fortsætter dog uddannelsen efter de hidtil gældende  

 regler.
