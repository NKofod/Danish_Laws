Nr BSF 52 Forslag til folketingsbeslutning om nedsættelse af en kommission til  

 kulegravning af udlændingepolitikken Fremsat af Tom Behnke (FP) Kim Behnke (FP) Jan Køpke Christensen (FP)  

 Kirsten Jacobsen (FP) den 21. november 1995 Folketinget pålægger regeringen i folketingsåret 1995-96 at nedsætte en kommission til kulegravning af den danske udlændingepolitik og belysning af, hvilke konsekvenser denne politik vil få for Danmark over de næste 30 år.
 Kommissionen udpeges af indenrigsministeren og sammensættes af  

 repræsentanter fra det private erhvervsliv, kommunerne, politiet og  

 forskningsverdenen.
 Kommissoriet skal som minimum indeholde mulighed for en afdækning af  

 følgende problemstillinger:
- Udlændinges kriminalitet, - tidsmæssig afgrænsning af opnåelse af permanent opholdstilladelse, - tildeling af dansk statsborgerskab, - boligsituationen, - arbejdsmarkedet, - økonomien i kommunerne og - plejehjemssituationen.
Bemærkninger til forslaget Fremskridtspartiet har i mange år arbejdet for at få en vejledende  

 folkeafstemning om Danmarks udlændingepolitik, men Fremskridtspartiet står  

 desværre alene.
Baggrunden for at nedsætte kommissionen er et ønske om at få hele det  

 danske udlændingepolitiske kludetæppe taget op til en samlet vurdering.
Men  

 det skyldes også udtalelser fra en forsker, der kommer fra Irak, ved Odense  

 Universitet, som offentligt har tilkendegivet, at det danske samfund skal  

 åbne sine øjne for trusler fra de fundamentalistiske muslimer.
Dette synspunkt modtager han nu trusler på livet for, og han siger, at  

 truslerne skal tages alvorligt.
Han gør endvidere opmærksom på, at hvis man  

 flygter fra et land, så må man indordne sig efter de forhold, der er i det  

 nye land, hvilket forslagsstillerne er helt enige i.
 Fremskridtspartiet ønsker med dette forslag at få nedsat en kommission for  

 at få beskrevet konsekvenserne af den gældende udlændingepolitik.
 Kommissionen skal komme med løsningsforslag på en lang række problemer,  

 som udlændingeområdet i øjeblikket må kæmpe med.
I de sidste mange år har det været de samme personer fra  

 interesseorganisationer som bl.a.
Dansk Flygtningehjælp, Dansk Røde Kors og  

 Mellemfolkeligt Samvirke, der har været de toneangivende, når der skulle  

 lægges strategi og udformes overordnede rammer for flygtningepolitikken i  

 Danmark.
 Udviklingen har nu vist, at den flygtningepolitik, disse  

 interesseorganisationer har stået som primus motor for, er slået fejl.
 Kommissionen, som Fremskridtspartiet her foreslår, skal være med nogle nye  

 og helt andre personer end dem, der hidtil har været toneangivende.  

 Kommissionen skal komme med ren nytænkning og give inspirationen til  

 udformning af den danske flygtningepolitik.
I kommissionen kunne f.eks. være repræsentanter fra Dansk Industri,  

 Landsorganisationen i Danmark, Kommunernes Landsforening, Amtsrådsforeningen,  

 politiet, Landbrugsraadet, Håndværksrådet og fra forskningsverdenen f.eks.  

 professor P.
C.
Mathiesen (formand for Carlsbergfonden) og kultursociolog  

 Eivind Vesselbo.
Kommissionen vil på den måde både have repræsentanter fra erhvervslivet,  

 den kommunale sektor, politiet og forskningen.
Det er alle områder, som er  

 helt centrale i forbindelse med den konkrete situation for flygtningene i det  

 danske samfund.
 Kommissoriet skal gå på en kulegravning af den danske udlændingepolitik og  

 af, hvilke konsekvenser den vil få for Danmark over de næste f.eks. 30 år,  

 herunder f.eks.:
- Hvad vil der ske, hvis der ikke bliver draget konsekvenser af  

 udlændinges kriminalitet her i landet i form af udvisning, - hvordan skal der i øvrigt dæmmes op for udlændinges kriminalitet, - hvad vil der ske, hvis flygtninge vedbliver at være flygtninge, til de  

 enten kan vende hjem eller opnå dansk statsborgerskab, - hvad vil der ske, hvis kriterierne for at opnå dansk statsborgerskab  

 ikke bliver strammet op, - hvordan vil boligsituationen udvikle sig, herunder ghettodannelser, - hvordan vil arbejdsmarkedet udvikle sig, - hvordan vil økonomien i kommunerne blive belastet, - hvordan vil plejehjemssituationen udvikle sig? Kommissionen skal både analysere konsekvenserne for danskerne og for  

 udlændingene, herunder den fremtidige sammensætning af befolkningen i  

 Danmark.
 Ikke mindst af hensyn til de udlændinge, der skal blive i Danmark, er det  

 vigtigt, at der er klare spilleregler og ordnede forhold med en rimelig  

 vished for fremtiden.
 Kommissionen bør have afsluttet sit arbejde senest ved udgangen af januar  

 1997.
