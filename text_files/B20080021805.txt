Bekendtgørelse om ændring af bekendtgørelse om bekæmpelse af smitsom blæreudslæt hos svin 1) (Restriktioner for kød fra svin fra beskyttelseszone mv.) § 1 I bekendtgørelse nr. 141 af 6. marts 2003 om bekæmpelse af smitsom blæreudslæt hos svin, som ændret ved bekendtgørelse nr. 1083 af 12. november 2004, foretages følgende ændringer:
 1. Fodnoten til bekendtgørelsens titel affattes således:
»Bekendtgørelsen gennemfører dele af Rådets direktiv 92/119/EØF af 17. december 1992 om generelle fællesskabsforanstaltninger til bekæmpelse af visse dyresygdomme samt om specifikke foranstaltninger vedrørende blæreudslæt hos svin (EF-Tidende 1993 L 62, s. 69ff) og Kommissionens direktiv 2007/10/EF af 21. februar 2007 om ændring af bilag II til Rådets direktiv 92/119/EØF for så vidt angår de foranstaltninger, der skal træffes i et beskyttelsesdistrikt efter udbrud af blæreudslæt hos svin (EU-Tidende 2007 L 63, s. 24f).« 2. Indledningen affattes således:
»I medfør af § 27, stk. 2, § 29, § 30, stk. 1, § 33, § 34, stk. 1, § 44, § 67 og § 70, stk. 3 og 5, i lov nr. 432 af 9. juni 2004 om hold af dyr, som ændret ved lov nr. 105 af 20. februar 2006, og § 39, § 49, stk. 1, og § 60, stk. 3 og 4, i lov nr. 526 af 24. juni 2005 om fødevarer, som ændret ved lov nr. 110 af 26. februar 2008, fastsættes:« 3. § 17 affattes således:
»§ 17. Kød fra svin, som er omfattet af § 16, stk. 2, i denne bekendtgørelse, må ikke indgå i samhandelen inden for EU eller eksporteres til tredjelande.
Reglerne om mærkning og håndtering mv. i § 6 i bekendtgørelse nr. 94 af 17. februar 2006 om dyresundhedsbestemmelser for behandling og markedsføring af animalske fødevarer finder anvendelse på sådant kød.« 4. Efter § 17 indsættes:
»§ 17 a.
Hvis forbuddet mod at flytte dyr, jf. § 16, stk. 1, 1. pkt., som følge af yderligere sygdomstilfælde i beskyttelseszonen opretholdes i mere end 30 dage, kan fødevareregionen efter ansøgning og kontrol af de faktiske forhold, tillade flytning af dyr fra en bedrift i beskyttelseszonen med henblik på at imødegå velfærdsmæssige problemer.
Stk. 2. Reglerne i § 17 finder tilsvarende anvendelse for kød fra svin, der er omhandlet af tilladelser efter stk. 1.« 5. § 20 affattes således:
»§ 20. Med bøde straffes den, der 1) overtræder §§ 3-5, § 6, stk. 1-4, § 7, § 9, stk. 1, 3 og 5, § 10, § 13, § 14, stk. 1-2, § 16, stk. 1-3, § 17, § 17 a, og §§ 18-19, eller 2) tilsidesætter anvisninger eller vilkår fastsat i medfør af § 6, stk. 1-2, § 9, stk. 1 og 3, § 14, stk. 1, § 15 og § 18, stk. 5-8.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 6. april 2008.
Fødevarestyrelsen, den 3. april 2008 P.S.V.Jan Mousing / Christian Strøyer 1) Bekendtgørelsen gennemfører dele af Kommissionens direktiv 2007/10/EF af 21. februar 2007 om ændring af bilag II til Rådets direktiv 92/119/EØF for så vidt angår de foranstaltninger, der skal træffes i et beskyttelsesdistrikt efter udbrud af blæreudslæt hos svin (EU-Tidende 2007 L 63, s. 24f).
