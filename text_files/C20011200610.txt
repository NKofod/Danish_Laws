Cirkulæreskrivelse om meddelelse om  

 fritagelse for betaling af medlemsbidrag Kommentar m.v.:
 Frihedsberøvelse af mere end 30 dages varighed kan opdeles, uden at  

 dette har konsekvenser for retten til fritagelse for betaling af  

 medlemsbidrag.
 Meddelelse om afgørelsen:
Et medlem fik en dom på i alt 60 dages fængsel.
Medlemmet  

 valgte at afsone dommen ad to omgange på i alt 30 dage hver.
 Arbejdsdirektoratet fandt, at medlemmet ikke kunne få fritagelse for  

 betaling af medlemsbidraget, da hver periode var på under 30 dages  

 varighed.
 Arbejdsmarkedets Ankenævn traf afgørelse om, at medlemmet var  

 berettiget til fritagelse for betaling af medlemsbidrag.
Arbejdsmarkedets Ankenævn lagde vægt på, at medlemmet  

 var frihedsberøvet i 60 dage.
Arbejdsmarkedets Ankenævn henviste  

 til, at det fremgår af bekendtgørelsens § 4, at et medlem skal  

 fritages for betaling af medlemsbidrag, når frihedsberøvelsen er  

 af mere end 30 dages varighed.
