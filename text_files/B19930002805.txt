(Remonstration) I henhold til bestemmelserne i § 73, stk. 5, i lov om individuel  

 boligstøtte, jf. lovbekendtgørelse nr. 664 af 23. juli 1992 som ændret ved  

 lov nr. 1044 af 23. december 1992 fastsættes følgende:
Indsendelse af klager § 1.  Klager over afgørelser indsendes til den  

 kommune, som har truffet afgørelsen.
Dette skal fremgå af klagevejledningen.
 Stk. 2.  Hvis klage ikke er rettidigt indgivet, sendes  

 den straks til det sociale ankenævn i det statsamt, hvor kommunen er  

 beliggende, med angivelse af, at klagen ikke er rettidigt indgivet.
 Stk. 3.  Hvis sagen må anses for hastende, sendes klagen  

 straks videre til det sociale ankenævn, jf. stk. 2 med begrundelsen for den  

 trufne afgørelse sammen med de sagsakter, der forelå ved sagens afgørelse.
Genvurdering af påklagede afgørelser i kommunerne § 2.  Det henstilles til kommunerne at indføre en  

 ordning, hvorefter der ved modtagelsen af en klage, der er indsendt  

 rettidigt, skal foretages en genvurdering af sagen med henblik på en  

 vurdering af, om der er grundlag for at give klageren medhold, helt eller  

 delvis, jf. § 3.
 Regler om genvurdering m.v.
 § 3.  Kan der efter en fornyet vurdering gives  

 klageren fuldt ud medhold, skal klageren have skriftlig besked herom, normalt  

 inden 4 uger efter klagens modtagelse.
 Stk. 2.  Kan der efter en fornyet vurdering gives  

 klageren delvis medhold, eller er det som følge af klagens indhold tvivlsomt,  

 om en ny afgørelse imødekommer klageren fuldt ud, skal klageren have  

 skriftlig besked herom, normalt inden 4 uger efter klagens modtagelse.  

 Samtidig skal klageren have vejledning om, at klagen kan fastholdes, hvis der  

 gives besked herom til kommunen inden for en frist, der svarer til  

 klagefristen.
 Stk. 3.  Hvis den oprindelige afgørelse ikke ændres,  

 sendes klagen hurtigst muligt - og normalt inden 4 uger efter modtagelsen af  

 klagen - til det sociale ankenævn i det statsamt, hvor kommunen er  

 beliggende, med begrundelse for den trufne afgørelse sammen med de sagsakter,  

 der forelå ved afgørelsen af sagen.
 Stk. 4.  Giver en klager besked om at ville fastholde  

 sin klage, jf. stk. 2, 2. pkt., sendes klagen hurtigst muligt - og senest  

 inden 14 dage efter modtagelse af meddelelse om, at klagen fastholdes - til  

 det sociale ankenævn med begrundelse for den sidst trufne afgørelse sammen  

 med de sagsakter, der forelå ved afgørelsen af sagen.
Ikrafttræden § 4.  Bekendtgørlsen træder i kraft den 1. februar  

 1993.
 Stk. 2.  Bygge- og Boligstyrelsens bekendtgørelse nr.  

 156 af 4. marts 1992 om indsendelse af klager over afgørelser truffet af  

 kommuner og sociale ankenævn i medfør af lov om individuel boligstøtte og om  

 genvurdering i forbindelse med klager (Remonstration) ophæves.
