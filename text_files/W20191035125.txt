Erstatningsansvarsloven § 26  godtgørelse for tort, nævnets j.nr. 19-520-05577 Ansøger kom gående på en sti, da der kom en gruppe på 4-5 unge mennesker gående forbi ham, og den bagerste, skadevolder, trak ned i sine bukser og underbukser og fremviste sin penis, mens han udtalte giver du en sutter?  e.l.
Gruppen gik efterfølgende videre.
Ansøger var på hændelsestidspunktet 12 år.
Erstatningsnævnet tilkendte ansøger en godtgørelse på 6.500 kr. i medfør af erstatningsansvarslovens § 26. Nævnet lagde ved fastlæggelsen af godtgørelsesniveauet særligt vægt på, at blufærdighedskrænkelsen ikke havde indebåret nogen fysisk kontakt mellem ansøger og skadevolder, og at den havde været kortvarig.
