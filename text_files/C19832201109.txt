(Til rektorerne ved  

 husholdningsseminarierne) 1. Ordningens omfang a.
Enkeltkursusordningen kan omfatte alle fag og emner, der indgår i  

 husholdningslæreruddannelsen.
Det enkelte husholdningsseminarium vurderer, i  

 hvilke fag og emner seminariet kan optage enkeltkursusstuderende.
b.
Der kan kun optages enkeltkursusstuderende i det omfang, hvori der er  

 ledige pladser på det pågældende hold.
Enkeltkursusordningen kan således ikke  

 begrunde oprettelsen af nye eller flere hold.
c.
Det påhviler det enkelte seminarium selv at formidle information om den  

 undervisning, der tilbydes som led i enkeltkursusordningen.
Seminariet  

 beskriver for det enkelte fag eller emne de forudsætninger, der er lagt til  

 grund ved undervisningens tilrettelæggelse.
2. Adgangen til at deltage i undervisningen a.
Adgang til at blive optaget som enkeltkursusstuderende har enhver, der  

 er fyldt 18 år , og som ikke er ordinær studerende ved et  

 husholdningsseminarium.
b.
Hvis et husholdningsseminarium ikke kan optage alle ansøgere til et fag  

 eller emne, optages ansøgerne i tilmeldingsrækkefølge.
c.
En enkeltkursusstuderende kan i det enkelte semester normalt ikke  

 deltage i mere end to fag eller emner.
Hvis undervisningen ved et seminarium  

 i tre eller flere fag afsluttes med en fælles prøve, kan en  

 enkeltkursusstuderende dog deltage i undervisningen i disse fag samtidig.
3. Eksamen eller anden form for faglig vurdering a.
De enkeltkursusstuderende har ret - men ikke pligt - til at deltage i  

 prøver eller anden faglig vurdering, der hører til det fag, de deltager i.  

 Prøven eller den faglige vurdering kan kun finde sted på de tidspunkter og  

 under de forudsætninger, der er fastsat for de øvrige deltagere i faget.
b.
Der gælder de samme begrænsninger for enkeltkursusstuderende som for  

 ordinære studerende med hensyn til det antal gange, en studerende kan deltage  

 i et undervisningsforløb og indstille sig til prøve.
4. Bevis for deltagelse a.
Den enkeltkursustuderende har krav på bevis for bestået prøve eller  

 anden faglig vurdering, ligesom den enkeltkursusstuderende, hvis der er  

 mødepligt, har krav på bevis for tilstrækkelig tilstedeværelse.
b.
Der vil desuden kunne udstedes tilstedeværelsesbeviser for deltagelse i  

 fag eller emner, hvortil der ikke er mødepligt, hvis den pågældende har været  

 til stede i mindst 4/5 af undervisningstimerne.
5. Andre bestemmelser a.
Deltagelse i undervisningen er gratis.
b.
Enkeltkursusstuderende er ikke stemmeberettigede eller valgbare ved  

 valg til faste råd og udvalg ved husholdningsseminariet.
c.
Efter hvert undervisningsårs begyndelse indsendes indberetning til  

 direktoratet om antallet af ansøgere til og optagne på de tilbudte fag og  

 emner.
Endvidere afgives efter undervisningsårets afslutning en samlet  

 indberetning om forløbet af enkeltkursusordningen i det pågældende  

 undervisningsår.
6. Ikrafttræden Cirkulæret har virkning fra den 1. februar 1983.
Undervisningsministeriet Direktoratet for folkeskolen og seminarier m.v.
den 31. januar 1983 P.d.v.
