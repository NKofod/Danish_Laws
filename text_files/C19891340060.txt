Vejledning om ydelse af produktionsstøtte til tørret foder Fremtidige ændringer vedrørende ydelse om produktionsstøtte til førret  

 foder vil blive udsendt som rettelsesblade til denne vejledning.
 Retsgrundlaget for Det europæiske økonomiske Fællesskabs ordning om ydelse  

 af produktionsstøtte til tørret foder er angivet i bilag 1.
1. Definitioner I denne vejledning forstås ved:
 1.1. »Forarbejdningsvirksomhed«:
 a. enhver virkomshed, som foretager kunsttørring af frisk foder ved  

 anvendelse af et tørringsanlæg, der opfylder følgende betingelser:
 Lufttemperaturen skal være mindst 93 grader Celsius ved processens  

 begyndelse.
 Tørringsprocessens varighed må ikke overstige 3 timer.
 I tilfælde af tørring i lag må tykkelsen af hvert lag ikke overstige 1 m.
b.
Enhver virksomhed, der forarbejder soltørret foder ved anvendelse af et  

 formalingsanlæg.
c.
Enhver virksomhed, der fremstiller proteinkoncentrater på grundlag af  

 saft af lucerne og græs.
d.
Enhver virksomhed, som foretager kunsttørring ved hjælp af et mobilt  

 anlæg, der opfylder de i litra a nævnte betingelser.
 1.2. »Tørret foder, der er udgået fra  

 forarbejdningsvirksomheden«:
a.
Tørret foder, som i uforarbejdet stand forlader ethvert lokale eller  

 ethvert sted, som ligger inden for virksomhedens område, og således at  

 virksomheden ikke kan disponere over det.
b.
Tørret foder, som i uforarbejdet stand forlader et oplagringssted, som  

 opfylder de i pkt. 1.3 nævnte betingelser, og således at virksomheden ikke  

 kan disponere over det.
c.
Foder, som er tørret på et mobilt kunsttørringsanlæg, og som i  

 uforarbejdet stand forlader dette anlæg.
d.
Foder, som er tørret på et mobilt kunsttørringsanlæg, og som af den  

 person, der har foretaget kunsttørringen opbevares på et oplagringssted, som  

 opfylder de i pkt. 1.3 angiven krav.
e.
Tørret foder, som inden for forarbejdningsvirksomheden er benyttet til  

 fremstilling af en foderblanding ved blanding med andre produkter end dem,  

 som er nævnt i pkt. 2. Der bortses dog fra produkter, der anvendes som  

 bindemidler, såfremt disse produkter anvendes i en mængde på højst 3 pct.
f.
Tørret foder, som anvendes i løbet af en måned i en landbrugsbedrift  

 tilhørende en forarbejdningsvirksomhed, og som stammer fra denne virksomhed,  

 betragtes som udgået fra virksomheden den sidste dag i den pågældende måned.
 1.3. »Oplagringssted«:
 Såfremt tørret foder ikke kan oplagres inden for tørringvirksomhedens  

 område, kan det, uden at retten til støtte mistes, oplagres uden for dette  

 område, hvis oplagringsstedet yder tilstrækkellig garanti for kontrollen med  

 det oplagrede foder og på forhånd er blevet godkendt af Statens  

 Foderstofkontrol.
 1.4. »Godkendt opkøber«:
 Enhver fysisk eller juridisk person, som på forhånd er godkendt af Statens  

 Foderstofkontrol, og som har indgået kontrakt om køb af foder til tørring med  

 en producent med det formål at forsyne forarbejdningsvirksomheder som  

 defineret i pkt. 1.1.
2. Støtteberettigede produkter Genstand for produktionsstøtte er tørret foder, der er udgået fra  

 forarbejdningsvirksomheden, jf. pkt. 1.2 og 1.3, såfremt foderet er  

 fremstillet i Danmark af et eller flere af følgende produkter, som skal være  

 høstet inden for Det europæiske økonomiske Fællesskabs område:
a. 1. Lucerne, kløver, esparesette, lupiner, vikker og lignende  

 foderprodukter,kunstigt tørret ved varme.
Hø og foderkål samt produkter, der  

 indeholder hø, er dog undtaget.
 2. Lucerne, kløver esparsette, lupiner og vikker,  

 tørret på anden måde, og som, er formalet.
 b. 1. Proteinkoncentrater fremstillet af saft af lucerne og græs.
 2. Kunsttørrede produkter, udelukkende fremstillet af  

 fast affald og saft fra fremstillingen af de i litra b, nr. 1, omhandlede  

 koncentrater.
3. Kvalitetskrav 3.1. De i pkt. 2.a. nævnte produkter, der har gennemgået en  

 formalingsproces, samt de i pkt. 2.b. nævnte produkter må højst indeholde 12  

 pct. vand.
De i pkt. 2.a. nævnte produkter, der ikke har gennemgået en  

 formalingsproces, må højst indeholde 14 pct. vand.
3.2. De i pkt. 2.a. samt de i pkt. 2.b. nr. 2, nævnte produkter skal  

 indeholde mindst 14 pct. råprotein i tørstof.
Fra 1. maj 1990 skal de nævnte  

 produkter dog indeholde mindst 15 pct. råprotein i tørstof.
De i pkt. 2.b.  

 nr. 1 nævnte produkter skal indeholde mindst 45 pct. råprotein i tørstoffet.
4. Produktionsåret Produktionsåret for de i pkt. 2.a. og b. nævnte produkter begynder den 1.  

 maj hvert år og slutter den 30. april det følgende år.
5. Betingelser for produktionsstøtten 5.1. Virksomheder, der fremstiller tørret foder, og som ønsker at opnå  

 produktionsstøtte, skal være registreret hos Statens Foderstofkontrol,  

 Skovbrynet 6, 2800 Lyngby.
Anmodning om registrering skal ske på en formular,  

 som rekvireres hos foderstofkontrollen.
5.2. Ydelse af støtte til en forarbejdningsvirskomhed, der fremstiller  

 tørret foder af indkøbt foder direkte hos producenten, eller som for en  

 landmands regning tørrer foder, som landmanden selv har avlet, er betinget  

 af, at der før høst er indgået kontrakt mellem forarbejdningsvirksomheden og  

 den pågældende avler.
Kontrakterne skal indeholde de i pkt. 7 nævnte  

 oplysninger.
Kontrakterne skal i original og genpart indsendes til  

 foderstofkontrollen senest en måned efter disses indgåelse.
Når  

 foderstofkontrollen har registreret kontrakten, tilbagesender kontrollen  

 originalen til indsenderen.
5.3. Såfremt en forarbejdningsvirksomhed indkøber de støtteberettigede  

 produkter hos en godkendt opkøber, tilsendes Statens Foderstofkontrol senest  

 en måned efter datoen for levering af de pågældende produkter en anmeldelse  

 om de daglige leverancer.
Anmeldelsen skal omfatte en identifikation af den  

 pågældende godkendte opkøber og de modtagne fodermængder opdelt efter de  

 producenter, med hvem opkøberen har indgået kontrakter.
5.4. Virksomheder, der fremstiller tørret foder på basis af egne  

 foderproduktion, skal ud over at iagttage bestemmelsen i pkt. 1 foretage  

 skriftlig anmeldelse til foderstofkontrollen af de arealer, hvorfra høsten er  

 bestemt til tørring på virksomheden.
Det samme gælder sammenslutninger, der  

 fremstiller tørret foder på basis af foder, der avles af sammenslutningens  

 medlemmer.
Anmeldelse skal ske inden den 31. oktober hvert år for det løbende  

 produktionsår og skal indeholde oplysninger om størrelsen af de pågældende  

 arealer i ha og ar opdelt efter arten af det foder, der skal tørres, og om  

 arealernes matrikelnumre eller anden angivelse, der af foderstofkontrollen  

 anses for tilstrækkelig til at identificere arealerne.
6. Betingelser for godkendelse af opkøbere 6.1. Opkøbere af foder til brug ved videresalg til tørringsvirksomheder  

 skal være registreret hos Statens Foderstofkontrol, Skovbrynet 6, 2800  

 Lyngby, der tildeler opkøberen et identifikationsnummer.
Anmodning om  

 registrering skal ske på en formular, der rekvireres hos foderstofkontrollen.
 6.2. Opkøbere skal før høst indgå kontrakt med avlerne på de i pkt. 7  

 anførte vilkår.
 6.3. Opkøberen skal forpligte sig til:
- at tilsende foderstofkontrollen de i pkt. 7 omhandlede kontrakter senest  

 en måned efter dagen for levering af foderet til en forarbejdningsvirksomhed, - at føre et register for de pågældende producenter, som mindst omfatter  

 de dagligt købte og solgte mængder pr. produkt.
For hvert købt/solgt  

 vareparti skal angives partiets vægt, en henvisning til kontrakten med den  

 producent, der har leveret partiet, og i givet fald den  

 forarbejdningsvirksomhed, der er modtager af foderet, - at stille sine regnskaber til rådighed for de kontrollerende  

 myndigheder, og - at hjælpe de kontrollerende myndigheder i forbindelse med kontrollens  

 udførelse.
6.4. Statens foderstofkontrol kan indrømme opkøberen en midlertidig  

 godkendelse, når denne indgiver sin ansøgning om godkendelse.
Den  

 midlertidige godkendelse bliver endelig, når Statens Foderstofkontrol har  

 kontrolleret, at betingelserne for godkendelse er opfyldt, og under alle  

 omstændigheder ved udgangen af den sjette måned efter den, i hvilken den  

 midlertidige godkendelse blev givet.
 6.5. Bortset fra tilfælde af force majeure tilbagekaldes godkendelsen,  

 hvis en af ovennævnte betingelser ikke længere er opfyldt.
7. Kontrakter 7.1. De i pkt. 5.2 og 6.2. omhandlede kontrakter skal udfærdiges  

 skriftligt.
De skal vedrøre areal eller den forventede mængde af frisk foder,  

 i givet fald soltørret.
 7.2. Kontrakterne skal mindst indeholde oplysninger om følgende:
a.
De kontraherende parters navn og adresser.
b.
Datoen for indgåelse af kontrakten.
c.
Gyldighedsperioden.
d.
Den eller de arter af foder, der skal forarbejdes.
e.
De arealer, fra hvilke høsten er bestemt til forarbejdning, og som  

 ligger til grund for kontrakten.
f.
Leverings- og betalingsbetingelserne.
g.
Prisen, der skal betales producenten.
For så vidt angår de i pkt. 6.2.  

 omhandled kontrakter, skal prisen angives for det friske foder, medens den i  

 de i pkt. 5.2. anførte kontrakter indtil videre kan angives i  

 overensstemmelse med den hidtil anvendte praksis.
h.
I tilfælde hvor kontrakten vedrører tørring for en landmands regning af  

 foder, som landmanden selv har leveret, skal kontrakten indeholde oplysning  

 om det areal, hvorfra høsten skal leveres, samt indeholde en klausul, der  

 forpligter forarbejdningsvirksomheden til at udbetale landmanden hele det  

 støttebeløb, virksomheden opnår for de mængder, der forarbejdes i henhold til  

 kontrakten.
i.
Såfremt kontrakten vedrører arealet: Angivelse af det pågældende  

 områdes beliggenhed.
8. Betingelser vedrørende produktion og oplagring Såfremt en forarbejdningsvirksomhed fremstiller dels de produkter, der er  

 omhandlet i pkt. 2.a. nr. 1, og/eller pkt. 2.b. nr. 2, dels de i pkt. 2.a.  

 nr. 2, omhandlede produkter, skal følgende betingelser være opfyldt:
a.
Fremstillingen af de i pkt. 2.a. nr. 1, og pkt. 2.b. nr. 2, nævnte  

 kunstigt tørrede produkter skal udføres i lokaler eller på steder, der klart  

 er adskilt fra lokaler eller steder, hvor fremstillingen af de i pkt. 2.a.  

 nr. 2, omhandlede produkter, der er tørret på anden måde og formalet,  

 udføres.
b.
De produkter, der fremstilles ved de to omhandlede former for  

 virksomhed, skal oplagres på forskellige steder.
c.
Det er forbudt inden for virksomheden at blande et af de omhandlede  

 produkter med et produkt fra en anden gruppe.
9. Lagerregnskab 9.1. Forarbejdningsvirksomhederne skal føre et lagerregnskab, som mindst  

 angiver:
a.
De mængder frisk foder, i givet fald soltørret, der er anvendt, evt.  

 anslået efter areal.
b.
Mængden af fremstillet tørret foder samt mængden og kvaliteten af det  

 tørrede foder, der er udgået fra virksomheden.
c.
De datoer, på hvilke det tørrede foder er udgået fra virksomheden.
d.
Bestående lager af tørret foder ved udgangen af hvert produktionsår.
 9.2. Virksomheden skal fremlægge anden dokumentation, der er nødvendig for  

 kontrol af retten til støtte.
 9.3. Såfremt en virksomhed modtager tørret foder, skal mængden, arten og  

 kvaliteten af sådant foder fremgå af virksomhedens bogføring.
 9.4. Såfremt en virksomhed tørrer andre produkter end de i pkt. 2 nævnte,  

 skal virksomheden føre en særlig varebogføring for sådanne andre produkter.
 9.5. Såfremt virksomheden blander tørret foder med andre foderemner, skal  

 virksomheden føre særligt produktionsregnskab over sådanne foderblandinger.
 9.6. Såfremt en virksomhed fremstiller flere af de støtteberettigede  

 produkter, skal der føres et særskilt lagerregnskab for hvert af disse  

 produkter.
10. Regnskabspligt i øvrigt 10.1. Forarbejdningsvirksomhederne skal i øvrigt udarbejde bilag i  

 overensstemmelse med det nedenfor angivne:
a.
For alle forarbejdningsvirksomheder skal der foreligge bilag, der  

 indeholder følgende angivelser:
 1. De elementer, der gør det muligt at bestemme  

 virksomhedens produktionskapacitet.
 2. Det lager af brændstof, der forefindes i  

 virksomheden ved begyndelsen af produktionsperioden.
 3. Køb af brændstof og opgørelse af forbruget af  

 elektricitet i løbet af produktionsperioden.
 4. Brændstoflageret ved udgangen af denne periode.
 5. De arbejdstimer, der er udført af de ansatte på  

 virksomheden.
b.
Såfremt en forarbejdningsvirksomhed sælger sit produkt, skal der  

 foreligge fakturaer for solgt tørret foder med angivelse af mængden og  

 kvaliteten af det solgte produkt og købers navn og adresse.
c.
Såfremt en virksomhed forarbejder tilknyttede personers produkter og  

 leverer dem tørret foder, skal der foreligge udleveringsbeviser eller andet  

 bogføringsdokument, der er godkendt af Statens Foderstofkontrol, med  

 angivelse af mængden og kvaliteten af det leverede produkt og modtagernes  

 navne.
d.
Såfremt virksomheden producerer tørret foder for en landmands regning  

 og leverer ham denne produktion, skal der foreligge fakturaer over  

 produktionsomkostningerne med angivelse af mængden og kvaliteten af det  

 producerede tørrede foder og landmandens navn.
e.
Såfremt en forarbejdningsvirksomhed producerer tørret foder til  

 anvendelse i egen landbrugsbedrift, skal der foreligge bilag, der indeholder  

 angivelse af kvægbestanden i landbrugsbedriften pr. 1. april hvert år og de  

 eventuelle ændringer i kvægbestanden inden den 1. april det følgende år.
11. Vejning og prøveudtagning 11.1. Forarbejdningsvirksomheder, der producerer uforarbejdet tørret  

 foder, skal umiddelbart efter produktionsprocessen fastslå vægten af det  

 tørrede foder.
Endvidere skal disse virksomheder foretage vejning og lade  

 udtage prøver af det tørrede foder, når dette udgår fra virksomheden.  

 Prøveudtagningen skal foretages af autoriseret vejer og måler eller et af  

 Statens Foderstofkontrol godkendt kontrolfirma, der udtager og indsender  

 prøver af samtlige partier kunsttørret foder, for hvilke der søges støtte, i  

 overensstemmelse med de af foderstofkontrollen fastsatte regler.
11.2. Prøveudtagning under produktion af foderblandinger af tørret  

 grøntfoder med samtidig tilsætning af mere end 3 pct. melasse/melassebærme  

 skal foretages ved hjælp af en af Statens Foderstofkontrol godkendt  

 automatisk prøvetager og i øvrigt i overensstemmelse med de af Statens  

 Foderstofkontrol fastsatte regler.
Den støtteberettigede mængde fremkommer  

 som forskellen mellem den færdige vare og den registrerede tilsætning af  

 melasse/melassebærme.
 11.3. Statens Foderstofkontrol foretager i fornødent omfang bestemmelser  

 af vandindhold og indhold af råprotein i de tilsendte prøver efter de  

 metoder, der er fastsat i fællesskabsbestemmelserne om fastsættelse af fælles  

 analysemetoder for den offecielle kontrol af foderstoffer.
 11.4. Forarbejdningsvirksomheder kan ansøge om støtte til den mængde af  

 tørret foder, der er udgået fra virksomheden, og som er konstateret i  

 overensstemmelse med pkt. 11.1 og pkt. 11.2.
11.5. Der skal foretages adskilt oplagring af partier af foderblandinger,  

 herunder foderblandinger med indhold af mere end 3 pct. melasse/melassebærme,  

 og partier af uforarbejdet tørret foder.
Ved opbevaring på planlagre skal  

 adskillelsen sikres ved et skillevægssystem.
Der skal udarbejdes en årlig lagerbalance attesteret af en  

 statsautoriseret eller registreret revisor.
Alle omkostninger i forbindelse  

 med vejning og prøveudtagning samt indsendelse af prøver betales af  

 forarbejdningsvirksomheden.
12. Produktionsstøttens størrelse Der ydes en støtte for de i pkt. 2.a. og b. nævnte produkter, såfremt den  

 konstaterede verdensmarkdespris er lavere end den fastsatte målpris for disse  

 produkter.
Størrelsen af denne støtte, der fastsættes af  

 fællesskabsmyndighederne måned for måned, bekendtgøres i EF-Tidende.
13. Forudfastsættelse af støtten 13.1. De registrerede forarbejdningsvirksomheder kan efter ansøgning få  

 den i pkt. 12 omhandlede støtte forudfastsat.
Ansøgningen, der skal indsendes  

 til EF-direktoratet, skal være affattet som angivet i bilag 2 til denne  

 vejledning.
Ansøgningen kan sendes pr. brev, pr. telegram eller pr. telex.
Direktoratet udsteder attest om forudfastsættelsen.
Attesten udstedes i 2  

 eksemplarer, hvoraf originalen tilsendes ansøgeren.
Attesten indeholder  

 oplysning om bl.a. støttens størrelse, den mængde, for hvilken støtten er  

 forudfastsat, og attestens gyldighedsperiode.
 13.2. Attesten udstedes fra kl. 13 den tredje arbejdsdag efter datoen for  

 ansøgningens indgivelse, med mindre fællesskabsmyndighederne inden for denne  

 periode har truffet særlige foranstaltninger, der ophæver retten til opnåelse  

 af forudfastsættelse af støtten.
 13.3. Attesten om støtte er gyldig fra den første dag i den måned, der  

 følger efter datoen for ansøgningens indgivelse.
 13.4. Ved datoen for indgivelse af ansøgningen forstås den dag, på hvilken  

 direktoratet har modtaget ansøgningen, under forudsætning af at modtagelsen  

 er sket senest k. 16. I tilfælde af at ansøgningen sendes telegrafisk, gælder  

 dog at telegrammet skal være indregistreret ved indleveringstelegrafkontoret  

 senest kl. 16 og være kommet frem til direktoratet senest kl. 17.30 den  

 pågældende dag.
 13.5. Såfremt en ansøgning kommer frem til direktoratet på en dag, der  

 ikke er en arbejdsdag, eller efter de i pkt. 13.4 nævnte tidsrum på en  

 arbejdsdag, betragtes ansøgningen som indgivet den første arbejdsdag efter  

 modtagelsen.
 13.6. Attester om forudfastsættelse af støtte, som direktoratet har  

 udstedt på grundlag af en ansøgning, der er indgivet i tiden fra den 1. marts  

 til den 31. oktober samme år, er gyldige til den 31. marts det følgende år.  

 Attester, der er udstedt på grundlag af en ansøgning, der er indgivet i tiden  

 fra 1. november til den sidste dag i februar det følgende år, er gyldige til  

 den 31. oktober samme år.
13.7. De med attesten forbundne rettigheder og forpligtelser kan  

 overdrages af attestindehaveren inden for attestens gyldighedsperiode.
Denne  

 overdragelse, som kun må foretages til fordel for en enkelt modtager pr.  

 attest, gælder for de mængder, der endnu ikke er afskrevet på attesten.
 Den overdragne attest kan tidligst benyttes til afskrivning af mængder,  

 der udgår fra attestmodtagerens forarbejdningsvirksomhed, den første dag i  

 den måned, der følger efter det tidspunkt, på hvilket direktoratet i attesten  

 har anført attestmodtagerens navn og adresse samt påtegningsdatoen,  

 attesteret ved overdragerens underskrift og direktoratets stempel.  

 Påtegningen sker efter anmodning fra attestindehaveren.
 Modtageren kan hverken overdrage sin rettighed eller tilbageføre den til  

 den oprindelige attestindehaver.
14. Sikkerhedsstillelse 14.1. Udstedelse af en forudfastsættelsesattest er betinget af, at  

 ansøgeren samtidig med fremsendelse af ansøgning om udstedelse af attesten  

 stiller en sikkerhed som garanti for opfyldelse af forpligtelsen til at  

 bringe det tørrede foder ud af forarbejdningsvirksomheden i attestens  

 gyldighedsperiode.
 Sikkerheden udgør 20 ECU pr. ton for de produkter, der er omhandlet i pkt.  

 2.a. nr. 1, og pkt. 2.b. og 10 ECU pr. ton for de produkter, der er omhandlet  

 i pkt. 2.a. nr. 2.
Sikkerheden kan stilles i rede penge eller i form af en bankgaranti eller  

 forsikringsgaranti.
En garanti skal affattes som bilag 3 til denne vejlednng.  

 En ansøgning om forudfastsættelse afslås, hvis sikkerheden ikke er indbetalt  

 til eller dokumenteret over for direktoratet senest kl. 16 den dag, hvor  

 ansøgningen indgives.
 14.2. Sikkerheden frigives, når det dokumenteres over for direktoratet, at  

 forpligtelserne ifølge forudfastsættelsesattesten er opfyldt.
Forpligtelserne anses for opfyldt, når det godtgøres, at mængden af de i  

 attesten nævnte produkter, som er udgået fra virksomheden inden for attestens  

 gyldighedsperiode, ikke er mere end 1 pct. under eller over den mængde, som  

 er angivet i attesten.
Såfremt den mængde, der er udgået fra virksomheden i  

 attestens gyldighedsperiode, er mindre end den mængde, der er angivet i  

 attesten, og dette ikke skyldes force, majeure, fortabes sikkerhedsstillelsen  

 for en mængde svarende til forskellen mellem 99 pct. af den mængde, der er  

 angivet i attesten for støtten, og den mængde, der er udgået fra  

 virksomheden.
Udgør den udgåede mængde mindre end 1 pct. af den i attesten  

 angivne mængde, fortabes hele sikkerhedsstillelsen. angivne mængde, fortabes  

 hele sikkerhedsstillelsen.
15. Udbetaling af støtten 15.1. Ansøgning om støtte skal indgives senest 60 dage efter den måned,  

 hvor produktet er udgået fra virksomheden.
 Støtten udbetales på grundlag af en specificeret opgørelse vedrørende  

 støtteberettiget foder, som virksomheden hver måned skal fremsende i 3  

 eksemplarer for hvert enkelt produktionssted til Statens Foderstofkontrol.  

 Månedsopgørelse skal foretages på en formular, der rekvireres hos  

 foderstofkontrollen.
Såfremt ansøgeren ønsker at benytte en udstedt forudfastsættelsesattest  

 for den pågældende måned, skal han samtidig med fremsendelsen af  

 månedsskemaet til foderstofkontrollen skriftligt underrette EF-direktoratet  

 herom med angivelse af de mængder, han ønsker forudfastsat støtte udbetalt  

 for.
Den eller de pågældende attester om støtte skal i original vedlægges  

 meddelelsen til EF-direktoratet.
Vedlægges der flere  

 forudfastsættelsesattester, skal det klart fremgå, hvilken mængde der skal  

 afskrives på hver af disse.
Når afskrivning er sket, vil direktoratet  

 returnere den eller de pågældende attester, så længe der resterer uafskrevne  

 mængder.
Hvis der på tidspunktet for direktoratets anvisning af støtte for  

 den pågældende måned ikke er fremsat anmodning over for direktoratet om  

 anvendelse af en udstedt forudfastsættelsesattest, vil støtten blive fastsat  

 på grundlag af den ordinære støtte, der er gældende for måneden.
15.2. Støttebeløbet udbetales af EF-direktoratet.
Udbetalingen sker under  

 forbehold af , at foderstofkontrollen ikke konstaterer manglende opfyldelse  

 af betingelserne for støtte.
 15.3. Støttebeløbene udbetales senest 150 dage efter datoen for indgivelse  

 af støtteansøgning.
 15.4 Såfremt det konstateres, at betingelserne for ydelse af støtte til  

 tørret foder ikke er opfyldt, skal udbetalte støttebeløb efter påkrav fra  

 direktoratet straks tilbagebetales.
16. Kontrolbestemmelser 16.1. Statens Foderstofkontrol er, som led i kontrollen med at grundlaget  

 for udbetaling af produktionsstøtte er til stede, berettiget til uden  

 erstatning at udtage prøver af varerne samt til at efterse virksomhedens  

 varebeholdning, forretningsbøger, øvrige regnskabsmateriale, optegnelser og  

 bilag samt korrespondance.
 16.2. Det påhviler virksomheden at yde den bistand, der er nødvendig for  

 foretagelsen af eftersyn og kontrol.
 16.3. Alle virksomhedens regnskaber skal attesteres af en registreret  

 eller statsautoriseret revisor eller anden af landbrugsministeriet godkendt  

 revisor.
 16.4. Optegnelser og bilag, herunder kontrakter og arealanmeldelser,  

 lagerbøger og genpart af afregninger, skal opbevares i mindst 5 år og skal  

 efter anmodning forelægges Statens Foderstofkontrol.
17. Anke De afgørelser, som EF-direktoratet træffer i henhold til denne vejledning,  

 kan indankes for landbrugsministeriet.
Denne vejledning afløser vejledning nr.
I-17/87, som ændret ved vejledning  

 nr.
I-II/88.
Bilag 1 Retsgrundlag Rådsforordning nr. 1117/78 af 22. maj 1978 om den fælles markedsordning  

 for tørret foder, senest ændret ved forordning nr. 2275/89.
 Rådsforordning nr. 1417/78 af 19. juni 1978 om støtteordningen for tørret  

 foder, senest ændret ved forordning nr. 1110/89.
 Kommissionsforordning nr. 1528/78 af 30. juni 1978 om  

 gennnemførelsesbestemmelser for støtteordningen for tørret foder, senest  

 ændret ved forordning nr. 2293/89.
 Rådsforordning nr. 1111/89 af 27. april 1989 om fastsættelse for  

 produktionsåret 1989/90 af målprisen for tørret foder.
 Landbrugsministeriets bekendtgørelse nr. 366 af 17. juli 1978, senest  

 ændret ved bekendtgørelse nr. 196 af 10. maj 1984.
Bilag 2 Firmanavn og adresse i maskinskrift ANMODNING OM UDSTEDELSE AF FORUDFASTSÆTTELSESATTEST FOR TØRRET FODER Med henvisning til bestemmelserne i EF-direktoratets vejledning om  

 produktionsstøtte til tørret foder anmoder jeg/vi EF-direktoratet om  

 udstedelse af en forudfastsættelsesattest for støtte til nedenævnte kvantum  

 tørret foder:
 Den samlede mængde, for hvilken forudfastsættelsen ønskes:
 bliver EF-direktoratet skyldig ved forretninger, for hvis overholdelse,  

 der over for EF-direktoratet skal stilles sikkerhed i medfør af ordninger  

 omfattet af de i § 1, stk. 1 og 2, i Lov om administration af Det europæiske  

 økonomiske Fællesskabs forordninger om markedsordninger for landbrugsvarer  

 mv. og de i § 1, stk. 1 og 2, i lov om administration af Det økonomiske  

 Fællesskabs forordninger om markedsordninger for frugt og gartneriprodukter  

 m.v. nævnte ordninger og bestemmelser, jf. lovbekendtgørelse nr. 731 af 13.  

 november 1987 og nr. 72 af 11. februar 1988.
 Garantien kan bringes til ophør med et opsigelsesvarsel på 3 dage  

 (lørdage, søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
 Såfremt garantien ændrer/supplerer en tidligere stillet garanti, omfattes  

 allerede indgåede forpligtelser af garantien.
 Garantien frigives først i sin helhed, når det over for EF-direktoratet er  

 dokumenteret, at samtlige af garantien omfattede forpligtelser er opfyldt.
