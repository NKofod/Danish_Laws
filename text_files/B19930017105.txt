 I medfør af § 76, § 118, stk. 5, § 124 j, stk. 2, og § 124 q i  

 færdselsloven, jf. lovbekendtgørelse nr. 735 af 24. august 1992, fastsættes:
Udenlandske køretøjers indpassage i Danmark Fælles bestemmelser § 1.  Ved et udenlandsk køretøj forstås et køretøj,  

 hvis ejer eller bruger har bopæl i udlandet, og som ikke er registreret her i  

 landet.
 Stk. 2.  Udenlandsk motorkøretøj og påhængskøretøj  

 dertil kan indpassere i Danmark og benyttes her i landet under midlertidigt  

 ophold uden at opfylde de krav til køretøjers indretning og udstyr, der  

 fremgår af færdselsloven eller de i medfør heraf fastsatte forskrifter,  

 såfremt køretøjet er indrettet i overensstemmelse med Wienerkonventionen af  

 8. november 1968 om vejtrafik, anneks 5, og opfylder de krav, der fremgår af  

 dette kapitel.
 Stk. 3.  Udenlandsk motorredskab, traktor og  

 påhængskøretøj dertil samt knallert og cykel kan indpassere i Danmark og  

 benyttes her i landet under midlertidigt ophold, såfremt køretøjet opfylder  

 de krav, der fremgår af dette kapitel.
 Stk. 4.  For motorkøretøjer og påhængskøretøjer, der er  

 hjemmehørende i stater, der ikke har ratificeret Wienerkonventionen af 8.  

 november 1968 om vejtrafik, jf. bilag 1, kan der dog kun stilles krav om, at  

 køretøjet er indrettet i overensstemmelse med de krav til køretøjers  

 indretning og udstyr, der findes i den internationale færdselskonvention af  

 19. september 1949, jf. bekendtgørelse af 2. marts 1956 (Lovtidende C), og i  

 øvrigt opfylder de krav, der fremgår af dette kapitel.
 Stk. 5.  Køretøjet fritages dog ikke herved for at  

 opfylde krav, der måtte følge af andre regler, herunder navnlig lov om  

 international buskørsel, lov om international godstransport med  

 motorkøretøjer m.v. og bekendtgørelse om international transport af farligt  

 gods ad vej.
 Stk. 6.  Tager ejeren (brugeren) efter indrejsen bopæl  

 her i landet, eller overdrages eller overlades køretøjet til en person, der  

 er bosiddende her i landet, skal køretøjet told- og afgiftsberigtiges.  

 Samtidig finder bestemmelserne i bekendtgørelse om registrering af  

 motorkøretøjer m.v. anvendelse.
 § 2.  Ethvert udenlandsk motordrevet køretøj og  

 påhængskøretøj dertil skal være omfattet af en ansvarsforsikring i  

 overensstemmelse med færdselslovens § 105, stk. 1-3.
Stk. 2.  Forsikringspligten anses uden videre for  

 opfyldt for køretøjer, der er hjemmehørende i et EF-land, samt i Finland, på  

 Færøerne, i Liechtenstein, Monaco, Norge, San Marino, Sverige, Østrig,  

 Schweiz, Ungarn, Island og Tjekkoslovakiet.
Dette gælder dog ikke for de  

 køretøjer, der er nævnt i bilag 3.
Stk. 3.  For andre end de køretøjer, der er nævnt i stk.  

 2, 1. pkt., samt for køretøjer omfattet af bilag 3, skal føreren være i  

 besiddelse af gyldigt internationalt grønt forsikringskort eller af en  

 grænseforsikringspolice udstedt af Dansk Forening for International  

 Motorkøretøjsforsikring.
Forsikringsdokumentet skal være underskrevet og  

 udvise, at lovpligtig ansvarsforsikring er i kraft, og at forsikringens  

 gyldighedsområde er de lande, der er medlem af EF.
§ 3.  Bestemmelserne i færdselsloven om tilkobling af  

 påhængskøretøj og sidevogn finder tilsvarende anvendelse på udenlandske  

 køretøjer.
Udenlandsk motorcykel og cykel må dog være tilkoblet sidevogn, der  

 er anbragt til venstre for motorcyklen og cyklen.
Motorkøretøj og påhængskøretøj dertil § 4.  Ethvert udenlandsk motorkøretøj og ethvert  

 påhængskøretøj dertil, hvis tilladte totalvægt overstiger 750 kg, skal være  

 registreret, forsynet med registreringsnummer og medføre registreringsattest.
 Stk. 2.  Alle udenlandske motor- og påhængskøretøjer  

 skal endvidere være forsynede med nationalitetsmærke og være i forsvarlig  

 teknisk stand.
Registreringsnummer og registreringsattest § 5.  Enhver udenlandsk bil skal både foran og bagpå  

 være forsynet med registreringsnummer, jf. dog stk. 5.
 Stk. 2.  Enhver udenlandsk motorcykel og ethvert  

 udenlandsk påhængskøretøj med en tilladt totalvægt over 750 kg skal være  

 forsynet med registreringsnummer bagpå.
 Stk. 3.  Et udenlandsk påhængskøretøj med en tilladt  

 totalvægt på 750 kg eller derunder, der ikke er registreret, skal bagpå vise  

 det trækkende køretøjs registreringsnummer.
Stk. 4.  Registreringsnummeret skal være læseligt i  

 normalt dagslys i en afstand af 40 meter og skal bestå af en kombination af  

 tal og/eller bogstaver.
Tallene skal være arabiske og bogstaverne latinske.  

 Når andre tal eller bogstaver benyttes, skal de gentages med arabiske tal og  

 latinske bogstaver.
 Stk. 5.  For biler, der er hjemmehørende i stater, der  

 ikke har ratificeret Wienerkonventionen af 8. november 1968 om vejtrafik, jf.  

 bilag 1, kan der dog kun stilles krav om, at bilen bagpå er forsynet med  

 registreringsnummeret, ligesom den afstand, der nævnes i stk. 4, for alle  

 køretøjer nedsættes til 20 meter.
Stk. 6.  Registreringsnummeret kan enten være anbragt på  

 en særlig plade (nummerplade) eller være fastgjort til eller malet på selve  

 køretøjet.
I begge tilfælde skal det være anbragt i lodret eller næsten  

 lodret stilling og i et plan, der er vinkelret på køretøjets længdeakse.
 § 6.  Som registreringsattest betegnes et dokument,  

 der beviser, at køretøjet er registreret i sit hjemland.  

 Registreringsattesten skal være udstedt af den kompetente myndighed i dette  

 land.
 Stk. 2.  For påhængskøretøj kan registreringsattesten  

 bestå i, at påhængskøretøjet er anført i registreringsattesten for den  

 trækkende bil.
Stk. 3.  Registreringsattesten, der skal være skrevet  

 med latinske bogstaver, skal indeholde oplysning om køretøjets  

 registreringsnummer, mærke, stelnummer, datoen for første registrering eller  

 produktionsåret samt navn og adresse på attestens indehaver.
Såfremt attesten  

 er tidsbegrænset, skal den tillige angive gyldighedstiden.
 Stk. 4.  Registreringsattesten skal endvidere angive  

 køretøjets totalvægt, såfremt køretøjet er beregnet til godstransport og er  

 registreret i en stat, der har ratificeret Wienerkonventionen af 8. november  

 1968 om vejtrafik, jf. bilag 1.
 Stk. 5.  Med registreringsattest ligestilles  

 kørecertifikat i henhold til den internationale konvention af 24. april 1926  

 om kørsel med motorkøretøjer, såfremt certifikatet er udstedt inden for det  

 sidste år.
Køretøjer fra Norge, Sverige og Finland § 7.  Kravet om registrering anses for opfyldt for  

 norske køretøjer, der kan benyttes i Norge på »prøvekjennemerke«,  

 svenske køretøjer, der kan benyttes i Sverige på grundlag af  

 »saluvagnslicens«, og på finske køretøjer, der kan benyttes i  

 Finland med »provnummerskyltar«.
Stk. 2.  Tilsvarende gælder køretøjer, for hvilke der i  

 Norge, Sverige eller Finland er meddelt tilladelse til midlertidig brug, og  

 som enten ikke er registreret i hjemlandet, eller som er midlertidigt  

 registreret i hjemlandet.
Sådanne køretøjer vil kunne benyttes her i landet i  

 den periode, tilladelsen gælder.
 § 8.  For køretøjer, der er indregistreret i Norge,  

 Sverige eller Finland, gælder følgende som registreringsattest:
Stk. 2.  For køretøjer, der kan benyttes i Norge,  

 Sverige eller Finland under anvendelse af prøveskilte, jf. § 7, stk. 1,  

 gælder som bevis for tilladelsen i Stk. 3.  For køretøjer, for hvilke der i Norge, Sverige  

 eller Finland er meddelt tilladelse til midlertidig brug, jf. § 7, stk. 2,  

 gælder som bevis for tilladelsen i Nationalitetsmærke § 9.  Ethvert udenlandsk motorkøretøj og ethvert  

 udenlandsk påhængskøretøj dertil med en tilladt totalvægt på over 750 kg skal  

 bagpå være forsynet med registreringslandets nationalitetsmærke, jf. bilag 2.
 Stk. 2.  Et påhængskøretøj, der ikke er registreret,  

 skal bagpå være forsynet med det trækkende køretøjs nationalitetsmærke.
Stk. 3.  Nationalitetsmærket skal bestå af mindst eet og  

 højst tre latinske bogstaver, der er malet med sort på en hvid elliptisk  

 bund.
Bogstaverne skal være mindst 80 mm høje og stregbredden mindst 10 mm.
Stk. 4.  Ved nationalitetsmærker til motorcykler skal  

 ellipsens dimensioner være mindst 175x115 mm.
På andre motorkøretøjer og  

 påhængskøretøjer hertil skal nationalitetsmærkets dimensioner være mindst  

 240x145 mm, hvis mærket består af tre bogstaver.
Dimensionerne kan nedsættes  

 til 175x115 mm, hvis mærket består af eet eller to bogstaver.
 Stk. 5.  Nationalitetsmærket skal være anbragt med  

 vandret hovedakse i overensstemmelse med reglen i § 5, stk. 6. Dog kan  

 ellipsen anbringes med lodret hovedakse, såfremt nationalitetsmærket kun  

 består af eet bogstav.
Tekniske krav § 10.  Udenlandsk motorkøretøj med forlygter med  

 asymmetrisk nærlys, der er indstillet til venstrekørsel, må kun benyttes her  

 i landet, såfremt den sektorformede del af lygteglasset, hvorfra de  

 asymmetriske stråler udgår, tildækkes, eller lygterne omstilles til  

 højrekørsel.
 § 11.  Udenlandsk motorkøretøj og påhængskøretøj skal  

 overholde reglerne i bekendtgørelse nr. 567 af 24. juni 1992 om køretøjers  

 største bredde, længde, højde, vægt og akseltryk (med senere ændringer),  

 bortset fra bestemmelserne i § 1, stk. 2, § 9, stk. 2, og § 16, stk. 2.
 Stk. 2.  Udenlandske sættevogne kan overskride de  

 længdebegrænsninger, der er fastsat i den i stk. 1 nævnte bekendtgørelse,  

 såfremt den samlede længde af sættevognstoget ikke overstiger 15,50 m.
Motorredskab, traktor og påhængskøretøj  

 dertil § 12.  Bestemmelserne i §§ 4-8, 10 og 11, bortset fra  

 kravet i § 4, stk. 2, om nationalitetsmærke, finder tilsvarende anvendelse på  

 udenlandsk motorredskab, traktor og påhængskøretøj.
 Stk. 2.  Kravet om registrering, registreringsnummer og  

 medbringelse af registreringsattest gælder dog kun, såfremt køretøjet er  

 registreringspligtigt i hjemlandet.
 Stk. 3.  Køretøjerne skal i øvrigt opfylde de krav, der  

 fremgår af bekendtgørelse nr. 154 af 20. april 1977 om køretøjers indretning  

 og udstyr m.v. (med senere ændringer).
Knallert § 13.  Som knallert anses alene et køretøj, der  

 opfylder betingelserne i færdselslovens § 2, nr. 6, herunder navnlig, at  

 motoren ikke kan fremdrive køretøjet med større hastighed end 30 km i timen.  

 Opfylder en udenlandsk knallert ikke disse betingelser, skal den betragtes  

 som motorcykel og kan kun indpassere og benyttes i Danmark i overensstemmelse  

 med reglerne i afsnit II.
 § 14.  En udenlandsk knallert skal overholde kravene i  

 § 31, stk. 1, og § 32, stk. 1, nr. 1 og 2, i bekendtgørelse om køretøjers  

 indretning og udstyr, samt være forsynet med en rød bagudrettet  

 refleksanordning og et identifikationsmærke, der angiver cylindervolumen, og  

 mærket »CM«.
Cykler § 15.  Udenlandsk cykel skal opfylde kravene i § 2,  

 stk. 1, 1. pkt., § 6, stk. 1, 1. pkt. og § 8 i bekendtgørelse nr. 6 af 10.  

 januar 1986 om cyklers indretning og udstyr m.v., samt være forsynet med  

 sådanne anordninger, at cyklen fortil kan vise et hvidt eller gulligt lys og  

 bagtil et rødt lys.
Kontrol § 16.  Kontrollen med, at udenlandske køretøjer under  

 kørsel i Danmark overholder de forskrifter, der er fastsat i kapitel 1,  

 foregår som stikprøvekontrol både ved grænsepassagen, og når køretøjerne er  

 kommet ind i landet, jf. dog stk. 2, 3 og 4.
Stk. 2.  Kontrol ved EF's ydre grænser af, om et  

 udenlandsk køretøj er omfattet af en gyldig ansvarsforsikring, foretages af  

 de statslige told- og skattemyndigheder.
Kontrol undlades, når køretøjet er  

 registreret i et af de lande, der er nævnt i § 2, stk. 2, 1. pkt., og i  

 øvrigt ikke er undtaget fra de nævnte landes nationale forsikringsbureauers  

 garantiforpligtelse, jf. bilag 3.
 Stk. 3.  Kontrol af et køretøjs dimensioner foretages  

 kun, når der foreligger mistanke om, at dimensionerne ikke er i  

 overensstemmelse med bekendtgørelse om køretøjers største bredde, længde,  

 højde, vægt og akseltryk.
 Stk. 4.  Bestemmelsen i stk. 1 om stikprøvekontrol er  

 ikke til hinder for, at der ved EF's ydre grænser foretages systematisk  

 kontrol af, om køretøjer, der er registreret i lande, der ikke er medlem af  

 EF, har tilladelse til international godstransport og international  

 buskørsel.
 Stk. 5.  Udenlandske motor- og påhængskøretøjer, hvis  

 tilladte akseltryk og tilladte totalvægt ifølge registreringspapirerne  

 overstiger de grænser, der er fastsat i den bekendtgørelse, der er nævnt i  

 stk. 3, vil dog kunne benyttes i Danmark, såfremt det faktiske akseltryk og  

 den faktiske totalvægt ikke overstiger de grænser for tilladt akseltryk og  

 totalvægt, der er fastsat i bekendtgørelsen.
 Stk. 6.  Ved kontrolvejning af akseltryk og totalvægt på  

 udenlandske køretøjer finder reglerne i Justitsministeriets cirkulære af 19.  

 november 1979 om kontrol med køretøjers akseltryk og totalvægt tilsvarende  

 anvendelse.
 § 17.  Et udenlandsk køretøj, der ikke opfylder  

 betingelserne i kapitel 1, afvises.
 Stk. 2.  Den nærmeste politimyndighed kan dog tillade,  

 at køretøjer, der ikke opfylder betingelserne i §§ 5-9, forsynes med  

 grænsenummerplader (nordiske grænsenummerplader). I forbindelse med  

 udleveringen af nummerplader udsteder politiet en midlertidig  

 registreringsattest for køretøjet gældende for et tidsrum på indtil 1 år.  

 Attesten skal medbringes under kørslen og på forlangende forevises for  

 politiet eller de statslige told- og skattemyndigheder.
 Stk. 3.  Politiet kan betinge køretøjets forsyning med  

 grænsenummerplader af, at det forinden er fremstillet til syn og godkendt af  

 Statens Bilinspektion.
Stk. 4.  De nævnte nummerplader, der i forbindelse med  

 den midlertidige registreringsattest giver adgang til at indpassere og  

 midlertidigt benytte køretøjet her i landet samt i Finland, Norge og Sverige,  

 er forsynet med et nummer og bogstaverne DK.
Pladerne er udført med røde tal  

 og bogstaver på hvid bund.
 Stk. 5.  For nummerpladerne betales 150 kr. for et sæt  

 plader og 75 kr. for en enkelt plade.
 § 18.  Udpasserer et køretøj, der er forsynet med  

 dansk, finsk, norsk eller svensk midlertidig køretilladelse  

 (registreringsattest) og tilsvarende grænsenummerplader, fra Danmark til  

 andet område end Finland, Norge eller Sverige, skal nummerpladerne og  

 attesten tilbageleveres til politiet på udkørselsstedet, som kontrollerer, at  

 tilladelsens tidsfrist ikke er overskredet, samt, såfremt pladerne og  

 attesten ikke hidrører fra den pågældende myndighed selv, tilbagesender dem  

 til den myndighed, der har udstedt dem.
 Straf m.v.
 § 19.  Benyttelse af et udenlandsk køretøj her i  

 landet i strid med bestemmelserne i denne bekendtgørelse straffes med bøde.
 § 20.  Anmeldelse mod føreren eller ejeren (brugeren)  

 af et udenlandsk motordrevet køretøj for overtrædelser af  

 færdselslovgivningen indgives til politiet på det sted, hvor lovovertrædelsen  

 er begået.
 Stk. 2.  Kan forfølgning ikke ske straks, anmoder  

 politiet uden ugrundet ophold Told- og Skatteregion København 1 (City),  

 København 4 (Syd), Frederikshavn, Helsingør, Thisted og Århus om at standse  

 køretøjet ved eventuel udpassage.
Stk. 3.  Standses køretøjet af de statslige told- og  

 skattemyndigheder, underrettes det stedlige politi herom.
Politiet drager  

 omsorg for, at sagen afgøres, om fornødent i overensstemmelse med  

 færdselslovens bestemmelser om tilbageholdelse af køretøjer.
 Ikrafttrædelse m.v.
 § 21.  Bekendtgørelsen træder i kraft den 15. april  

 1993.
 Stk. 2.  Samtidig ophæves Justitsministeriets  

 bekendtgørelse nr. 504 af 22. juli 1987 om udenlandske køretøjers adgang til  

 Danmark, som senest ændret ved bekendtgørelse nr. 419 af 1. juni 1992.
Trafikministeriet, den 2. april 1993 Helge Mortensen / Henrik Waaben Bilag 1 Følgende lande har ratificeret Wienerkonventionen af 8. november 1968 om  

 vejtrafik.
Australien Bahamaøerne Bahrain Belgien Brasilien Bulgarien Cuba Danmark Centralafrikanske Rep.
Elfenbenskysten Estland Filippinerne Finland Frankrig Grækenland Guineau Hviderusland Iran Israel Jugoslavien Kroatien Kuwait Letland Litauen Luxembourg Marokko Monaco Niger Norge Pakistan Polen Rumænien Rusland San Marino Schweiz Senegal Seychellerne Slovakiet Slovenien Sydafrika Sverige Tjekkiet Tyskland Ukraine Ungarn Uruguay Zaire Zimbabwe Østrig Følgende lande har ratificeret Genevekonventionen af 19. september  

 1949, men derimod ikke Wienerkonventionen af 8. november 1968, jf.  

 ovenfor.
Albanien Algeriet Argentina Bangladesh Barbados Benin Botswana Cambodia Canada Chile Congo Cypern Dominikanske Republik Ecuador Egypten Fiji Ghana Guatemala Haiti Holland Indien Island Irland Italien Jamaica Japan Jordan Kampuchea Korea Kina Laos Libanon Lesotho Madagascar Malawi Malaysia Mali Malta Ny Guinea New Zealand Paraguay Peru Portugal Rwanda Sierra Leone Singapore Spanien Sri Lanka Storbritannien Sydkorea Syrien Thailand Togo Trinidad og Tobago Tunesien Tyrkiet Uganda USA Vatikanstaten Venezuela Bilag 2 Nationalitetsmærker EUROPA Bilag 3 Følgende køretøjer er undergivet forsikringskontrol, jf. § 2 Tyskland 1. Køretøjer, der efter deres konstruktion ikke kører  

 med højere hastighed end 6 km i timen.
 2. Selvkørende arbejdsredskaber, hvis  

 maksimalhastighed ikke overstiger 20 km i timen.
 3. Køretøjer og påhængsvogne med midlertidig  

 registrering (grænsenummerplade).
 4. Køretøjer og påhængsvogne tilhørende fremmede  

 militærstyrker, der opholder sig på et territorium under tysk suverænitet,  

 disses civile medhjælp og medlemmer af deres familier, når de pågældende  

 køretøjer er indregistreret af de kompetente militærmyndigheder.
 5. Køretøjer og påhængsvogne tilhørende de  

 internationale militærhovedkvarterer, der i medfør af Atlantpagten (NATO) er  

 etableret i Tyskland.
Belgien Køretøjer med midlertidig indregistrering (grænsenummerplade).
Frankrig og Monaco Militærkøretøjer, der er underkastet internationale konventioner.
Grækenland 1. Køretøjer, som tilhører intergouvermentale  

 organisationer (grøn nummerplade med bogstaver »CD« og  

 »DS« efterfulgt af registreringsnummer).
 2. Køretøjer, som tilhører NATO's væbnede styrker og  

 militært og civilt personel ved NATO (gul nummerplade med bogstaverne  

 »OA« efterfulgt af registreringsnummer).
 3. Køretøjer, som tilhører de græske væbnede styrker  

 (nummerplade med bogstaverne »ES«).
 4. Køretøjer, som tilhører De Allierede Styrker i  

 Grækenland (nummerplade med bogstaverne »AFG«).
 5. Køretøjer, som er forsynet med midlertidige  

 registreringsplader (hvid nummerplade med bogstaverne »DIQEA« og  

 »EY« efterfulgt af registreringsnummer).
 6. Køretøjer, som er forsynet med prøvenummerplader  

 (hvid nummerplade med bogstaverne »DOKIMH« efterfulgt af  

 registreringsnummer).
Irland Midlertidigt indregistrerede køretøjer (grænsenummerplader).
Italien, Vatikanstaten og San Marino 1. Midlertidigt indregistrerede køretøjer.
 2. Køretøjer, der tilhører de væbnede styrker og andet  

 militært og civilt personel, der er undergivet internationale aftaler (f.eks.  

 »AFI«-plader og internationale organisationer som NATO).
 3. Køretøjer, der ikke er forsynet med nummerplade  

 (specielt cykler med hjælpemotor).
 4. Landbrugsmaskiner (såsom landbrugstraktorer, disses  

 påhængsvogne og alle andre køretøjer, der ifølge deres konstruktion er  

 bestemt for landbrugsarbejde).
Luxembourg Midlertidigt indregistrerede køretøjer efter udløbet af den på  

 nummerpladen anførte dato.
Holland 1. Midlertidigt indregistrerede køretøjer  

 (grænsenummerplader).
 2. Hollandske militærpersoners og deres families  

 private køretøjer under udstationering i Tyskland.
 3. Køretøjer, der tilhører tyske militærpersoner  

 udstationeret i Holland.
 4. Køretøjer, der tilhører personer tilknyttet  

 »Headquarters Allied Forces Central Europe«.
 5. De væbnede NATO-styrkers tjenestekøretøjer.
Storbritannien og Nordirland med Kanaløerne, Gibraltar og Isle of  

 Man 1. NATO-køretøjer, der er underkastet de bestemmelser,  

 der er fastsat i London-Konventionen af 19. juni 1951 og Parisprotokollen af  

 28. august 1952.
 2. Køretøjer, der er midlertidigt indregistreret i  

 Gibraltar (tal med bogstaverne »GG« foran).
Schweiz og Liechtenstein 1. Håndtrukne køretøjer, forsynet med motor, og  

 landbrugsmaskiner med een aksel, der udelukkende føres af en gående person,  

 og som ikke benyttes til at trække påhængsvogne, mere end 5 måneder efter  

 udløbstidspunktet på vignetten.
 2. Cykler med hjælpemotor og kørestole, hvis motors  

 cylindervolumen ikke overstiger 50 cm3, og hvis hastighed under normale  

 omstændigheder ikke kan overstige 30 km i timen, mere end 5 måneder efter  

 udløbstidspunktet på vignetten.
 3. Midlertidigt indregistrerede køretøjer  

 (grænseplade) efter udløbet af den dato, der er anført på nummerpladen.
Portugal 1. Landbrugsmaskiner og motoriseret mekanisk udstyr,  

 for hvilke indregistreringsplader ikke kræves i henhold til portugisisk lov.
 2. Køretøjer tilhørende fremmede stater eller  

 internationale organisationer, hvoraf Portugal er en medlemsstat (hvide  

 plader - røde tal med bogstaverne »CD« eller »FM« foran).
 3. Køretøjer tilhørende den portugisiske stat (sorte  

 plader - hvide tal med bogstaverne »AM«, »AP«,  

 »EP«, »ME«, »MG« eller »MX« foran  

 afhængig af vedkommende regeringsdepartement).
Ungarn 1. Motorkøretøjer med nummerpladerne »DT« og  

 »CK«.
 2. Motorkøretøjer uden nummerplader.
