Ved kgl. resolution af 8. oktober 1966 har Danmark  

 ratificeret en i London den 7. juli s.å. undertegnet protokol om ændring af  

 den dansk-britiske overenskomst af 27. marts 1950 til undgåelse af  

 dobbeltbeskatning, jfr. udenrigsministeriets bekendtgørelser nr. 44 af 13.  

 juli 1950, nr. 25 af 13. juni 1955, nr. 41 af 16. september 1959, nr. 57 af  

 6. december 1961, nr 29 af 21. juni 1962 og nr. 6 af 25. februar 1964,  

 Lovtidende C.
Protokollen har følgende ordlyd:
Protokol om Ændring af den den 27. marts 1950 i London mellem regeringen i Kongeriget  

 Danmark og regeringen i Det forenede Kongerige Storbritannien og Nordirland  

 undertegnede overenskomst til undgåelse af dobbeltbeskatning og forhindring  

 af beskatningsunddragelse for så vidt angår indkomstskat Regeringen i Kongeriget Danmark og regeringen i Det forenede Kongerige  

 Storbritannien og Nordirland, der ønsker at afslutte en Protokol om ændring af den mellem de  

 kontraherende parter den 27. marts 1950 i London undertegnede overenskomst  

 til undgåelse af dobbeltbeskatning og forhindring af beskatningsunddragelse  

 for så vidt angår indkomstskat (herefter betegnet som  

 "Overenskomsten"), er blevet enige om følgende bestemmelser:
Artikel I Den anden sætning i Artikel XVII, stykke 2, i Overenskomsten (der begynder  

 med ordene "I tilfælde, hvor sådan indkomst består i ordinært  

 aktieudbytte" og slutter med ordene "aktieudbyttet overstiger den  

 faste rente") udgår, og følgende indsættes i stedet:
"I tilfælde, hvor sådan indkomst består af aktieudbytte, der  

 udbetales af et selskab med hjemsted i Danmark til et selskab med hjemsted i  

 Det forenede Kongerige, som direkte eller indirekte behersker mindst en  

 fjerdedel af de stemmeberettigede aktier i førstnævnte selskab, skal der ved  

 ovennævnte fradrag tages hensyn (foruden til enhver dansk skat af selve  

 aktieudbyttet) til den danske skat, som førstnævnte selskab skal svare af  

 dets fortjeneste." Artikel II Til bekræftelse heraf............
J.O.
Krag.
