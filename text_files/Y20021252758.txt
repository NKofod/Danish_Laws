3. DE  

 KOMMUNALE OPGAVER (KOMMUNALFULDMAGTEN)  



  

 Om en kommunes adgang til at udføre en renovationsopgave for en anden  

 kommune Generelt  

 udtalt, at spørgsmålet om, hvorvidt en kommune lovligt kan byde på og udføre  

 indsamling af dagrenovation for en anden kommune, måtte bedømmes på baggrund  

 af  

 reglerne i lov nr. 378 om kommuners og amtskommuners udførelse af opgaver for  

 andre offentlige myndigheder, idet den i miljøbeskyttelseslovens § 49  

 forudsatte hjemmel til kommunalt samarbejde på affaldsområdet alene vedrørte  

 affaldsbortskaffelse, herunder genanvendelsesvirksomhed, og ikke indsamling  

 af  

 dagrenovation.
Indenrigs-  

 og Sundhedsministeriet fandt ikke, at lov om kommuners og amtskommuners  

 udførelse af opgaver for andre offentlige myndigheder er begrænset til  

 opgavetyper, hvor der ikke kan antages at bestå nogen nævneværdig konkurrence  

 med private virksomheder.
Loven er endvidere ikke til hinder for, at en  

 kommune  

 udfører opgaver af den omhandlede karakter ved brug af materiel og mandskab,  

 der er henholdsvis anskaffet og ansat til brug for kommunens løsning af  

 kommunens egne opgaver, herunder opgaver på affaldsindsamlingsområdet.
Dette  

 gælder, uanset at det pågældende materiel er betalt med midler, som kommunen  

 har fået ved opkrævning af de gebyrer, kommunen i medfør af reglerne i  

 miljøbeskyttelsesloven opkræver til dækning af kommunens udgifter ved  

 udførelsen af renovationsopgaverne inden for den pågældende kommune, og  

 uanset,  

 at det berørte personale er ansat til at udføre disse opgaver.
 På den  

 baggrund var det ministeriets opfattelse i den konkrete sag, at kommunen ikke  

 tilsidesatte den nævnte lov ved at anvende materiel, som kommunen havde  

 anskaffet som led i udførelsen af opgaver for kommunen selv, og som var  

 indkøbt  

 for midler, som kommunen havde opkrævet ved gebyrer i medfør af reglerne i  

 miljøbeskyttelseslovens § 48.
 Endvidere  

 udtalt, at der ikke er en forudsætning for, at en kommune kan udføre den  

 pågældende opgave efter lov om kommuners og amtskommuners udførelse af  

 opgaver  

 for andre offentlige myndigheder, at opgaven ikke forudsætter en udvidelse af  

 kommunens  

 mandskab og materiel.
 De  

 begrænsninger, som loven sætter for at modvirke konkurrenceforvridning i  

 forhold til det private erhvervsliv, angår således ikke arten eller omfanget  

 af  

 den kommunale opgaveudførelse, men indeholdes i lovens regler om udbud og  

 omkostningskalkulation.
 Sammenfattende  

 var det Indenrigs- og Sundhedsministeriets opfattelse, at kommunen lovligt  

 kunne byde på og påtage sig at udføre den omhandlede opgave vedrørende  

 indsamling af dagrenovation i en anden kommune i medfør af lov om kommuners  

 og  

 amtskommuners udførelse af opgaver for andre offentlige myndigheder.
Endvidere  

 udtalt, at når en kommunalbestyrelse afgiver tilbud på og indgår en aftale om  

 udførelse af opgaver for andre offentlige myndigheder, stilles i § 2, stk. 4,  

 i  

 lov om kommuners og amtskommuners udførelse af opgaver for andre offentlige  

 myndigheder krav om udarbejdelse af en omkostningskalkulation.  

 Kommunalbestyrelsen må ikke afgive tilbud på eller indgå aftale om udførelse  

 af  

 en opgave, der indebærer en vederlæggelse, som er lavere end det kalkulerede  

 beløb.
Heri ligger, at en kommune også skal medregne indirekte omkostninger i  

 form af bl.a. andel af fællesomkostninger til f.eks. ledelse, administration,  

 udstyr, pensionsforpligtelser, forrentning af driftskapital, forrentning og  

 afskrivning af anlægsværdier m.v.
Nærmere regler herom er fastsat i  

 bekendtgørelse nr. 533 af 28. juni 1995 om kommuners og amtskommuners  

 udførelse  

 af opgaver for andre offentlige myndigheder udstedt i medfør af lovens § 2,  

 stk. 5.
Ministeriet  

 tilføjede, at prisfastsættelsen ved afgivelsen af et tilbud efter loven om  

 kommuners og amtskommuners udførelse af opgaver for andre offentlige  

 myndigheder ikke kan udgøre nogen garanti for, at der ikke kan opstå en  

 situation, hvor udførelsen af den pågældende opgave efterfølgende viser sig  

 at  

 være forbundet med et underskud for kommunen, f.eks. hvis forudsætningerne  

 for  

 afgivelsen af tilbuddet viser sig ikke at holde.
Det kan således ikke i  

 medfør  

 af loven forhindres, at et eventuelt underskud må bæres af kommunens borgere  

 i  

 form af højere gebyrer eller nedsat service, og et sådant resultat vil ikke i  

 sig selv være ensbetydende med, at den pågældende kommune har tilsidesat  

 lovens  

 regler.
 Det  

 forhold, at det forventede overskud på opgaven eventuelt måtte være vendt til  

 et underskud, har således ikke i sig selv betydning for spørgsmålet om,  

 hvorvidt kommunen har overholdt de nævnte regler.
Udtalelse afgivet af Indenrigs- og Sundhedsministeriet om en  

 kommunes adgang til at udføre en renovationsopgave for en anden kommune Dansk Transport og Logistik  

  

 Gammel Torv 18  

  

 Postboks 2250  

  

 1910 København K Dansk Transport og Logistik  

 (herefter DTL) har ved brev af 27. januar 1999 anmodet Indenrigsministeriet  

 (nu  

 Indenrigs- og Sundhedsministeriet) om at vurdere, om Tilsynsrådet for Vejle  

 Amt  

 har givet udtryk for en korrekt retsopfattelse i rådets bedømmelse af en sag  

 om  

 Vejle Kommunes udførelse af en renovationsopgave for Hedensted Kommune.
Indenrigs- og  

 Sundhedsministeriet har nu afsluttet sagen, og det er ministeriets  

 opfattelse,  

 at Vejle Kommunes adgang til at udføre den pågældende opgave skal bedømmes ud  

 fra reglerne i lov nr. 378 af 14. juni 1995 om kommuners og amtskommuners  

 udførelse af opgaver for andre offentlige myndigheder.
Det er endvidere  

 ministeriets opfattelse, at Vejle Kommune lovligt har kunnet byde på og  

 udføre  

 opgaven for Hedensted Kommune.
For så vidt angår spørgsmålet om, hvorvidt  

 Vejle  

 Kommune har overholdt reglerne om omkostningskalkulation i den nævnte lov og  

 bekendtgørelse nr. 533 af 28. juni 1995 om kommuners og amtskommuners  

 udførelse  

 af opgaver for andre offentlige myndigheder, har ministeriet anmodet  

 Tilsynsrådet for Vejle Amt om at vurdere, om der er grundlag for at antage,  

 at  

 disse regler skulle være tilsidesat.
Indenrigs- og  

 Sundhedsministeriet har i dag meddelt Tilsynsrådet for Vejle Amt sin  

 retsopfattelse.
Ministeriet foretager sig herefter ikke videre i sagen.
Her følger en redegørelse  

 for sagens baggrund og derefter en nærmere begrundelse for Indenrigs- og  

 Sundhedsministeriets opfattelse.
Ministeriet skal dog indledningsvis beklage,  

 at det ikke har været muligt at afgive udtalelse i sagen på et tidligere  

 tidspunkt.  

 Det skyldes, at der har været og for tiden er et meget stort antal sager til  

 behandling i ministeriet.
1. Sagens  

 baggrund I 1997 gennemførte Vejle  

 Kommune en ændret organisering af kommunens tekniske forvaltning.
Som led  

 heri  

 oprettede man - som en afdeling under teknisk forvaltning - afdelingen  

 Entreprenørgården.
Denne afdeling fik til opgave at udføre opgaver i relation  

 til  

 offentlige kloakker, rensningsanlæg, parker, grønne områder og  

 affaldsindsamling.
Entreprenørafdelingen var - efter en publikation fra Vejle  

 Kommune med titlen Ny struktur i Teknisk Forvaltning - indrettet med henblik  

 på  

 at byde på opgaver, som i fremtiden blev udbudt af Vejle Kommune, andre  

 kommuner og staten.
Sigtet var, at Entreprenørgården på sigt skulle  

 konkurrere  

 på markedsvilkår med private entreprenører om en stor del af sine opgaver.
I oktober 1997 udbød  

 Hedensted Kommune indsamlingen af dagrenovation i kommunen i licitation.  

 Entreprenørgården og fire private vognmandsfirmaer afgav tilbud.
Laveste bud  

 kom fra Entreprenørgården, og Hedensted Kommune tildelte herefter den 5.  

 februar 1998 ordren til Entreprenørgården.
Ved breve af 16. og 19.  

 februar 1998 rettede foreningen Danske Vognmænd (der sidenhen blev en del af  

 Dansk Transport og Logistik) henvendelse til ministeriet vedrørende  

 lovligheden  

 af Vejle Kommunes udførelse af renovationsopgaverne for Hedensted Kommune.  

 Danske Vognmænd anmodede Ministeriet om at tage stilling til, om Hedensted  

 Kommune efter udbudsreglerne lovligt kunne lade Entreprenørgården afgive bud,  

 om Entreprenørgården lovligt kunne byde på den omhandlede opgave i medfør af  

 reglerne i loven om kommuners og amtskommuners udførelse af opgaver for andre  

 offentlige myndigheder, og om Vejle Kommunes ændrede struktur for teknisk  

 forvaltning var i overensstemmelse med reglerne i den nævnte lov, når  

 formålet  

 med strukturændringen var, at Entreprenørgården fremover skulle byde på  

 opgaver  

 i konkurrence med andre mulige tilbudsgivere.
Danske Vognmænd anførte i den  

 forbindelse, at de foreliggende regnskabsoplysninger tydede på, at kapital og  

 materiel fra renovationsområdet - som stammede fra indbetaling af  

 renovationsgebyrer fra kommunens borgere - hermed blev anvendt til  

 risikobehæftede erhvervsaktiviteter for andre kommuner.
Dette var både  

 ulovhjemlet og konkurrenceforvridende.
Ministeriet besvarede  

 henvendelsen fra Danske Vognmænd ved brev af 11. marts 1998. Ministeriet  

 oplyste, at man havde videresendt spørgsmålet om lovligheden af Vejle  

 Kommunes  

 tilbud til Tilsynsrådet for Vejle Amt.
Endvidere havde man videresendt  

 spørgsmålet  

 om lovligheden af Hedensted Kommunes beslutning om at lade Entreprenørgården  

 byde på opgaven til Konkurrencestyrelsen med henblik på, at styrelsen tog  

 stilling til, om sagen skulle indbringes for Klagenævnet for Udbud.
Det  

 bemærkes i den forbindelse, at Konkurrencestyrelsen efterfølgende ved brev af  

 24. marts 1998 meddelte Danske Vognmænd, at styrelsen ikke fandt grundlag for  

 at antage, at konkurrenceloven var blevet overtrådt.
Danske Vognmænd anmodede  

 herefter ved breve af bl.a. 19. marts og 5. maj 1998 Tilsynsrådet for Vejle  

 Amt  

 om tillige at tage stilling til lovligheden af Entreprenørgårdens afgivelse  

 af  

 bud på to opgaver i henholdsvis Vejle og Egtved kommuner.
Danske Vognmænd  

 anmodede endvidere rådet om at vurdere, om virksomhedsoverdragelsesloven var  

 gældende.
Herudover anførte Danske Vognmænd, at Vejle Kommune ikke efter  

 organisationens opfattelse havde hjemmel til at drive kommerciel virksomhed  

 over for andre kommuner med materiel anskaffet til brug for en  

 brugerfinansieret fællesordning i Vejle Kommune.
Det måtte i øvrigt antages,  

 at  

 Vejle Kommune havde måttet anskaffe biler og personale for at udføre opgaven  

 i  

 Hedensted Kommune, og at der var risiko for, at kommunen senere ville være i  

 besiddelse af vogne, der ikke længere var brug for.
Ved brev af 2. april 1998  

 meddelte Tilsynsrådet for Vejle Amt Danske Vognmænd, at rådet ikke kunne tage  

 stilling til spørgsmål om, hvorvidt virksomhedsoverdragelsesloven fandt  

 anvendelse.
Det skyldtes, at denne lov rettede sig til både offentlige  

 myndigheder  

 og private.
Vejle Kommunes  

 byrådssekretariat afgav den 24. august 1998 en udtalelse i sagen til  

 Tilsynsrådet for Vejle Amt.
I udtalelsen anførtes bl.a. følgende:
 "Hovedindsigelsen fra  

 DV går ud på, at Entreprenørgårdens tilbud på indsamling af dagrenovation i  

 Hedensted Kommune rækker ud over de rammer, lov 378 om kommuners og  

 amtskommuners udførelse af opgaver for andre offentlige myndigheder  

 udstikker.  

 Det gøres gældende, at opgavens løsning ikke er baseret på overskydende  

 kapacitet eller eksisterende personale og derfor vil forudsætte investeringer  

 i  

 materiel og ansættelse af personale.
Til dette skal bemærkes, at  

 der intet sted i lovbestemmelsens eller dens forarbejder står anført nogen  

 betingelser om overskydende kapacitet.
En evt., overskydende kapacitet ville  

 i  

 sig selv kunne give hjemmel til at udføre opgaver for andre, jf. de  

 almindelige  

 kommunalfuldmagtsregler.
Der er ikke direkte i loven anført nogen betingelser  

 mht. kapacitet og ressourcer, men det fremgår af bemærkningerne til loven, at  

 lovens formål har været at opnå en bedre udnyttelse af eksisterende  

 ressourcer.
 Med hensyn til  

 Entreprenørgårdens muligheder for kapacitetsmæssigt at kunne løse opgaven, lå  

 følgende forudsætninger til grund:
 a) Vognparken på  

 licitationstidspunktet bestod af 6 vogne, som udelukkende var indsat til  

 indsamling af dagrenovation i Vejle Kommune og der kunne ved en ændret  

 logistik  

 i Vejle skabes kapacitet til, at disse også kunne indsættes i Hedensted  

 Kommune.
b) De samme forhold gjorde  

 sig gældende på personalesiden.
Her skulle ligeledes optimeres og de dermed  

 frigjorte personaleressourcer kunne indsættes i Hedensted.
c) Såvel renovationsvognene  

 som personalet er fra januar 1998 overført til Entreprenørgården.  

 Renovationsvognene er overført til Entreprenørgården til normal markedsværdi  

 fastsat af eksterne vurderingseksperter.
D.v.s.
Entreprenørgården har købt  

 vognparken og købssummen er tilbageført til Vejle Kommunes  

 Renovationsafdeling.
Der har derfor ikke været  

 behov for at skulle indkøbes yderligere materiel eller ansættes yderligere  

 personale for at udføre opgaven i Hedensted.
Såfremt Entreprenørgården vandt  

 flere tilsvarende licitationer vil der kunne være behov for ekstra mandskab  

 og  

 materiel.
Dette vil kunne ske uden at der herved sker en tilsidesættelse af  

 lov  

 378...".
Danske Vognmænd kommenterede  

 byrådets udtalelse ved brev af 29. oktober 1998 til Tilsynsrådet for Vejle  

 Amt.  

 Efter organisationens opfattelse var det ikke på baggrund af de foreliggende  

 regnskaber muligt at danne sig et retvisende billede af Entreprenørgårdens  

 enkelte aktiviteter.
Det måtte imidlertid antages, at Vejle Kommune ville  

 have  

 et årligt underskud på at udføre opgaven i Hedensted efter, at kommunen havde  

 mistet den tilsvarende opgave i Vejle Kommune.
Midlerne til bilanskaffelse og  

 personalelønninger måtte antages at være tilvejebragt ved opkrævning af  

 gebyrer  

 med hjemmel i miljøbeskyttelseslovens § 48. Byrådet burde i de foregående år  

 have tilpasset bil- og mandskabsbehovet til kommunens renovationsindsamling,  

 således at kommunens borgere ikke var blevet belastet med højere  

 renovationsgebyrer end nødvendigt, og således at der ikke var oparbejdet en  

 overkapacitet.
Vejle Kommune havde hermed overtrådt  

 hvile-i-sig-selv-princippet  

 og miljøbeskyttelseslovens gebyrregler.
Disse regler indebar nemlig, at  

 overskud fra en kommunal gebyrfinansieret indsamlingsordning kun kunne  

 anvendes  

 til at nedbringe følgende års gebyrer eller til investeringer i kommunens  

 eget  

 renovationsudstyr.
Efter Danske Vognmænds  

 opfattelse gav loven om kommuners og amtskommuners udførelse af opgaver for  

 andre offentlige myndigheder ikke hjemmel til, at en kommune udførte  

 affaldsbortskaffelse for andre myndigheder.
Danske Vognmænd anførte videre,  

 at  

 vedkommende kommunalbestyrelse efter miljøbeskyttelseslovens § 48 kunne  

 fastsætte gebyrer i relation til kommunens affaldsordninger.
Disse gebyrer  

 kunne imidlertid kun anvendes til den pågældende kommunes egne ordninger.  

 Miljøbeskyttelseslovens § 48 var derfor til hinder for, at Vejle Kommune  

 påtog  

 sig indsamlingsopgaver for andre kommuner med materiel finansieret af Vejle  

 Kommunes borgere.
 Tilsynsrådet for Vejle Amt  

 afgav sin udtalelse i sagen den 15. januar 1999. Efter rådets opfattelse  

 havde  

 Vejle Kommune ikke handlet ulovligt i forbindelse med opgaveudførelsen:
"Efter tilsynsrådets  

 opfattelse er udførelse af en opgave om affaldsbortskaffelse for en anden  

 kommune ikke omfattet af lov om kommuners og amtskommuners udførelse af  

 opgaver  

 for andre offentlige myndigheder.
Baggrunden er, at der er hjemmel i  

 miljøbeskyttelseslovens  

 § 49, stk. 2, til at udføre en sådan opgave.
Spørgsmålet er herefter om  

 Vejle Kommune i forbindelse med afgivelse af tilbud på at udføre opgaven om  

 indsamling af affald i Hedensted Kommune har været forpligtet til at iagttage  

 miljøbeskyttelseslovens § 48, der er udtryk for et hvile-i-sig-selv-princip,  

 hvorefter der skal fastsættes en kostpris.
Ved brug af  

 hvile-i-sig-selv-princippet vil en overpris, der agtes anvendt til andre  

 kommunale formål, betragtes som en skat, hvortil der kræves lovhjemmel.
En  

 underpris, der dækkes af skattemidler, anses for at være ulovlig støtte til  

 enkeltpersoner.
Efter tilsynsrådets  

 opfattelse regulerer miljøbeskyttelseslovens § 48 om gebyrer forholdet mellem  

 kommunen og den enkelte borger.
Det i denne bestemmelse fastsatte princip kan  

 efter tilsynsrådets opfattelse ikke udstrækkes til at omfatte en situation,  

 hvor  

 der indgås en kontrakt.
Hvis princippet kan udstrækkes til at skulle anvendes  

 i  

 forbindelse med indgåelse af kontrakt, ville en kommune som  

 "forsyningsvirksomhed" altid være forpligtet til at vælge laveste  

 pris, f.eks. vil et køb af en lastbil til brug ved affaldsbortskaffelse altid  

 skulle ske til laveste pris.
 Efter tilsynsrådets  

 opfattelse regulerer reglerne om gebyrfastsættelse i miljøbeskyttelseslovens  

 §  

 48 ej heller den situation, hvor en kommune indgår en kontraktretlig aftale  

 med  

 hjemmel i § 49, stk. 2, i miljøbeskyttelsesloven.
Vejle Kommune har således  

 efter tilsynsrådets opfattelse ikke handlet i strid med lovgivningen.
Der er  

 herved lagt vægt på, at Vejle Kommune ved aftale om affaldsbortskaffelsen i  

 Hedensted Kommune ikke skal følge lov om kommuners og amtskommuners udførelse  

 af opgaver for andre offentlige myndigheder, ligesom de ulovbestemte  

 retsgrundsætninger om kommuners opgavevaretagelse også kaldet  

 kommunalfuldmagten ej heller skal bringes i anvendelse.
Aftaler mellem  

 kommuner  

 om affaldsbortskaffelse er lovlig i henhold til miljøbeskyttelsesloven.
Dog  

 er  

 det i miljøbeskyttelselsovens § 48 fastsatte hvile-i-sig-selv-princip efter  

 tilsynsrådets opfattelse uden betydning ved indgåelse af kontrakter." Ved brev af 27. januar 1999  

 har DTL anmodet ministeriet om at vurdere, om tilsynsrådet havde givet udtryk  

 for en korrekt retsopfattelse.
DTL har indledningsvis anført, at sagen ikke  

 bør  

 begrænses til alene at angå Entreprenørgårdens opgaveudførelse for Hedensted  

 Kommune, men udvides således, at den også omfatter den opgave om indsamling  

 af  

 dagrenovation i Vejle Kommune, som Entreprenørgården mistede, og den  

 tilsvarende opgave for Egtved Kommune, som Entreprenørgården bød på, men ikke  

 fik tildelt.
Herudover har DTL gjort  

 gældende, at det ikke er korrekt, når tilsynsrådet har antaget, at  

 Entreprenørgårdens opgaver for Hedensted Kommune er omfattet af  

 miljøbeskyttelseslovens § 49. Til støtte herfor har DTL anført, at der ikke  

 har  

 været forhandlet om opgaven, at der ikke er indgået frivillige aftaler i  

 henhold til bestemmelsen, og at aktiviteten hverken vedrører aftaler om  

 bortskaffelse af affald på deponerings- og forbrændingsanlæg,  

 genanvendelsesvirksomhed eller lokalisering af anlæg.
DTL har herudover  

 henvist  

 til definitionen på indsamling af affald i affaldsbekendtgørelsens § 3. Efter  

 DTL's opfattelse har Entreprenørgårdens opgaveudførelse for Hedensted Kommune  

 endvidere hverken hjemmel i kommunalfuldmagtsreglerne eller i loven om  

 kommuners og amtskommuners udførelse af opgaver for andre offentlige  

 myndigheder.
DTL har i den forbindelse gjort gældende, at den nævnte lov ikke  

 giver kommuner og amtskommuner hjemmel til at udføre kommunal  

 entreprenørvirksomhed.
For så vidt angår spørgsmålet  

 om prisfastsættelsen har DTL anført, at det fremgår af Vejle Kommunes  

 omsætningstal for årene 1993 - 1996, at der på renovationsområdet var  

 opkrævet  

 mere end udgifterne tilsagde, således at et overskud var blevet oparbejdet.  

 Dette overskud kan ifølge forarbejderne til miljøbeskyttelsesloven kun  

 anvendes  

 til nedsættelse af Vejle Kommunes kommende gebyropkrævninger og til  

 materielinvesteringer og således ikke på risikobehæftede erhvervsaktiviteter.  

 Det overskud, som Entreprenørgården havde beregnet på opgaven i Hedensted,  

 blev  

 vendt til et underskud, da Entreprenørgården mistede indsamlingen i Vejle  

 Kommune til et privat selskab, idet mulighederne for anvendelse af  

 eksisterende  

 mandskab og materiel i kraft af en ændret logistik hermed ophørte.
Herved er  

 borgerne i Vejle Kommune kommet til at dække et underskud over gebyrer efter  

 miljøbeskyttelseslovens § 48. Dette er efter DTL's opfattelse i strid med  

 både  

 den nævnte § 48 og med EF-traktatens statsstøtteregler.
 Ved brev af 15. marts 1999  

 meddelte ministeriet Danske Vognmænd, at klager over Vejle Kommune, som  

 tilsynsrådet ikke havde taget stilling til - nemlig spørgsmålet om  

 Entreprenørgårdens tilbud på udførelse af opgaver for Egtved og Vejle  

 kommuner  

 - skulle rettes til tilsynsrådet.
Tilsynsrådet for Vejle Amt  

 udtalte ved brev af 5. juli 1999 til ministeriet, at tilsynsrådet ved  

 vurderingen af sagen ikke havde inddraget Vejle Kommunes bud på opgaven i  

 Egtved Kommune.
Rådet bemærkede i den forbindelse, at Vejle Kommune ikke blev  

 tildelt den pågældende ordre.
Indenrigs- og Sundhedsministeriets udtalelse Tilsynet med kommunerne  

 varetages af de for hvert amt nedsatte tilsynsråd.
Tilsynet er et retligt  

 tilsyn og omfatter kun spørgsmål om, hvorvidt der er sket en tilsidesættelse  

 af  

 lovgivningen, herunder offentligretlige retsgrundsætninger, jf. § 61 i den  

 kommunale  

 styrelseslov (lovbekendtgørelse nr. 629 af 29. juni 2001).
Ministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i den kommunale  

 styrelseslov.
Ministeriet kan ikke tage stilling til hensigtsmæssigheden af  

 tilsynsrådenes sagsbehandling.
 Indenrigs- og  

 sundhedsministeriet har fundet grundlag for at vurdere følgende spørgsmål:
 1) Hjemmelsgrundlaget for  

 Entreprenørgårdens afgivelse af bud på og indsamling af renovation i andre  

 kommuner.
 2) Vejle Kommunes  

 fastsættelse af budsummen vedrørende den pågældende opgave.
Ad 1)  

 Hjemmelsgrundlaget for Entreprenørgårdens afgivelse af bud på og indsamling  

 af  

 renovation i andre kommuner a  

  

 ) §§ 1, stk. 1, og  

 2, stk. 1, i lov nr. 378 af 14. juni 1995 om kommuners og amtskommuners  

 udførelse af opgaver for andre offentlige myndigheder har følgende ordlyd:
"  

  

 § 1  

  

 . Denne lov finder anvendelse på kommuners og amtskommuners  

 udførelse af opgaver for andre offentlige myndigheder, medmindre andet er  

 bestemt i lovgivningen." "  

  

 § 2  

  

 . Kommuner og amtskommuner kan udføre sådanne opgaver for andre  

 offentlige myndigheder, som kommunerne og amtskommunerne kan løse for sig  

 selv." I bemærkningerne til det  

 lovforslag, der ligger til grund for loven, anføres bl.a. følgende om lovens  

 anvendelsesområde (Folketingstidende 1994-95, tillæg A, sp. 1896):
"Efter bestemmelsen  

 finder loven anvendelse, medmindre andet er bestemt i lovgivningen.  

 Lovforslagets § 1, stk. 1, medfører således, at opgaver, som det i øvrigt er  

 bestemt eller forudsat, at kommuner eller amtskommuner kan udføre for andre  

 offentlige myndigheder, falder uden for denne lovs anvendelsesområde.
Der kan  

 endvidere være fastsat bestemmelser om de nærmere betingelser for udførelsen  

 af  

 sådanne opgaver.
Sådanne bestemmelser berøres heller ikke af dette  

 lovforslag.
Det  

 kan endvidere være bestemt eller forudsat, der ikke gælder nærmere  

 betingelser  

 for kommuners og amtskommuners løsning af opgaver for andre.
Dette lovforslag  

 berører ikke sådanne bestemmelser eller forudsætninger." Miljøbeskyttelseslovens § 49  

 har følgende ordlyd:
 "  

  

 § 49  

  

 . Miljøministeren kan træffe bestemmelse om kommunernes pligt  

 til at oprette, udvide deltagerkredsen af eller tilslutte sig kommunale  

 fællesskaber for affaldsbortskaffelse, herunder genanvendelsesvirksomheder.
Stk. 2  

  

 . Ministeren kan endvidere træffe bestemmelse om, at  

 kommunale fællesskaber for affaldsbortskaffelse skal modtage affald fra  

 kommuner, som ikke deltager i fællesskabet, samt om, at kommunerne stiller  

 arealer til rådighed for de fælleskommunale virksomheder for  

 affaldsbortskaffelse." Følgende fremgår af  

 forarbejderne til bestemmelsen (Folketingstidende 1990-91 (2. samling),  

 tillæg  

 A, sp. 1656 f):
"Denne bestemmelse  

 indebærer, at miljøministeren kan bestemme, at kommuner skal deltage i  

 fælleskommunale løsninger på affaldsbortskaffelsesområdet.
Der kan være tale  

 om  

 såvel deponeringsanlæg som genanvendelsesvirksomheder.
Bestemmelsen er en  

 udbygning  

 og præcisering af den gældende lovs § 62 a, stk. 6. Præciseringen består i,  

 at  

 kommuner, der har etableret et fælleskommunalt anlæg, kan pålægges at optage  

 andre kommuner i fællesskabet.
Herudover er det i stk. 2 præciseret, at en  

 fælleskommunal virksomhed tillige kan pålægges at modtage affald fra  

 kommuner,  

 som ikke deltager i fællesskabet.
Det bemærkes endvidere, at der i  

 bestemmelsen  

 ligger en forpligtelse for kommunerne til at stille kommunale arealer til  

 rådighed for fælleskommunale virksomheder for affaldsbortskaffelse.
 Som hidtil forudsættes disse  

 bestemmelser kun anvendt i det omfang, det ikke ved forhandling lykkes  

 kommunerne at nå frem til en frivillig aftale herom.
Placering af sådanne anlæg  

 og andre deponeringsanlæg i øvrigt er et planlægningsanliggende." Der kan endvidere henvises  

 til Miljø- og Planlægningsudvalgets betænkning over lovforslaget, hvor § 49,  

 stk. 2, fik sin endelige udformning (Folketingstidende 1990-91 (2. samling),  

 tillæg B, sp. 981):
"Stk. 2 er præciseret,  

 således at det fremgår, at der kan være en forpligtelse for kommunerne til at  

 stille kommunale arealer til rådighed for fælleskommunale virksomheder for  

 affaldsbortskaffelse.
Denne forpligtelse har tidligere været omtalt i  

 bemærkningerne, men fremgår nu af selve lovteksten." Bestemmelsen i  

 miljøbeskyttelseslovens § 49, stk. 2, viderefører - med enkelte ændringer -  

 retstilstanden efter § 62 a, stk. 6, i den tidligere miljøbeskyttelseslov.
I  

 bemærkningerne til denne bestemmelse er bl.a. anført følgende  

 (Folketingstidende 1985-86, tillæg B, sp. 1785 f):
 "[Bestemmelsen] ...  

 indebærer, at der skabes hjemmel for ministeren til at bestemme, at kommuner  

 kan pålægges at deltage i fælleskommunale løsninger på  

 affaldsbortskaffelsesområdet.
Efter ændringsforslaget kan  

 ministeren således i generelle regler eller ved konkret afgørelse bestemme,  

 at  

 flere kommuner skal indgå et samarbejde om oprettelse og drift af  

 virksomheder  

 på affaldsbortskaffelsesområdet, herunder af lossepladser eller  

 forbrændingsanlæg  

 samt om sådanne virksomheders placering.
Samarbejdet kan også tilvejebringes  

 ved, at flere kommuner forpligtes til at gå sammen om driften af et  

 eksisterende affaldsbortskaffelsesanlæg.
Adgangen til at træffe  

 bestemmelse om sådanne fælleskommunale løsninger forudsættes kun anvendt i  

 det  

 omfang, det ikke gennem forhandling kan lykkes kommunerne i frivillighed at  

 nå  

 frem til miljømæssigt forsvarlige fælles løsninger, hvor disse er påkrævet.  

 Det  

 må forventes, at kommunerne i vidt omfang kan tilvejebringe fælles løsninger  

 ad  

 frivillighedens vej, f.eks. i forbindelse med den affaldsplanlægning, som i  

 øjeblikket finder sted i kommunerne." I Justitsministeriets  

 tværministerielle delrapport om visse EU-retlige spørgsmål vedrørende danske  

 kommuners samarbejde om affaldsbortskaffelse anføres side 48 følgende om  

 afgrænsningen mellem på den ene side loven om kommuners og amtskommuners  

 udførelse af opgaver for andre offentlige myndigheder og på den anden side  

 miljøbeskyttelsesloven:
 "Loven [om kommuners og  

 amtskommuners udførelse af opgaver for andre offentlige myndigheder] finder  

 anvendelse på kommuners og amtskommuners udførelse af opgaver for andre  

 offentlige myndigheder, medmindre andet er bestemt i lovgivningen.
 Det følger af lovens  

 bemærkninger, at loven også omfatter kommunale fællesskaber godkendt efter  

 kommunestyrelseslovens § 60 under henvisning til, at de anses for at være  

 specialkommuner.
 Det følger udtrykkeligt af  

 lovens § 1, stk. 2, at loven ikke finder anvendelse på de opgaver, som  

 kommunale fællesskaber udfører for kommuner og amtskommuner, der deltager i  

 fællesskabet.
 Det antages endvidere, at  

 loven (lov 378( ikke finder anvendelse på kommuners og kommunale  

 fællesskabers  

 udførelse af opgaver for andre kommuner på affaldsområdet, idet det i  

 miljøbeskyttelsesloven (§ 49, stk. 2, og forarbejderne hertil) er forudsat,  

 at  

 der kan indgås aftaler herom. ..." (Der henvises ligeledes til  

 rapportens  

 side 186).
Efter Indenrigs- og  

 Sundhedsministeriets opfattelse må det på baggrund af ordlyden af og  

 forarbejderne til miljøbeskyttelseslovens § 49 samt forarbejderne til den  

 tidligere bestemmelse i den daværende miljøbeskyttelseslovs § 62 a antages,  

 at  

 miljøbeskyttelseslovens § 49 indeholder en forudsætning om, at de i  

 bestemmelsen nævnte kommunale fællesskaber kan udføre opgaver vedrørende  

 affaldsbortskaffelse, herunder genanvendelsesvirksomhed, i forhold til såvel  

 deltagerkommunerne som andre kommuner.
Dette gælder, uanset om det kommunale  

 fællesskab måtte være etableret gennem et pålæg fra miljøministeren i medfør  

 af  

 § 49, stk. 1, eller etableret ved frivillig aftale.
 Indenrigs- og  

 Sundhedsministeriet finder på den baggrund ikke, at der er tilstrækkelige  

 holdepunkter for at antage, at den i miljøbeskyttelsesloven forudsatte  

 hjemmel  

 til kommunalt samarbejde på affaldsområdet omfatter en situation, hvor  

 opgaven  

 udføres af en enkelt kommune og ikke af et kommunalt fællesskab, og hvor den  

 udførende kommune ikke indgår i noget nærmere samarbejde med den kommune,  

 hvori  

 affaldet indsamles, men i stedet selv udfører opgaven på baggrund af en  

 licitation, jf. tilsvarende Birgitte Egelund Olsen, Hvile i sig selv  

 princippet  

 - en miljø- og konkurrenceretlig analyse af affalds- og elforsyningsområdet,  

 side 231, og - forudsætningsvis - Ellen Basse, Affaldslovgivningen. 1995,  

 siderne 56-58, 107 og 294.
Det bemærkes i den  

 forbindelse, at den i miljøbeskyttelsesloven udtrykte forudsætning vedrørende  

 udførelse af opgaver på affaldsområdet for en kommune ikke ses at indeholde  

 nogen kvantitativ eller geografisk grænse for de pågældende opgavers omfang.  

 En  

 antagelse om, at bestemmelsen forudsætter, at en kommune kunne foretage  

 opgaver  

 på affaldsområdet hos andre kommuner, uden at dette var et led i et egentligt  

 kommunalt  

  

 samarbejde  

  

 , og uden at opgaveudførelsen havde hjemmel i  

 kommunalretlige regler om overskudskapacitet, ville derfor have som  

 konsekvens,  

 at en kommune allerede inden gennemførelsen af loven om kommuners og  

 amtskommuners udførelse af opgaver for andre offentlige myndigheder havde  

 adgang til at påtage sig entreprenøropgaver for andre i et omfang, der  

 overstiger omfanget af de opgaver, som kommunen forestår over for kommunens  

 egne borgere.
En sådan fravigelse fra de uskrevne principper om kommuners  

 opgavevaretagelse ville efter ministeriets opfattelse kræve forholdsvis klare  

 holdepunkter i det relevante retsgrundlag.
Sådanne holdepunkter kan ikke  

 udledes af miljøbeskyttelseslovens forarbejder.
Efter Indenrigs- og  

 Sundhedsministeriets opfattelse følger det endvidere af ordlyden i  

 bestemmelsen  

 i miljøbeskyttelseslovens § 49, at denne alene indeholder en forudsætning om,  

 at de opgaver, de nævnte kommunale fællesskaber kan udføre, vedrører affalds  

  

 bortskaffelse  

  

 ,  

 herunder genanvendelsesvirksomhed.
Indenrigs- og Sundhedsministeriet finder  

 på  

 den baggrund ikke, at der er tilstrækkelige holdepunkter for at antage, at  

 den  

 i miljøbeskyttelsesloven forudsatte hjemmel til kommunalt samarbejde på  

 affaldsområdet omfatter tilfælde, hvor opgaven vedrører  

  

 indsamling  

  

 af  

 dagrenovation for en kommune, uden at der i øvrigt indgås noget nærmere  

 samarbejde om affaldsbortskaffelsen med den kommune, hvori  

 affaldsindsamlingen  

 foregår.
Det bemærkes herved også, at  

 affaldsudvalgets betænkning (betænkning 1/1988 fra Miljøstyrelsen, side 25  

 ff)  

 sondrer mellem på den side bortskaffelsesopgaver, der omtales i sammenhæng  

 med  

 den daværende § 62 a, og på den anden side indsamlingsordninger, der  

 beskrives  

 løsrevet herfra.
Om sidstnævnte typer opgaver anføres således, at "når  

 kommunen har etableret en indsamlingsordning for affald, har kommunen  

 mulighed  

 for at styre transportleddet ved enten selv at anskaffe køretøjer og ansætte  

 chauffører til opgaven eller at udlicitere opgaven til et eller flere lokale  

 vognmandsfirmaer". Det bemærkes endvidere, at det fremgår af den nævnte  

 betænknings side 61, at repræsentanter for Skov- og Naturstyrelsen på et møde  

 mellem bl.a.
Miljøstyrelsen og Danske Vognmandsorganisationer den 14.  

 november  

 1986 gav udtryk for det synspunkt, at der ikke med bestemmelsen i den  

 daværende  

 miljøbeskyttelseslovs § 62 a var "forudsat ændringer i  

 transportsystemet.  

 Kommunerne kan fortsat vælge enten selv at forestå transporten eller at  

 kontrahere med private vognmænd". Herudover bemærkes, at Birgitte  

 Egelund  

 Olsen, a.st., side 231, anfører, at indsamlingsopgaver ikke reguleres af §  

 49,  

 men af loven om kommuners og amtskommuners udførelse af opgaver for andre  

 offentlige myndigheder.
 Det tilføjes, at de ovenfor  

 citerede bemærkninger i Justitsministeriets delrapport om visse EU-retlige  

 spørgsmål vedrørende kommuners samarbejde om affaldsbortskaffelse - hvorefter  

 loven om kommuners og amtskommuners udførelse af opgaver for andre offentlige  

 myndigheder ikke finder anvendelse "på affaldsområdet" - ikke havde  

 til opgave at vurdere reglerne for indsamlingsordninger, og at de i  

 betænkningen anførte betragtninger om forholdet mellem miljøbeskyttelsesloven  

 og loven om kommuners og amtskommuners udførelse af opgaver for andre  

 offentlige myndigheder må ses i sammenhæng hermed.
 Sammenfattende er det  

 således Indenrigs- og Sundhedsministeriets opfattelse, at spørgsmålet om,  

 hvorvidt Entreprenørgården lovligt kunne på byde på og udføre den pågældende  

 opgave, må bedømmes på baggrund af reglerne i loven om kommuners og  

 amtskommuners udførelse af opgaver for andre offentlige myndigheder.
 b)  

  

 . Spørgsmålet er  

 herefter, om den nævnte lov gav Vejle Kommune adgang til at byde på og udføre  

 affaldsbortskaffelsen for Hedensted Kommune.
Lovforslaget blev fremsat på  

 grundlag af et forslag herom i betænkning 1268/94 om fornyelse og  

 effektivitet  

 i den kommunale sektor.
I de almindelige bemærkninger til lovforslaget  

 opsummeres udvalgets indstilling på følgende måde (Folketingstidende 1994-95,  

 tillæg A, sp. 1890).
"Udvalget har endvidere  

 fundet, at opgaverne i den offentlige sektor skal udføres af dem, der er  

 bedst  

 egnede til det, uanset om dette sker i offentligt eller privat regi.
Et  

 vigtigt  

 led i realiseringen af denne målsætning er efter udvalgets opfattelse, at  

 kommuner og amtskommuner får mulighed for at udføre opgaver for andre  

 offentlige myndigheder, når kommuner og amtskommuner er de bedste hertil. ...
 Udvalget har hverken fundet  

 det hensigtsmæssigt eller nødvendigt at foretage en nærmere afgrænsning af,  

 hvilke kommunale opgaver kommuner og amtskommuner skal kunne udføre for  

 andre.
 Selvom der efter udvalgets  

 opfattelse ikke generelt er grundlag for at antage, at meget vide rammer for  

 kommunal erhvervsvirksomhed vil blive udnyttet i strid med formålet - en  

 optimering af den kommunale ressourceudnyttelse - har udvalget på den anden  

 side  

 fundet, at det er nødvendigt at foretage en afgrænsning af, hvem opgaverne  

 kan  

 udføres for, og at opstille særlige vilkår for udførelsen. ...
Udvalget har endvidere  

 fundet, at der bør tilvejebringes retsregler, der mere entydigt end de  

 nugældende  

 regler sikrer, at den kommunale virksomhed ikke er konkurrenceforvridende i  

 forhold til det private erhvervsliv.
Udvalget har i den forbindelse peget på  

 behovet for klare regler om priskalkulation samt på behovet for krav om  

 særskilt budget og regnskab." Indenrigs- og  

 Sundhedsministeriet finder ikke, at loven om kommuners og amtskommuners  

 udførelse af opgaver for andre offentlige myndigheder er begrænset til  

 opgavetyper, hvor der ikke kan antages at bestå nogen nævneværdig konkurrence  

 med private virksomheder.
Det bemærkes herved, at forarbejderne til loven  

 udtrykkeligt nævner almindelig entreprenørvirksomhed som eksempel på en af de  

 opgavetyper, der omfattes af loven, jf. herved bilag 3, side 189, til  

 betænkning 1268/94 om fornyelse og effektivitet i den kommunale sektor.
Det  

 bemærkes også, at det i de almindelige bemærkninger til det lovforslag, der  

 ligger til grund for loven, udtales, at det ikke er fundet  

 "hensigtsmæssigt eller nødvendigt at foretage en nærmere afgrænsning af,  

 hvilke opgaver kommuner og amtskommuner skal kunne udføre for andre",  

 jf.  

 Folketingstidende 1994-95, tillæg A, sp. 1890, og at det i den daværende  

 indenrigsministers besvarelse af spørgsmål nr. 33 fra Folketingets  

 Kommunaludvalg (L 151 - bilag 7, 9 og 10) er forudsat, at entreprenøropgaver  

 er  

 omfattet af lovens anvendelsesområde.
Loven om kommuners og  

 amtskommuners udførelse af opgaver for andre offentlige myndigheder er  

 endvidere ikke til hinder for, at en kommune udfører opgaver af den  

 omhandlede  

 karakter ved brug af materiel og mandskab, der er henholdsvis anskaffet og  

 ansat til brug for kommunens løsning af kommunens egne opgaver, herunder  

 opgaver på affaldsindsamlingsområdet.
Dette gælder, uanset at det pågældende  

 materiel er betalt med midler, som kommunen har fået ved opkrævning af de  

 gebyrer, kommunen i medfør af reglerne i miljøbeskyttelsesloven opkræver til  

 dækning af kommunens udgifter ved udførelsen af renovationsopgaverne inden  

 for  

 den pågældende kommune, og uanset, at det berørte personale er ansat til at  

 udføre disse opgaver.
 Det er derfor ministeriets  

 opfattelse, at Vejle Kommune ikke tilsidesatte den nævnte lov ved at anvende  

 materiel, som kommunen havde anskaffet som led i udførelsen af opgaver for  

 Vejle Kommune selv, og som var indkøbt for midler, som kommunen havde  

 opkrævet  

 ved gebyrer i medfør af reglerne i miljøbeskyttelseslovens § 48.
Ministeriet finder endvidere  

 ikke, at bestemmelsen i miljøbeskyttelseslovens § 48 har betydning for  

 lovligheden af Vejle Kommunes affaldsindsamling for en anden kommune.
Det  

 hænger  

 sammen med, at denne bestemmelses hvile-i-sig-selv-princip ikke kan antages  

 at  

 regulere spørgsmål om prisfastsættelsen og omkostningskalkulation hos den  

 entreprenør, der udfører affaldsindsamlingsopgaver for en (anden) kommune.
For så vidt angår  

 spørgsmålet om betydningen af, om Vejle Kommune har måttet anskaffe nyt  

 materiel til at udføre opgaven for Hedensted Kommune, skal ministeriet  

 bemærke,  

 at Vejle Kommune har bestridt, at det har været nødvendigt at indkøbe  

 yderligere materiel.
Indenrigs- og Sundhedsministeriet har ikke fundet  

 grundlag  

 for at søge denne uenighed nærmere belyst.
Det skyldes, at spørgsmålet om,  

 hvorvidt Vejle Kommune har måttet indkøbe nyt materiel og ansætte yderligere  

 personale, ikke efter ministeriets opfattelse har betydning for, om kommunen  

 lovligt kunne byde på og udføre den pågældende opgave for Hedensted Kommune.  

 Det fremgår således hverken af ordlyden eller af forarbejderne til loven om  

 kommuners og amtskommuners udførelse af opgaver for andre offentlige  

 myndigheder, at det skulle være en forudsætning for, at en kommune kan udføre  

 den pågældende opgave, at opgaven ikke forudsætter en udvidelse af kommunens  

 mandskab og materiel.
Tværtimod var hensigten med lovforslaget at udvide  

 kommuners adgang til at udøve erhvervsvirksomhed i forhold til de uskrevne  

 kommunalfuldmagtsregler, herunder disse reglers grundsætninger om  

 overskudskapacitet.
At den tilsigtede  

 opgaveudvidelse skulle ses i sammenhæng med et ønske om bedre udnyttelse af  

 eksisterende ressourcer, indebærer ikke, at lovgivningsmagten herved skulle  

 have udelukket, at kommuner i medfør af loven må udføre opgaver for andre  

 offentlige myndigheder, hvis opgavevaretagelsen forudsætter indkøb af nyt  

 materiel og ansættelse af yderligere personale.
De begrænsninger, som loven  

 sætter  

 for at modvirke konkurrenceforvridning i forhold til det private erhvervsliv,  

 angår således ikke arten eller omfanget af den kommunale opgaveudførelse, men  

 indeholdes i lovens regler om udbud og omkostningskalkulation.
Der henvises  

 til  

 bilag 3 til betænkning 1268/1994 om fornyelse og effektivisering i den  

 kommunale sektor, s. 186 ff, og til den daværende indenrigsministers  

 besvarelse  

 af spørgsmål nr. 38 fra Folketingets Kommunaludvalg (L 151 - bilag 7, 9 og  

 10).
 Sammenfattende er det  

 således Indenrigs- og Sundhedsministeriets opfattelse, at Vejle Kommune  

 lovligt  

 kunne byde på og påtage sig at udføre den omhandlede opgave vedrørende  

 indsamling af dagrenovation i Hedensted Kommune i medfør af loven om  

 kommuners  

 og amtskommuners udførelse af opgaver for andre offentlige myndigheder.
Ad 2) Vejle Kommunes fastsættelse af budsummen  

 vedrørende den pågældende opgave Når en kommunalbestyrelse  

 afgiver tilbud på og indgår en aftale om udførelse af opgaver for andre  

 offentlige myndigheder, stilles i § 2, stk. 4, i loven om kommuners og  

 amtskommuners udførelse af opgaver for andre offentlige myndigheder krav om  

 udarbejdelse af en omkostningskalkulation.
Kommunalbestyrelsen må ikke afgive  

 tilbud på eller indgå aftale om udførelse af en opgaver, der indebærer en  

 vederlæggelse, som er lavere end det kalkulerede beløb.
Heri ligger, at en  

 kommune også skal medregne indirekte omkostninger i form af bl.a. andel af  

 fællesomkostninger til f.eks. ledelse, administration, udstyr,  

 pensionsforpligtelser, forrentning af driftskapital, forrentning og  

 afskrivning  

 af anlægsværdier m.v.
Nærmere regler herom er fastsat i bekendtgørelse nr.  

 533  

 af 28. juni 1995 om kommuners og amtskommuners udførelse af opgaver for andre  

 offentlige myndigheder udstedt i medfør af lovens § 2, stk. 5. Det bemærkes  

 herved, at Indenrigs- og Sundhedsministeriet ikke finder, at bestemmelsen i  

 miljøbeskyttelseslovens § 48 har betydning for den prisfastsættelse, som  

 Vejle  

 Kommune skulle foretage i relation til kommunens afgivelse af tilbud på  

 indsamling af affald for Hedensted Kommune.
Det fremgår af sagens akter,  

 at Vejle Kommune havde forudsat, at opgaven var omfattet af loven om  

 kommuners  

 og amtskommuners udførelse af opgaver for andre offentlige myndigheder, og at  

 prisfastsættelsen dermed skulle ske i overensstemmelse med reglerne i denne  

 lov  

 og bekendtgørelsen om kommuners og amtskommuners udførelse af opgaver for  

 andre  

 offentlige myndigheder.
Det fremgår endvidere af de oplysninger, som Vejle  

 Kommune har sendt til tilsynsrådet den 24. august 1998, at de årlige samlede  

 omkostninger på opgaven i Hedensted var kalkuleret til 1.123.475 kr., og at  

 salgsprisen var 1.191.190 kr.
Vejle Kommune havde således ved afgivelsen af  

 tilbuddet til Hedensted Kommune forventet en fortjeneste på 67.714,68 kr.  

 Disse  

 stemmer i øvrigt med den indberetning, som Vejle Kommune har foretaget til  

 ministeriet i forbindelse med den redegørelse til EU-kommissionen, som  

 ministeriet udarbejdede for den samlede anvendelse af loven i år 2000.
Indenrigs- og  

 Sundhedsministeriet er ikke i besiddelse af oplysninger, der nærmere kan  

 belyse, om den nævnte omkostningskalkulation opfyldte reglerne i  

 bekendtgørelsen om kommuners og amtskommuners udførelse af opgaver for andre  

 offentlige myndigheder.
Ministeriet har derfor anmodet Tilsynsrådet for Vejle  

 Amt om at vurdere, om der er grund til at antage, at disse regler skulle være  

 tilsidesat.
Det tilføjes, at  

 prisfastsættelsen ved afgivelsen af et tilbud efter loven om kommuners og  

 amtskommuners udførelse af opgaver for andre offentlige myndigheder ikke kan  

 udgøre nogen garanti for, at der ikke kan opstå en situation, hvor udførelsen  

 af den pågældende opgave efterfølgende viser sig at være forbundet med et  

 underskud for kommunen, f.eks. hvis forudsætningerne for afgivelsen af  

 tilbuddet viser sig ikke at holde.
Det kan således ikke i medfør af loven  

 forhindres, at et eventuelt underskud må bæres af kommunens borgere i form af  

 højere gebyrer eller nedsat service, og et sådant resultat vil ikke i sig  

 selv  

 være ensbetydende med, at den pågældende kommune har tilsidesat lovens  

 regler.  

 Der henvises til den daværende Indenrigsministers svar til Folketingets  

 Kommunaludvalg på spørgsmål nr. 18 (L 151 - bilag 4 og 6).
Det forhold, at det  

 forventede overskud på opgaven - således som DTL har anført over for  

 Ministeriet - eventuelt måtte være vendt til et underskud, fordi  

 Entreprenørgården mistede opgaven i Vejle Kommune, har således ikke i sig  

 selv  

 betydning for spørgsmålet om, hvorvidt Vejle Kommune har overholdt de nævnte  

 regler.
På tilsvarende måde vil et sådant upåregneligt tab heller ikke efter  

 ministeriets opfattelse kunne anses for at stride mod EF-traktatens regler om  

 statsstøtte, der i øvrigt alene finder anvendelse, når opgaven er af en sådan  

 størrelse og karakter, at samhandelen mellem medlemsstater kan antages at  

 blive  

 påvirket.
 Indenrigs- og  

 sundhedsministeriet foretager sig herefter ikke yderligere.
 Kopi af dette brev er i dag  

 sendt til Tilsynsrådet for Vejle Amt og til Vejle Kommune.
