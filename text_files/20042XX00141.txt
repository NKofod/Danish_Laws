Skriftlig fremsættelse (6. april 2005) Christian Mejdahl  

  

 (V):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om Folketingets Ombudsmand. (Ændringer som følge af  

 kommunalreformen,  

 lovens anvendelse på Færøerne og i Grønland m.v.).
(Lovforslag nr.
L 139).
Formålet med lovforslaget er at tilpasse ombudsmandsloven til  

 den aftale om en kommunalreform, som regeringen i 2004 indgik med Dansk  

 Folkeparti.
Endvidere indeholder forslaget enkelte redaktionelle og tekniske  

 ændringer bl.a. som følge af vedtagelsen af lov om retssikkerhed ved  

 forvaltningens  

 anvendelse af tvangsindgreb og oplysningspligter, ligesom det foreslås at  

 præcisere ombudsmandslovens anvendelse på Færøerne og i Grønland.
Lovforslaget fremsættes til fri debat, idet forslagsstillerne  

 har fundet det rimeligst at udskyde en detaljeret realitetsbehandling til  

 efter  

 fremsættelsen.
Der er således ikke i forbindelse med fremsættelsen taget  

 politisk stilling til forslagene eller til enkelte dele heraf.
 Jeg skal i øvrigt henvise til de bemærkninger, der ledsager  

 lovforslaget.
