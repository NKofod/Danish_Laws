Skriftlig fremsættelse (8. oktober 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om værdipapirhandel m.v., lov om finansiel virksomhed, m.fl.  

 love. (Gennemførelse af direktiv om aftaler om finansiel sikkerhedsstillelse,  

 Haagerkonventionen om lovvalg, administration af SP-ordningen, solvenskrav og  

 kapitalkrav for livsforsikringsselskaber samt tilsyn med  

 betalingsoverførsler).
(Lovforslag nr.
L 11).
 Lovforslaget indeholder ændringer til en række finansielle  

 love.
Som noget nyt foreslås der indsat regler om aftaler om  

 finansiel sikkerhedsstillelse som følge af et direktiv.
Formålet hermed er at  

 fremme en effektiv brug af grænseoverskridende sikkerhedsstillelse blandt  

 aktørerne på de finansielle markeder og reducere den risiko markedsdeltagerne  

 har på hinanden.
Herved bidrager vi til et effektivt indre marked for  

 værdipapirer.
Forslaget indeholder som følge af et direktiv en ændring af  

 kapitalreglerne for livsforsikringsselskaber og tværgående pensionskasser.  

 Det  

 foreslås således, at kravet til egenkapitalens andel af det samlede  

 solvenskrav øges fra 1/6 til 1/3. Formålet hermed er at øge sikkerheden for,  

 at  

 den fornødne kapital er til stede, hvis et selskab kommer i økonomiske  

 vanskeligheder.
I forlængelse heraf og som opfølgning på en anbefaling fra  

 udvalget om større valgfrihed i pensionsopsparingen foreslås det, at  

 livsforsikringsselskaber og tværgående pensionskasser kan anvende særlige  

 bonushensættelser og medlemskonti på linje med egenkapital til at opfylde  

 1/3-kravet.
 Endelig medfører lovforslaget som noget nyt, at der udnævnes  

 en myndighed, nemlig Erhvervs- og Selskabsstyrelsen, til at føre tilsyn med,  

 at  

 virksomheder, der overfører penge og andre værdier, overholder hvidvaskloven.  

 Baggrunden herfor er en anbefaling fra den internationale organisation mod  

 hvidvaskning af penge og har til formål at bekæmpe hvidvaskning af penge og  

 terrorisme.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
