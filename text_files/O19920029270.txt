 Resumé  


  

 A klagede over, at en afgørelse, truffet af Arbejdsskadestyrelsen (ASK)  

 vedrørende erstatning for skade i forbindelse med afgivelse af blod som  

 bloddonor, ikke kunne påklages i sin fulde udstrækning til  

 Sundhedsministeriet  

 (SUM) eller til Den Sociale Ankestyrelse (DSA).
Det retlige grundlag for afgørelser om erstatning for  

 bloddonorskader var indeholdt i en tekstanmærkning til de årlige finanslove.  

 Kompetencen var herved henlagt til SUM.
SUM havde efter aftale med  

 Socialministeriet (SM) delegeret kompetencen til ASK - der hørte under SM's  

 departement - således at SUM skulle varetage overordnelsesbeføjelserne.
 Ombudsmanden fandt delegationen lovlig, uanset at retsgrundlaget  

 ikke indeholdt bestemmelser om delegationen, da ASK var i besiddelse af den  

 ekspertise, som sager om bloddonorerstatninger forudsætter, og da ASK normalt  

 står i underordnelsesforhold til et departement.
 Ombudsmanden fandt det ej heller kritisabelt, at ASK's afgørelse  

 ikke kunne påklages i fuldt omfang til en højere administrativ instans, idet  

 SUM ikke var i besiddelse af den fornødne lægelig sagkundskab og derfor var  

 afskåret fra at efterprøve ASK's lægelige vurdering, der lå til grund for  

 fastlæggelsen af méngraden.
 Ombudsmanden lagde herved vægt på,  

  

 a  

 adgangen til påklage  

 ikke var reguleret i tekstanmærkningerne,  

  

 a  

 det var forudsat, at  

 afgørelserne om erstatning til bloddonorer alene blev behandlet af én  

 administrativ instans, og  

  

 a  

 ASK var i besiddelse af fornøden ekspertise  

 til at træffe afgørelse om erstatning. (J. nr. 1990-1627-09).
 Delegation til andet ministerområde uden særlig hjemmel.  

 Prøvelsesbegrænsning i rekursinstans.
 Det fremgik af de  

 foreliggende akter, at F Sygehus, Blodbanken, den 14. december 1989 anmeldte,  

 at A havde pådraget sig smerter i højre underarm i forbindelse med, at han  

 som  

 donor afgav blod.
Arbejdsskadestyrelsen traf  

 afgørelse i skrivelse af 28. maj 1990. Ved afgørelsen vurderedes skaden til  

 en  

 méngrad på 5%, og A fik erstatning for varigt mén på 16.071 kr.
Styrelsen  

 fandt  

 ikke, at A's erhvervsevne kunne anses for nedsat med 15% eller derover som  

 følge af den anmeldte skade.
A fik derfor ikke erhvervsevnetabserstatning.
 Denne afgørelse påklagede A  

 til Sundhedsministeriet.
Sundhedsministeriet tiltrådte  

 ved skrivelse af 2. juli 1990 Arbejdsskadestyrelsens afgørelse.
Ministeriet  

 anførte følgende:
 "...
Af arbejdsskadestyrelsens  

 udtalelse fremgår, at erhvervsevnetabet er fastsat til 10%, fordi De har  

 genoptaget arbejdet i fuldt omfang den 15. januar 1990, og fordi det anførte  

 indtægtstab pr. år ved ekstravagter er under 15 % af indkomsten.
De har  

 således  

 ikke krav på erstatning for tab af erhvervsevne efter lov om erstatning til  

 skadelidte værnepligtige m.fl., idet erhvervsevnen ikke kan anses for nedsat  

 med 15 % eller mere.
 Arbejdsskadestyrelsen har  

 endvidere oplyst, at den anførte méngrad er i overensstemmelse med  

 arbejdsskadestyrelsens lægers opfattelse og styrelsens praksis i tilsvarende  

 sager.
 Sundhedsministeriet har efter  

 gennemgang af sagens dokumenter, som ministeriet har modtaget fra  

 arbejdsskadestyrelsen, ikke fundet grundlag for at ændre styrelsens afgørelse  

 af 28. maj 1990.
Det bemærkes, at  

 Sundhedsministeriet ikke har mulighed for at vurdere det lægefaglige skøn,  

 som  

 ligger til grund for afgørelsen." A bad i skrivelse af 9. juli  

 1990 Sundhedsministeriet uddybe bemærkningen om ministeriets begrænsede  

 mulighed for at efterprøve det lægefaglige skøn.
Ministeriet svarede i  

 skrivelse af 19. juli 1990. Ministeriet oplyste bl.a.:
 "...
 I denne anledning skal man  

 oplyse, at hjemmelen til at yde erstatning i forbindelse med donorskader er  

 indeholdt i en tekstanmærkning der optages på de årlige finanslove.
Efter de nævnte  

 tekstanmærkninger bemyndiges Sundhedsministeriet til at yde erstatning til  

 bloddonorer efter reglerne i lov om erstatning til skadelidte værnepligtige  

 m.fl.
Da Sundhedsministeriet ikke råder over den lægefaglige ekspertise, der  

 er  

 nødvendig for at kunne træffe afgørelse i sagen om donorskader er det  

 overladt  

 til Arbejdsskadestyrelsen at træffe afgørelse i de her omhandlede sager.  

 Arbejdsskadestyrelsens afgørelse kan indbringes for Sundhedsministeriet.  

 Ministeriet tager i forbindelse med en eventuel anke af  

 Arbejdsskadestyrelsens  

 afgørelse i en donorsag stilling til styrelsens administrative behandling af  

 sagen hvorimod ministeriet ikke efterprøver det af Arbejdsskadestyrelsen  

 udøvede lægefaglige skøn.
..." Den Sociale Ankestyrelse  

 afviste i skrivelse af 7. august 1990 en klage fra A over  

 Arbejdsskadestyrelsens afgørelse af 28. maj 1990. Ankestyrelsen henviste til,  

 at styrelsens afgørelse var truffet med hjemmel i en tekstanmærkning til  

 finansloven.
Der var således ikke tale om en afgørelse i henhold til  

 arbejdsskadeforsikringsloven eller lov om erstatning til skadelidte  

 værnepligtige m.fl.
A påklagede  

 Sundhedsministeriets afgørelser til ombudsmanden.
A fremhævede, at det ikke  

 kunne være rigtigt, at en erstatningsafgørelse fra Arbejdsskadestyrelsen ikke  

 kunne påklages i sin fulde udstrækning enten til Sundhedsministeriet eller  

 til  

 Den Sociale Ankestyrelse.
 I skrivelse af 19. november  

 1990 anmodede jeg Sundhedsministeriet om en udtalelse om følgende:
 "...
Erstatningsordningen for  

 bloddonorskader har hjemmel i en tekstanmærkning til de årlige finanslove.  

 Tekstanmærkningen har bemyndiget sundhedsministeren (tidligere  

 indenrigsministeren)  

 til af statskassen at yde erstatning til bloddonorer "efter reglerne i  

 lov  

 om erstatning til skadelidte værnepligtige." Det fremgår af det materiale,  

 jeg har modtaget fra (A), at Arbejdsskadestyrelsen (tidligere  

 Sikringsstyrelsen) træffer afgørelse i 1. instans i sager om  

 bloddonorerstatning.
Styrelsen giver vejledning om, at styrelsens afgørelse  

 inden 4 uger kan indbringes for Sundhedsministeriet.
Det fremgår endvidere,  

 at  

 ministeriet som klageinstans "ikke har mulighed for at vurdere det  

 lægefaglige  

 skøn". Den Sociale Ankestyrelse har med henvisning til, at  

 Arbejdsskadestyrelsens afgørelse ikke er truffet med hjemmel i  

 arbejdsskadeforsikringsloven eller lov om erstatning til skadelidte  

 værnepligtige, fundet ikke at kunne behandle sagen.
 Tekstanmærkningen om  

 bloddonorskader indeholder intet udtrykkeligt om, hvorvidt sundhedsministeren  

 kan overlade afgørelsen af sagerne til Arbejdsskadestyrelsen, eller om,  

 hvorvidt der i givet fald er klageadgang til Den Sociale Ankestyrelse.  

 Bemyndigelsen til at yde erstatning er givet til Sundhedsministeriet, men med  

 en henvisning til reglerne i lov om erstatning til skadelidte værnepligtige.
 Efter denne lov kan  

 Arbejdsskadestyrelsens afgørelse påklages til Den Sociale Ankestyrelse (§ 9).
 I praksis fungerer  

 Sundhedsministeriet som klageinstans for afgørelsen om bloddonorerstatning.
På baggrund af det anførte  

 anmoder jeg om, at Sundhedsministeriets udtalelse kommer til at indeholde en  

 redegørelse for det retlige grundlag for den praktiserede ordning med  

 Arbejdsskadestyrelsen som 1. instans og ministeriet som klageinstans - og for  

 den af ministeriet anførte prøvelsesbegrænsning.
Jeg henviser herved til, at  

 Arbejdsskadestyrelsen er en styrelse under Socialministeriet, og at det i den  

 forvaltningsretlige litteratur er almindeligt antaget, at henlæggelse af  

 opgaver til et andet ministerområde kræver udtrykkelig hjemmel, jf. f.eks.  

 Bent  

 Christensen, Opgaver og Organisation (1987), s. 146.
..." Sundhedsministeriet svarede i  

 skrivelse af 11. marts 1991 således:
 "...
 Hjemmelen for den særlige  

 ordning med betaling af erstatning i forbindelse med skade ved afgivelse af  

 donorblod blev etableret ved en tekstanmærkning på tillægsbevillingsloven for  

 1959/60. Herefter bemyndiges indenrigsministeren til af statskassen at udrede  

 erstatning til bloddonorer eller disses efterladte i tilfælde af invaliditet  

 eller dødsfald på grund af ulykkestilfælde eller sygdom, der med rimelighed  

 kan  

 henføres til afgivelsen af blod til blodtransfusion (eller blodpræparater)  

 eller i øvrigt kan sættes i forbindelse med de forhold, hvorunder afgivelsen  

 foregår, således at reglerne i lov nr. 94 af 27. marts 1934 med senere  

 ændringer om erstatning til tilskadekomne værnepligtige mv., lægges til grund  

 ved fastsættelsen af erstatningen.
 .....
 Sundhedsministeriet forstår  

 den omhandlede tekstanmærkning således, at reglerne i lov om erstatning til  

 tilskadekomne værnepligtige m.fl. skal lægges til grund for så vidt angår  

 spørgsmålet dels om hvilke ydelser, der kan komme på tale, dels ved  

 fastsættelsen af erstatningens størrelse.
 Efter tekstanmærkningen synes  

 det forudsat, at der i Indenrigsministeriets beslutning indgår elementer af  

 kulancemæssig karakter, idet de almindelige krav til årsagssammenhæng er  

 svækket.
 Indtil august 1974 fastsatte  

 Indenrigsministeriet - evt. efter indhentet udtalelse fra Sikringsstyrelsen -  

 erstatningen i overensstemmelse med reglerne i lov om erstatning til  

 tilskadekomne værnepligtige.
 Som det fremgår af vedlagte  

 skrivelse af 21. februar 1974 til Sikringsstyrelsen, fandt  

 Indenrigsministeriet  

 ordningen særdeles uhensigtsmæssig, og på den baggrund foreslog  

 Indenrigsministeriet, at ordningens administration blev overtaget af  

 Sikringsstyrelsen.
 Som det fremgår af vedlagte  

 skrivelse af 17. oktober 1974 til Socialministeriet, accepterede  

 Sikringsstyrelsen  

 at overtage Indenrigsministeriets hidtidige opgaver vedrørende  

 erstatningssager  

 for tilskadekomne bloddonorer.
 I skrivelse af 31. oktober  

 1974 meddelte Indenrigsministeriet Sikringsstyrelsen, at de af styrelsen  

 trufne  

 afgørelser i de her omhandlede sager i påkomne tilfælde kunne ankes til  

 Indenrigsministeriet.
 ....
 Som det fremgår af  

 ovenstående er overdragelsen af Indenrigsministeriets opgaver i forbindelse  

 med  

 administrationen af ordningen sket med Socialministeriets stiltiende  

 samtykke.
 Efter indgåelsen af aftalen i  

 1974 om den fremtidige administration af ordningen er tekstanmærkningen  

 optaget  

 på de årlige finanslove med angivelse af Indenrigsministeriet som eneste  

 kompetente myndighed.
 Som det fremgår af skrivelsen  

 af 21. februar 1974 fandt Indenrigsministeriet, at ministeriet savnede den  

 fornødne ekspertise i disse erstatningssager, hvilket da også indebar, at  

 ministeriet i de fleste tilfælde søgte vejledning hos Sikringsstyrelsen.
 Ved at overlade afgørelserne  

 i disse sager i første instans til Sikringsstyrelsen (nu  

 Arbejdsskadestyrelsen)  

 har man opnået, at afgørelsen træffes af en myndighed, der i kraft af  

 tilsvarende opgaver inden for andre lovgivningsområder i større udstrækning  

 end  

 Indenrigsministeriet (nu Sundhedsministeriet) er i besiddelse af den  

 nødvendige  

 faglige og tekniske ekspertise, en ekspertise som Sundhedsministeriet ikke er  

 i  

 besiddelse af.
 Efter Sundhedsministeriets  

 opfattelse indebærer det forhold, at afgørelsen træffes af  

 Arbejdsskadestyrelsen en større grad af garanti for afgørelsens rigtighed.  

 Hertil kommer, at de afgørelser, der træffes af Arbejdsskadestyrelsen under  

 alle omstændigheder kan indankes til Sundhedsministeriet.
 Såfremt afgørelserne i disse  

 sager blev truffet af Sundhedsministeriet - i overensstemmelse med ordlyden i  

 tekstanmærkningerne - ville der ikke være mulighed for at anke afgørelsen til  

 andre administrative instanser.
 For så vidt angår spørgsmålet  

 om det af Sundhedsministeriet i skrivelse af 19. juli 1990 anførte om  

 prøvelsesbegrænsningen skal Sundhedsministeriet udtale:
 Ved Arbejdsskadestyrelsens  

 afgørelse af 28. maj 1990 fastsatte styrelsen i anledning af den (A)  

 overgåede  

 donorskade en méngrad på 5% og erhvervstabet blev fastsat til 0%.
 Efter § 28, stk. 1, i lov om  

 arbejdsskadeforsikring (lovbekendtgørelse nr. 450 af 25. juni 1987) tilkommer  

 der skadelidte erstatning for varigt mén, såfremt en arbejdsskade har påført  

 ham varig og ikke ubetydelig skade af medicinsk art.
 Efter § 28, stk. 2,  

 fastsætter Arbejdsskadestyrelsen méngraden på grundlag af skadens medicinske  

 art og omfang og under hensyn til de af arbejdsskaden forvoldte ulemper i  

 skadelidtes personlige livsførelse.
 Har en arbejdsskade medført  

 nedsættelse af skadelidtes evne til at skaffe sig indtægt ved arbejde,  

 tilkommer der ham efter § 27, stk. 1, erstatning for tab af erhvervsevne.  

 Erstatning ydes dog ikke efter bestemmelsen, såfremt erhvervsevnetabet er  

 mindre end 15%.
 Af oplysningerne i  

 Arbejdsskadestyrelsens sag angående den (A) overgående donorskade fremgår, at  

 (A's) indtægtstab ved bortfald af ekstravagter udgør mindre end 15% af  

 indkomsten.
 Skadelidte opfylder således  

 ikke (på afgørelsestidspunktet) de lovbestemte betingelser for at få tilkendt  

 erstatning for tab af erhvervsevne.
 Sundhedsministeriet er ikke i  

 besiddelse af særlig lægelig medicinsk sagkundskab, hvorfor ministeriet i  

 ankesager de facto er afskåret fra at efterprøve den lægelige vurdering af  

 skadens medicinske art og omfang, der ligger til grund for fastsættelsen af  

 méngraden.
..." Jeg udtalte herefter følgende  

 i et brev til A:
 "1)  

  

 Delegation fra Sundhedsministeriet til Arbejdsskadestyrelsen.
 Det retlige grundlag for de  

 trufne afgørelser var indeholdt i en tekstanmærkning i de årlige finanslove.  

 Tekstanmærkningen for 1989 havde følgende ordlyd:
"Sundhedsministeren  

 bemyndiges til af statskassen at yde erstatning til bloddonorer efter  

 reglerne  

 i lov om erstatning til skadelidte værnepligtige m.fl., jf.
L 80 1978, for  

 følger af ulykkestilfælde eller sygdom, der med rimelighed kan henføres til  

 afgivelse af blod til blodtransfusion (eller blodpræparater) eller de  

 forhold,  

 hvorunder afgivelsen foregår.
Medfører ulykkestilfældet eller sygdommen  

 døden,  

 er sundhedsministeren på samme måde bemyndiget til at udrede erstatning til  

 de  

 efterladte efter nævnte loves bestemmelser herom." Kompetencen er således ved  

 tekstanmærkninger henlagt til Sundhedsministeriet.
 Reglerne er ved  

 ikrafttrædelse af lov nr. 367 af 6. juni 1991 om patientforsikring blevet  

 overflødige, idet bloddonorer er omfattet af den nye lovs forsikringspligt.
Kompetencen til at fastsætte  

 erstatning i henhold til tekstanmærkningen blev i 1974 efter aftale mellem  

 Indenrigsministeriet (som i henhold til den dagældende tekstanmærkning havde  

 kompetencen) og Socialministeriet delegeret til Arbejdsskadestyrelsen.
Denne  

 delegation var ikke hjemlet i tekstanmærkningen, og spørgsmålet er derfor, om  

 den kunne anses for lovlig.
Ved bedømmelsen af dette  

 spørgsmål må der efter min mening lægges vægt på, at tildelingen og  

 udmålingen  

 ifølge tekstanmærkningen skete i henhold til lov om erstatning til skadelidte  

 værnepligtige, som i forvejen administreres af Arbejdsskadestyrelsen.  

 Delegationen skete således til et organ, som i forvejen var i besiddelse af  

 netop den ekspertise, som sager om erstatning til bloddonorer forudsætter.  

 Dertil kommer, at styrelsen er et direktorat i centraladministrationen, dvs.  

 at  

 styrelsen står i et normalt underordnelsesforhold til et departement,  

 Socialministeriets departement.
Styrelsen må således antages at være  

 forpligtet  

 til at følge såvel generelle som konkrete instruktioner om sagerne, ligesom  

 styrelsens afgørelser kan påklages til departementet.
Ligeledes må det  

 antages,  

 at departementet kan indkalde afgørelser til kontrol samt stille vilkår for  

 samt tilbagekalde delegationen helt eller delvis.
Der er således ikke særlige  

 retlige betænkeligheder ved, at afgørelsen af bloddonorerstatningen blev  

 overladt til Arbejdsskadestyrelsen.
 En retlig uklarhed følger af,  

 at Arbejdsskadestyrelsen hører under Socialministeriets departement og ikke  

 under Sundhedsministeriet, der har delegeret kompetencen.
 Delegationen blev imidlertid  

 gennemført efter aftale med Socialministeriet, og det må antages, at  

 overordnelsesbeføjelserne ved denne aftale blev overført til  

 Sundhedsministeriet, der således var beføjet til at føre den kontrol med  

 varetagelsen  

 af den delegerede kompetence, som måtte være forudsætningen for delegationens  

 lovlighed.
 Det er sammenfattende min  

 opfattelse, at overladelsen af kompetencen til Arbejdsskadestyrelsen har gode  

 administrative grunde for sig, samt at der ikke er knyttet væsentlige retlige  

 betænkeligheder til ordningen.
 Herefter finder jeg, at  

 delegationen, uanset at der ikke var reguleret i retsgrundlaget, måtte anses  

 for lovlig.
 2)  

  

 Prøvelsesbegrænsningen i Sundhedsministeriet.
 (A) har gjort gældende, at  

 det må anses for uholdbart, at Arbejdsskadestyrelsens afgørelser ikke i fuldt  

 omfang var undergivet påklage til en højere administrativ instans.
Hertil bemærkes, at adgangen  

 til at påklage styrelsens afgørelser efter min opfattelse ikke kunne anses  

 for  

 reguleret i tekstanmærkningens henvisning til lov om erstatning til  

 skadelidte  

 værnepligtige.
Jeg skal herved pege på, at tekstanmærkningen henlægger  

 kompetencen til Sundhedsministeriet, og at det således var forudsat, at  

 afgørelserne om erstatning til bloddonorer alene blev behandlet af en  

 administrativ instans.
Delegationen til  

 Arbejdsskadestyrelsen havde imidlertid til følge, at styrelsens afgørelser i  

 overensstemmelse med almindelig forvaltningsretlig opfattelse var omfattet af  

 adgangen til at klage til den delegerende myndighed.
Det kan således ikke  

 give  

 mig anledning til bemærkninger, at Sundhedsministeriet anså sig selv - og  

 ikke  

 Den Sociale Ankestyrelse - for klageinstans.
At Sundhedsministeriet ikke  

 fandt at kunne efterprøve den lægelige vurdering i styrelsens afgørelser  

 fulgte  

 ikke af retlige synspunkter, men byggede på den kendsgerning, at ministeriet  

 ikke havde og heller ikke fandt at kunne inddrage den fornødne lægelige  

 sagkundskab ved behandlingen af klager over styrelsen.
At ministeriet på  

 denne  

 måde begrænsede sin prøvelse som følge af begrænsede faglige forudsætninger  

 er  

 velkendt på andre klageområder og kan ikke i sig selv give mig anledning til  

 bemærkninger.
Det må desuden efter min mening tages i betragtning, at den  

 fornødne ekspertise blev inddraget i donorsager i forbindelse med, at  

 kompetencen er blevet overladt til Arbejdsskadestyrelsen.
Da det ved  

 tekstanmærkningen desuden var forudsat, at sagerne blev behandlet i kun én  

 instans, finder jeg det ikke kritisabelt, at den lægelige del af styrelsens  

 afgørelse i realiteten ikke kunne påklages.
 3)  

  

 Arbejdsskadestyrelsens afgørelse af 28. maj 1990 og  

 Sundhedsministeriets afgørelse af 2. juli 1990.
 Både fastsættelsen af  

 ménerstatning og udmålingen af erhvervsevnetabserstatningen beroede ifølge  

 tekstanmærkningen på en skønsmæssigt præget vurdering af lægelig og  

 erhvervsmæssig karakter.
I lighed med  

 Sundhedsministeriet har jeg ikke den fornødne lægelige sagkundskab til  

 rådighed, og jeg har derfor kun begrænsede muligheder for at kritisere  

 sådanne  

 afgørelser.
Kun hvis der foreligger særlige retlige omstændigheder, kan jeg  

 udtale kritik af en sådan afgørelse.
Jeg har ikke ved min gennemgang af sagen  

 fundet, at der gør sig sådanne omstændigheder gældende, og jeg har derfor  

 ikke  

 grundlag for kritik af de trufne afgørelser.
