I henhold til ministerresolution af den 23. december 1993, og efter at  

 Folketinget den 10. december 1993 har meddelt sit samtykke dertil, har  

 Danmark godkendt en den 4. december 1991 i London undertegnet aftale om  

 beskyttelse af flagermus i Europa.
Aftalen er indgået indenfor rammerne af  

 Bonn-konventionen om beskyttelse af migrerende arter af vilde dyr undertegnet  

 den 23. juni 1979, jf.
Udenrigsministeriets bekendtgørelse nr. 84 af 15.  

 september 1986, Lovtidende C.
 Aftalen har følgende ordlyd:
AFTALE OM BESKYTTELSE AF FLAGERMUS I EUROPA De kontraherende parter som erindrer sig Konventionen om beskyttelse af migrerende arter  

 af vilde dyr, der blev åbnet for undertegnelse i Bonn den 23. juni 1979; som erkender flagermusenes ugunstige status i Europa og  

 ikke-europæiske forekomstlande og i særdeleshed erkender den alvorlige  

 trussel, som ødelæggelse af levesteder, forstyrrelser af hvilesteder og visse  

 pesticider udgør for flagermus; som er sig bevidste, at truslen mod flagermus i Europa og  

 ikke-europæiske forekomstlande er rettet mod både migrerende og ikke  

 migrerende arter, og at opholdsstederne deles af både migrerende og ikke  

 migrerende arter; som erkender at man, på det første møde af parternes konference om  

 Konventionen om beskyttelse af migrerende arter af vilde dyr afholdt i Bonn i  

 oktober 1985, blev enige om, at tilføje de Europæiske arter af CHIROPTERA  

 (Rhinolophidae og Vespertilionidae) til konventionens liste II og pålagde  

 Sekretariatet at træffe passende forholdsregler med henblik på at udarbejde  

 en aftale for disse arter; har vedtaget følgende:
ARTIKEL I Omfang og fortolkning 1. I denne aftale betyder ARTIKEL II Generelle bestemmelser 1. Denne aftale er en AFTALE i henhold til  

 Konventionens artikel IV stykke 3.
 2. Denne aftales bestemmelser fritager ikke parterne  

 for deres forpligtigelser i henhold til andre eksisterende traktater,  

 konventioner eller aftaler.
3. Enhver part i aftalen skal angive en eller flere  

 kompetente myndigheder, der skal tildeles ansvaret for gennemførelsen af  

 denne aftale.
Den skal meddele navne og adresser på denne eller disse  

 myndigheder til samtlige denne aftales parter.
 4. Passende administrativ og finansiel støtte til  

 denne aftale skal fastsættes af aftalens parter i samråd med konventionens  

 parter.
ARTIKEL III Grundlæggende forpligtelser 1. Enhver part skal forbyde forsætlig fangst,  

 besiddelse eller drab på flagermus, undtagen efter tilladelse fra dens  

 kompetente myndighed.
2. Enhver part skal indenfor dens jurisdiktion udpege  

 de områder, som er vigtige for flagermus' bevaringsmæssige status, herunder  

 med henblik på ly og beskyttelse.
Parten skal, i fornødent omfang under  

 hensyntagen til økonomiske og sociale forhold, beskytte disse områder mod  

 ødelæggelse eller forstyrrelse.
Ligeledes skal enhver part bestræbe sig på at  

 udpege og beskytte vigtige fourageringsområder for flagermus mod ødelæggelser  

 og forstyrrelse.
 3. Når det besluttes hvilke områder, der skal  

 beskyttes af hensyn til almindelige fredningsmæssige forhold, skal enhver  

 part give levesteder, der er vigtige for flagermus, passende vægt.
 4. Enhver part skal træffe passende foranstaltninger  

 til fremme af beskyttelsen af flagermus og skal fremme den offentlige  

 bevidsthed om, at det er vigtigt, at flagermus beskyttes.
5. Enhver part skal udpege et organ, der indenfor dens  

 område skal stå for rådgivning om beskyttelse og forvaltning af flagermus,  

 især vedrørende flagermus i bygninger.
Parterne skal udveksle oplysninger om  

 deres erfaringer angående disse forhold.
 6. Enhver part skal træffe sådanne yderligere  

 foranstaltninger, som den finder nødvendige for at sikre populationer af  

 flagermus, som den har identificeret som truede, og den skal efter artikel IV  

 rapportere, hvilke foranstaltninger, der er taget.
 7. Enhver part skal i passende omfang fremme  

 forskningsprogrammer vedrørende beskyttelse og forvaltning af flagermusarter.  

 Parterne skal rådføre sig med hinanden om sådanne forskningsprogrammer, og  

 skal bestræbe sig på at koordinere sådanne forsknings- og  

 beskyttelsesprogrammer.
 8. Enhver part skal, ved vurderingen af hvilke  

 pesticider, der må anvendes, altid på passende vis tage hensyn til  

 pesticidernes mulige virkninger på flagermus, og skal bestræbe sig på, at  

 erstatte trækonserverende kemikalier, der er meget giftige for flagermus, med  

 mere sikre alternativer.
ARTIKEL IV National ikrafttræden 1. Enhver part skal vedtage og gennemføre de  

 lovgivningsmæssige og administrative foranstaltninger, der måtte være  

 nødvendige for at virkeliggøre denne aftale.
 2. Bestemmelserne i denne aftale skal på ingen måde  

 berøre parternes adgang til at vedtage strengere foranstaltninger til  

 beskyttelse af flagermus.
ARTIKEL V Parternes møder 1. Der skal afholdes regelmæssige møder mellem denne  

 aftales parter.
Storbritanniens regering skal indkalde til det første møde  

 mellem aftalens parter senest 3 år efter datoen for denne aftales  

 ikrafttræden.
Aftalens parter skal vedtage procedureregler for møderne samt  

 økonomiske vedtægter, herunder bestemmelser om budgettet og bidragsskalaen  

 for den næste finansielle periode.
Sådanne regler skal vedtages med  

 to-trediedeles flertal af de tilstedeværende og stemmeafgivende parter.  

 Beslutninger i henhold til de økonomiske vedtægter kræver tre-fjerdedeles  

 flertal af de tilstedeværende og stemmeafgivende parter.
 2. På møderne kan parterne efter behov nedsætte  

 videnskabelige- såvel som andre arbejdsgrupper.
3. Ethvert forekomstland eller enhver regional  

 økonomisk samarbejdsorganisation, der ikke er part i denne aftale,  

 Konventionens Sekretariat, Europarådet i dets egenskab af Sekretariat for  

 Konventionen om beskyttelse af Europas vilde dyr og planter samt naturlige  

 levesteder og tilsvarende mellemfolkelige organisationer kan være  

 repræsenteret på parternes møder med observatører.
Enhver styrelse eller  

 organisation, som er teknisk kvalificeret vedrørende beskyttelse og  

 forvaltning af flagermus, kan ligeledes være repræsenteret på parternes møder  

 ved observatører, med mindre der protesteres herimod af mindst en trediedel  

 af de tilstedeværende parter.
Kun parterne kan stemme på parternes møder.
 4. Bortset fra hvad der fremgår af stykke 5 nedenfor,  

 har hver part i denne aftale 1 stemme.
5. Regionale økonomiske samarbejdsorganisationer, som  

 er parter i denne aftale, kan i sager indenfor deres kompetenceområde udøve  

 deres stemmeret med det antal stemmer, som svarer til antallet af deres  

 medlemsstater, som er parter i aftalen og tilstede under afstemningen.
En  

 regional økonomisk samarbejdsorganisation kan ikke bruge sin stemmeret, hvis  

 dens medlemsstater udøver deres stemmeret, og vice versa.
ARTIKEL VI Rapportering om aftalens gennemførelse Enhver part skal til hvert møde mellem parterne fremlægge en ajourført  

 rapport om gennemførelsen af denne aftale.
Den skal rundsende rapporten til  

 parterne mindst 90 dage før åbning af et ordinært møde.
ARTIKEL VII Ændringer af aftalen 1. Denne aftale kan ændres på ethvert møde mellem  

 parterne.
 2. Forslag til ændring kan fremsættes af enhver part.
3. Teksten til enhver foreslået ændring og  

 begrundelserne herfor skal tilsendes depositaren mindst 90 dage før åbningen  

 af mødet.
Depositaren skal straks videresende kopier til parterne.
4. Ændringer kan vedtages med to trediedels flertal af  

 de tilstedeværende og stemmeafgivende parter og skal for de parter, der har  

 accepteret ændringerne, træde i kraft 60 dage efter deponering hos  

 depositaren af det femte instrument om accept af ændringen.
Herefter træder  

 ændringerne i kraft for en part 30 dage efter den dato, hvor den har  

 deponeret sit instrument om accept af ændringen hos depositaren.
ARTIKEL VIII Forbehold Bestemmelserne i denne konvention kan ikke gøres til genstand for  

 generelle forbehold.
En forekomststat eller en regional økonomisk  

 samarbejdsorganisation kan imidlertid, når den bliver part i overensstemmelse  

 med artikel X eller XI, tage et særligt forbehold i forbindelse med en  

 hvilken som helst særlig art af flagermus.
ARTIKEL IX Bilæggelse af tvister Enhver tvist, som måtte opstå mellem parter med hensyn til fortolkningen  

 eller anvendelsen af bestemmelserne i denne aftale, skal gøres til genstand  

 for forhandling mellem de i tvisten involverede parter.
ARTIKEL X Undertegnelse, ratifikation, accept og godkendelse Denne aftale skal stå åben for undertegnelse af forekomststater eller  

 regionale økonomiske samarbejdsorganisationer, som kan blive parter enten  

 ved:
 Ratifikations-, accept- og godkendelsesinstrumenter skal deponeres hos  

 depositaren.
 Denne aftale skal stå åben for undertegnelse indtil datoen for aftalens  

 ikrafttræden.
ARTIKEL XI Tiltrædelse Denne aftale skal stå åben for tiltrædelse af forekomststater eller  

 regionale økonomiske samarbejdsorganisationer efter datoen for aftalens  

 ikrafttræden.
Tiltrædelsesinstrumenter skal deponeres hos depositaren.
ARTIKEL XII Ikrafttræden Denne aftale skal træde i kraft på den halvfemsindstyvende dag efter den  

 dato, på hvilken 5 forekomststater er blevet parter i overensstemmelse med  

 artikel X.
Derefter skal den træde i kraft for en undertegnende eller  

 tiltrædende stat på den tredivte dag efter deponering af dens ratifikations-,  

 accept-, godkendelses- eller tiltrædelsesinstrument.
ARTIKEL XIII Opsigelse og ophævelse Enhver part kan opsige denne aftale til enhver tid ved skriftlig  

 meddelelse til depositaren.
Opsigelsen vil træde i kraft 12 måneder efter den  

 dato, hvor depositaren har modtaget meddelelsen.
Aftalen skal forblive  

 gældende i mindst 10 år og skal derefter ophæves på den dato på hvilken  

 mindst fem parter indstiller den dertil.
ARTIKEL XIV Depositaren Originaleksemplaret af denne aftale på engelsk, fransk og tysk, som alle  

 har samme gyldighed, skal deponeres hos Storbritanniens regering, som skal  

 være depositar og som skal oversende bekræftede kopier heraf til alle stater  

 og regionale økonomiske samarbejds-organisationer, som har undertegnet  

 aftalen eller deponeret ratifikations-, accept-, godkendelses- eller  

 tiltrædelsesinstrumenter.
 Depositaren skal underrette alle forekomstlande og regionale økonomiske  

 samarbejdsorganisationer om undertegnelser, deponering af ratifikations-,  

 accept-, godkendelses- eller tiltrædelsesinstumenter, om ikrafttræden af  

 denne aftale, ændringer i den, forbehold og meddelelser om opsigelse.
 Til bekræftelse heraf har undertegnede, der er behørigt bemyndiget dertil,  

 underskrevet denne aftale.
Udfærdiget i London den fjerde dag i december i året et tusinde nihundrede  

 og enoghalvfems.
Aftalen trådte i medfør af art XII i kraft for Danmark den  

 5. februar 1994.
 Foruden Danmark har følgende lande ratificeret, accepteret, godkendt eller  

 tiltrådt aftalen:
 Luxembourg, Nederlandene, Norge, Storbritannien, Sverige og Tyskland.
