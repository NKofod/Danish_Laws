 1. Denne vejledning henvender sig til  

 firmapensionskasser, der ansøger om tilladelse (koncession) til at drive  

 pensionskassevirksomhed.
2. I henhold til § 16 i lov nr. 326 af 24. maj 1989 om  

 tilsyn med firmapensionskasser skal pensionskasser i forbindelse med  

 stiftelsen indgive ansøgning om koncession til Finanstilsynet.
Der kan ikke  

 gives koncession før pensionskassens økonomiske og tekniske grundlag samt  

 pensionsregulativ er godkendt af Finanstilsynet, jf. lovens § 17.
 3. Med ansøgning om koncession foreskriver lovens §  

 16, at der skal følge bekræftet udskrift af generalforsamlingsprotokollen og  

 pensionsregulativet underskrevet af alle bestyrelsesmedlemmer.
 4. Da det påhviler pensionskassen at belyse indholdet  

 og konsekvenserne af en ansøgning, forventes pensionskassen i forbindelse med  

 en ansøgning at fremsende en detaljeret prognose, der giver Finanstilsynet  

 nødvendig og tilstrækkelig grundlag for at kunne bedømme ansøgningen.
5. Med hensyn til indholdet af ovennævnte prognose,  

 kan pensionskassen hente vejledning i kapitel 1 i Industriministeriets  

 bekendtgørelse nr. 456 af 10. september 1981 om solvensmargen og  

 kapitalgrundlag for livsforsikringsvirksomhed.
Finanstilsynet skal dog  

 henstille, at den af pensionskassen udarbejdede prognose, baseres på en  

 periode af 5 regnskabsår.
 Finanstilsynet den 7. februar 1991.
