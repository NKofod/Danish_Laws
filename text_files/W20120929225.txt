Pressenævnets kendelse i sag nr. 12-70-00286 Resumé Klager  en person  klagede over artiklerne Sexlægen fængslet efter politijagt, Sexlægen er sindssyg og Mafia skulle dræbe B.T.-journalist for sex-læge på bt.dk.
 Pressenævnets formand udtaler:
 Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge bt.dk sletning af artiklerne.
Klage over god presseskik kan rettes til mediet selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2.
Da klagen vedrører artikler fra 2001, 2002 og 2006, og klagen først er modtaget i Pressenævnet i 2012, er klagen indgivet efter 4-ugers klagefristens udløb.
Det forhold, at artiklerne stadig er tilgængelige på internettet, ændrer ikke herved.
 Klagen afvises herefter som for sen i medfør af medieansvarslovens § 43, stk. 3.
 [Klager] har klaget til Pressenævnet over artiklerne Sexlægen fængslet efter politijagt af 30. juni 2001, Sexlægen er sindssyg og Læge misbrugte sine patienter af 20. december 2002 samt Mafia skulle dræbe B.T.-journalist for sex-læge af 9. april 2006 bragt på bt.dk, idet han mener, at god presseskik er tilsidesat, og at artiklerne bør slettes.
 Klagen er modtaget i Pressenævnet den 25. juni 2012.
 Sagen er behandlet sammen med sag nr. 12-70-00287, [Klager] mod Ekstra Bladet, sag nr. 12-70-00288, [Klager] mod Google.dk, og sag nr. 12-70-00289, [Klager] mod Helsenyt.com.
[Klager] har til støtte for klagen bl.a. anført, at de to artikler er blandt søgeresultaterne, når man foretager en søgning på klagers navn på søgemaskinen Google.dk.
Artiklerne vedrører en gammel afsluttet straffesag, som klagers børns klassekammerater har fundet frem til via en søgning.
Klagers offentlig tilgængelige straffeattest har ikke længere nogen tilførsel.
Artiklerne bør derfor fjernes fra BTs hjemmeside, så de heller ikke kan findes via Google.dk.
 Pressenævnets formand udtaler:
 Pressenævnet bemærker, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger uden for nævnets kompetence at pålægge bt.dk sletning af artiklerne.
Klage over god presseskik kan rettes til mediet selv eller direkte til Pressenævnet.
Fristen for at klage til Pressenævnet er fire uger efter offentliggørelsen i massemediet eller fire uger efter massemediets afgørelse, jf. medieansvarsloven § 34, stk. 2. Da klagen vedrører artikler fra 2001, 2002 og 2006, og klagen først er modtaget i Pressenævnet i 2012, er klagen indgivet efter 4-ugers klagefristens udløb.
Det forhold, at artiklerne stadig er tilgængelige på internettet, ændrer ikke herved.
 Klagen afvises herefter som for sen i medfør af medieansvarslovens § 43, stk. 3.
