 I henhold til § 1, stk. 1 og 2, og § 6 i Lov nr. 562 af 21. december 1972  

 om administration af Det europæiske økonomiske Fællesskabs forordninger om  

 etablering af en fælles strukturpolitik for fiskerisektoren og om den fælles  

 markedsordning for fiskerivarer m.v., som ændret ved bl.a. lov nr. 221 af 24.  

 maj 1978 og senest ved lov nr. 621 af 19. december 1980, fastsættes følgende:
 § 1.  Denne bekendtgørelse gælder for danske fiskere,  

 der anvender et danskregistreret fiskerfartøj, uanset hvilket farvand, der  

 fiskes i, og uanset hvor fangsten landes.
 Stk. 2.  §§ 6 og 7 finder dog anvendelse på enhver  

 landing af fisk i dansk havn.
§ 2.  I denne bekendtgørelse forstås ved logbog såvel  

 denne som omladnings- og landingsopgørelser, jfr.
Kommissionens Forordning  

 (EØF) Nr. 2807/ 83 af 22. september 1983 om nærmere bestemmelser for  

 registrering af oplysninger om medlemsstaternes fangster.
Stk. 2.  Logbogen udleveres af den stedlige  

 fiskerikontrol.
Fiskeriministeriet foranlediger foretaget registrering af  

 logbogen ved udleveringen.
 § 3.  Logbogsformularerne skal udfyldes fortløbende.  

 Alle originalformularer, herunder fejlagtigt udfyldte formularer, skal  

 afleveres til fiskerikontrollen eller indsendes til fiskeriministeriet.
 Stk. 2.  Såfremt en logbog bortkommer, skal der afgives  

 en skriftlig erklæring herom til fiskerikontrollen, forinden en ny logbog kan  

 udleveres.
 Stk. 3.  Såfremt en bortkommen logbog findes, må den  

 ikke anvendes, men skal straks afleveres til fiskerikontrollen.
 § 4.  Udover de i bilag VII, nr. 1, i Kommissionens  

 Forordning (EØF) Nr. 2807/83 nævnte arter, skal der på logbogsformularerne  

 anføres oplysninger om fangst og landing af følgende fiskearter, såfremt den  

 ombordværende mængde af den enkelte art overstiger den anførte  

 minimumsmængde:
Stk. 2.  Andre end de i stk. 1 nævnte arter kan indføres  

 særskilt på logbogsformularerne.
Såfremt der ikke sker særskilt indførelse,  

 skal sådanne arter indføres samlet under betegnelsen »Andre« (Kode:  

 OTH).
 § 5.  Omladning fra et dansk fiskerfartøj til et  

 udenlandsk fartøj må kun finde sted efter forud indhentet tilladelse fra  

 fiskeriministeriet.
 Stk. 2.  Ved omladning forstås hel eller delvis  

 afgivelse af fangsten fra et fiskerfartøj til et andet fartøj.
 § 6.  Ved de i Kommissionens Forordning (EØF) Nr.  

 2807/83 i forbindelse med indsendelse eller aflevering af logbogsformularer  

 nævnte ansvarlige myndigheder forstås ved landing af fisk i dansk havn  

 fiskerikontrollen og fiskeriministeriet samt sådanne andre myndigheder, der  

 af fiskeriministeren er bemyndiget til at modtage disse.
 § 7.  Føreren af et fiskerfartøj, der er registreret  

 inden for Det europæiske økonomiske Fællesskab, skal efter hver landing af  

 fisk aflevere eller indsende logsbogsformularerne til de ansvarlige  

 myndigheder jfr. § 6, forinden fartøjet påny forlader havnen - dog altid  

 senest 48 timer efter losningens afslutning.
Stk. 2.  Føreren af et fiskerfartøj, der er registreret  

 uden for Det europæiske økonomiske Fællesskab, skal efter hver landing af  

 fisk aflevere eller indsende en landingsopgørelsesformular, der mindst  

 indeholder de i Kommissionens Forordning (EØF) Nr. 2807/83 krævede  

 oplysninger.
Landingsopgørelsesformularer udleveres af den stedlige  

 fiskerikontrol eller de myndigheder, som af fiskeriministeren er bemyndiget  

 hertil, og skal afleveres eller indsendes til de ansvarlige myndigheder, jfr.  

 § 6, forinden fartøjet påny forlader havnen - dog altid senest 48 timer efter  

 losningens afslutning.
 § 8.  Tilsynet med overholdelse af bestemmelserne i  

 denne bekendtgørelsen påhviler fiskerikontrollen og førerne af de under  

 fiskeriministeriet hørende fartøjer, der bemyndiges dertil af  

 fiskeriministeren.
 Stk. 2.  Fiskerikontrollens tjenestemænd og førere af de  

 under fiskeriministeriet hørende fartøjer har politimyndighed under udøvelse  

 af det i stk. 1 nævnte tilsyn.
Stk. 3.  Logbogen skal på forlangende forevises  

 kontrolmyndighederne.
Disse har ret til ved undersøgelse af fangst og  

 redskaber at kontrollere angivelserne i logbogen.
Fartøjsføreren eller dennes  

 stedfortræder skal være kontrolmyndighederne behjælpelig hermed.
 Stk. 4.  Kontrolmyndighederne kan til enhver tid kræve  

 logbogen ajourført, og ajourføringen heraf skal være afsluttet inden  

 losningens påbegyndelse.
 Stk. 5.  Landingsopgørelsen skal føres og afsluttes ved  

 losningens afslutning.
 § 9.  Overtrædelse af bestemmelserne i denne  

 bekendtgørelse straffes med bøde.
 § 10.  Denne bekendtgørelse træder i kraft den 1.  

 april 1985.
 Stk. 2.  Samtidig ophæves bekendtgørelse nr. 445 af 2.  

 september 1981 om fangstfortegnelse.
