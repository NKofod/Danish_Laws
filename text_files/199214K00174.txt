Nr BTL 174 Betænkning over Forslag til lov om arbejdsmarkedsuddannelsescentre   

 Nr L 174 1992-93, 1. samling Afgivet af Arbejdsmarkedsudvalget Afgivet: 19930526 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra Kommunernes Landsforening og Sammenslutningen af Landbrugets  

 Arbejdsgiverforeninger.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet henviser i øvrigt til de bemærkninger, mindretallet har  

 fremført i betænkningen over forslag til lov om arbejdsmarkedsuddannelser (L  

 173).
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 27 1) Stk. 1 affattes således:
»Centrene samarbejder med erhvervsskoler og andre  

 uddannelsesinstitutioner i et lokalt fællesskab.
Samarbejdet kan angå udbudet  

 af uddannelser, kurser og vejledningsaktiviteter m.v. og gensidig meddelelse  

 af oplysninger om planlagte eller forventede initiativer.
Til brug for  

 samarbejdet kan institutionerne oprette lokale fællesudvalg.« Bemærkninger Til nr. 1 Ændringsforslaget medfører, at AMU-centre på samme måde, som det  

 er foreslået for erhvervsskolerne, får pligt til at indgå i et lokalt  

 samarbejde med andre uddannelsesinstitutioner.
Forslaget indebærer, at  

 indholdet af dette samarbejde besluttes lokalt under hensyn til lokale  

 forskelle.
