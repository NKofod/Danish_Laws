Cirkulæreskrivelse om meddelelse om  

 ophør i et arbejdstilbud Kommentar m.v.:
 Afskedigelsen skyldtes ikke væsentligst medlemmets  

 forhold.
 Meddelelse om afgørelsen:
 Et medlem blev ansat som arbejdsmand i et arbejdstilbud i  

 perioden 1. oktober 1992 til 30. april 1993.
Af værkmesterens notat af 27. november 1992  

 fremgår, at medlemmet om morgenen den 25. november 1992 ikke  

 mødte på arbejdspladsen og ikke havde meddelt fravær.  

 Medlemmet kom senere på formiddagen og virkede beruset, hvorfor  

 medlemmet blev sendt hjem med besked om at komme dagen efter.
Den 26.  

 november 1992 meddelte værkmesteren medlemmet, at han ville blive  

 trukket i løn for den foregående dag, og at han i  

 gentagelsestilfælde måtte regne med at blive bortvist.
Medlemmet  

 erklærede sig indforstået.
Værkmesteren meddelte desuden  

 medlemmet, at der var modtaget flere tilkendegivelser om, at medlemmet ikke  

 passede det arbejde, han var sat til.
Medlemmet lovede at tage dette til  

 efterretning og ville fremover sørge for at passe sit arbejde.
Den 25. januar 1993 meddelte arbejdsgiveren medlemmet, at  

 ansættelsen ophørte samme dato.
Af erklæring om  

 ophør fremgår, at medlemmet var afskediget på grund af  

 arbejdsmæssige problemer, samarbejdsvanskeligheder og  

 disciplinære forhold.
Arbejdsgiveren forklarede efterfølgende,  

 at medlemmet var meget modvillig til at udføre givne arbejdsopgaver og  

 ikke virkede motiveret for at arbejde på arbejdspladsen.
Medlemmet  

 havde desuden fået et par mundtlige og en skriftlig advarsel.
I sin klage til hovedledelsen anførte medlemmet, at  

 han ikke havde modtaget nogen skriftlig advarsel.
Han havde fået en  

 mundtlig påtale i begyndelsen af november 1992, fordi han ikke havde  

 sygemeldt sig telefonisk, hvilket var korrekt.
Desuden havde han fået  

 at vide, at hans arbejdstempo var for lavt.
Dette var medlemmet overrasket  

 over, da det et par uger efter ansættelsens påbegyndelse var  

 blevet påtalt, at hans arbejdstempo var for højt.
Arbejdsgiveren tilsendte efterfølgende afdelingen  

 en klage fra en af medlemmets kolleger.
Ifølge klagen udviste  

 medlemmet manglende vilje/evne til at møde til tiden, efterkomme  

 arbejdsinstrukser og møde i ædru tilstand.
Arbejdsgiveren  

 oplyste, at han ikke havde været i stand til at finde en kvittering for  

 modtagelsen af den advarsel, der skulle være givet den 26. november  

 1992.
 Hovedledelsen traf afgørelse om, at medlemmet  

 ansås for selvforskyldt ledig i arbejdstilbudet.
På forespørgsel fra direktoratet meddelte  

 arbejdsgiveren, at medlemmet mødte upræcist på arbejde og  

 virkede komplet uengageret i arbejdsopgaverne.
Kollegerne kunne ikke stole  

 på, at han udførte de givne opgaver tilfredsstillende, da han  

 optrådte lad og modvillig.
Det havde ikke været muligt at finde  

 en kopi af den skriftlige advarsel.
Direktoratet tiltrådte kassens afgørelse.
Ved  

 afgørelsen blev der lagt vægt på arbejdsgiverens  

 oplysninger om, at medlemmet var udeblevet fra sit arbejde, og at han havde  

 fået påtalt, at han kom for sent.
Direktoratet lagde desuden  

 vægt på, at medlemmets handlemåde under  

 ansættelsesforholdet havde givet anledning til samarbejdsproblemer, som  

 væsentligst kunne tilregnes medlemmet.
I klagen til ankenævnet undrede medlemmet sig over,  

 at han var blevet bortvist, da han mandag den 25. januar 1993 mødte  

 på arbejde efter en behørigt anmeldt sygdomsperiode.
Hvis  

 oplysningerne fra arbejdsgiveren om antal og omfang af påtaler havde  

 været i overensstemmelse med sandheden, ville bortvisningen vel kunne  

 skønnes berettiget, såfremt der forelå en ny  

 overtrædelse af disciplinær karakter, hvilket imidlertid ikke var  

 tilfældet.
 På forespørgsel fra ankenævnet meddelte  

 arbejdsgiveren, at der ikke var særlige forhold den 25. januar 1993,  

 som medførte bortvisningen.
 Ankenævnet ændrede direktoratets  

 afgørelse, da det ikke var dokumenteret, at medlemmet havde fået  

 en skriftlig advarsel, og da der ikke var nogen særlig anledning  

 umiddelbart op til den 25. januar 1993, der begrundede afskedigelsen.
