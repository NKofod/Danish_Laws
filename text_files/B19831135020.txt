1 Definitioner 1.1 Undervisningslokaler: Lokaler, der benyttes til undervisningsformål,  

 samt lokaler, som er nødvendige for eller naturligt knytter sig til  

 undervisningen, som f.eks. biblioteksrum, spisestuer, grupperum,  

 specialklasser og gymnastiksale.
 1.2 Undervisningsafsnit: Et eller flere undervisningslokaler med  

 tilhørende gange, depotrum og andre lokaler med direkte tilknytning til de  

 pågældende undervisningsafsnit.
 To eller flere undervisningsafsnit med fælles flugtvej betragtes som eet  

 afsnit.
 1.3 Skoler: Bygninger med et eller flere undervisningsafsnit.
2 Generelt 2.1 Den daglige ansvarlige leder skal drage omsorg for, at disse  

 forskrifter overholdes.
 2.2 Aulaer, spisesale, mødelokaler, gymnastiksale m.v. til mere end 150  

 personer er omfattet af »Driftsmæssige forskrifter for  

 forsamlingslokaler« - også selv om en sådan benyttelse kun sker  

 undtagelsesvis.
 2.3 Soverumsafsnit i kostskoler, højskoler o.lign. er omfattet af  

 »Driftsmæssige forskrifter for hoteller m.v.«.
 2.4 Midlertidige overnatningslokaler i skoler er undergivet bestemmelserne  

 i bekendtgørelsens § 3 og omfattet af kapitel 8 i »Driftsmæssige  

 forskrifter for hoteller m.v.«.
3 Nød- og panikbelysning 3.1 I skoler med nød- og panikbelysning skal der være ansat mindst 1  

 person, der er instrueret om anlæggets betjening, afprøvning og  

 vedligeholdelse.
 3.2 Ved betjeningstavler for nød- og panikbelysningsanlæg med egen  

 strømforsyning (akkumulatorer, generatorer m.m.) skal der være ophængt en af  

 brandmyndigheden godkendt instruks med udførlig vejledning i anlæggets  

 betjening, afprøvning og vedligeholdelse.
 3.3 Der henvises i øvrigt til punkterne 6.2.4, 6.2.5, 7.1 og 7.4.
4 Varslingsanlæg 4.1 I skolens kontor skal der være anbragt en af brandmyndigheden godkendt  

 varslingsinstruks, hvis indhold skal tilpasses anlæggets art og betjening  

 samt de stedlige forhold ud fra følgende retningslinier, der angiver de  

 nødvendige funktioners rækkefølge:
 Hvis de i punkterne a og b nævnte funktioner kan udføres samtidigt, skal  

 dette klart fremgå af varslingsinstruksens tekst.
 4.2 Konstaterede fejl ved varslingsanlæg skal omgående afhjælpes.
4.3 Hvis afbrydere (herunder gruppeafbrydere) for varslingsanlæg er  

 anbragt i skab, skal dette altid være aflåst.
Skabet må ikke anvendes til  

 andet formål.
 4.4 Der henvises i øvrigt til punkt 7.1.
5 Brandslukningsmateriel 5.1 I undervisningsafsnit skal der på let tilgængelige steder installeres  

 vandfyldte slangevinder, tilsluttet bygningens vandforsyning, jfr. punkt 5.6.
 I undervisningsafsnit, der er oprettet før den 1. januar 1973, kan der  

 anbringes håndsprøjtebatterier i stedet for vandfyldte slangevinder.
 5.2 Det i punkt 5.1 nævnte brandslukningsmateriel skal anbringes på en  

 sådan måde, at der fra et vilkårligt punkt bliver højst 25 m til nærmeste  

 slukningsredskab.
 5.3 Slukningsredskaber skal anbringes således, at de ikke indskrænker den  

 frie bredde af flugtveje eller på anden måde hindrer flugtvejes benyttelse.
 5.4 I skolekøkkener, fysik- og kemilokaler og andre særlige  

 undervisningslokaler skal der anbringes håndildslukkere, jfr. punkt 5.7,  

 efter brandmyndighedens anvisning.
 5.5 Anbringelsessteder for brandslukningsmateriel skal markeres i  

 overensstemmelse med DS 734.
 5.6 Vandfyldte slangevinder skal udføres i overensstemmelse med  

 Brandteknisk Vejledning nr. 15, udsendt af Dansk Brandværns-Komite.
 Tidligere godkendelser af vandfyldte slangevinders ydelse og placering er  

 dog fortsat gældende.
 5.7 Håndildslukkere skal være kulsyresne- og pulverslukkere af størrelse  

 mindst 6 kg af godkendte typer efter DS 2120.
Kulsyresneslukkere skal være af mindst type 55 B.
Pulverslukkere skal være  

 af mindst type 89 B.
 Eksisterende 6 kg kulsyresne- og pulverslukkere af ikke-godkendte typer  

 kan dog bibeholdes, men skal ved udskiftning erstattes af håndildslukkere,  

 der er godkendt efter DS 2120.
 Håndildslukkere skal være ophængt i bekvem højde over gulv.
 5.8 Der henvises i øvrigt til punkterne 7.2-7.4.
6 Ordensregler 6.1 Generelt.
6.1.1 Redningsåbninger skal til enhver tid kunne åbnes indefra uden brug  

 af nøgler eller særligt værktøj.
Der skal være fri og uhindret adgang til  

 åbningerne for personer i rummene.
 6.1.2 Arealer, der er nødvendige for fremføring og anvendelse af  

 brandvæsenets køretøjer, må ikke benyttes til parkering eller andre formål,  

 som kan hindre brandvæsenets rednings- og slukningsarbejde.
 6.1.3 Teknikrum (ventilationsrum m.v.) skal altid holdes rengjorte og må  

 ikke indeholde oplag af nogen art.
 6.2 Flugtveje.
6.2.1 Flugtveje (gange, trapper, gårdarealer m.v.) skal være frie og  

 ryddelige i hele deres bredde og belyst på en sådan måde, at man med  

 sikkerhed kan færdes der.
I flugtveje må der ikke opstilles inventar eller  

 anbringes genstande af nogen art.
 Brandmyndigheden kan dog tillade, at gange og gårdarealer m.v. (men ikke  

 trapper) indrettes til andre formål end trafik, hvis disse formål ikke  

 medfører væsentlig forøget brandbelastning eller reducerer funktionen som  

 flugtvej.
Udvendigt ved flugtvejsdøre må der ikke være parkerede biler, knallerter,  

 cykler, oplag, beplantninger o.lign., som kan hindre evakuering.
Udvendige  

 flugtveje skal være ryddet for sne og is i vinterhalvåret.
6.2.2 Døre i flugtveje skal kunne passeres i flugtretningen uden brug af  

 nøgler eller særligt værktøj, når der sker benyttelse af de lokaler, som  

 flugtvejene har tilknytning til.
Dørene skal i øvrigt kunne åbnes ved  

 betjening af enkle åbningsbeslag (håndgreb, vridere, pasquilbeslag), anbragt  

 i bekvem højde over gulv (ca. 1 m - dog mindst 1,6 m for pasquilbeslag).
 6.2.3 Flugtvejsdøre, der ikke benyttes til dagligt, kan af  

 brandmyndigheden kræves afmærket NØDUDGANG i overensstemmelse med DS 734.
 6.2.4 Flugtvejsdøre må ikke maskeres eller dækkes med gardiner,  

 skærmbrædder el. lign., ligesom nødbelysningslamper og skilte, jfr. punkt  

 6.2.3, ved dørene altid skal være synlige.
 6.2.5 I skoler, der på grund af aftenundervisning er krævet forsynet med  

 nød- og panikbelysning, skal nødbelysningen være tændt, når lokalerne  

 anvendes til dette formål.
 I skoler, der af anden grund er krævet forsynet med nød- og  

 panikbelysning, skal nødbelysningen altid være tændt, når lokalerne anvendes.
 6.2.6 Overflader på vægge i flugtveje må ikke forringes i brandmæssig  

 henseende, f.eks. ved ophængningen af træfiberplader eller andet brændbart  

 materiale.
 6.3 Branddøre m.v.
 6.3.1 Døre mellem gange og trapper og alle selvlukkende døre skal altid  

 holdes lukket og må ikke være forsynet med kiler, kroge, hasper eller andet,  

 som kan fastholde dørene i åben stilling, jfr. dog punkt 6.3.2.  

 Selvlukkemekanisme på døre må ikke fjernes eller sættes ud af funktion.
6.3.2 Uanset bestemmelserne i punkt 6.3.1 kan selvlukkende døre fastholdes  

 i åben stilling ved hjælp af elektromagneter, der styres af røgdetektorer,  

 opsat umiddelbart ved de pågældende døre.
Røgdetektorer med tilhørende  

 kontroludstyr skal være godkendt af Dansk Forening for Skadesforsikring.
 6.3.3 Konstateres det ved brandmyndighedens eftersyn, at selvlukkende døre  

 kan fastholdes i åben stilling i strid med bestemmelserne i punkt 6.3.1, skal  

 brandmyndigheden kræve, at de pågældende døre indrettes som angivet i punkt  

 6.3.2.
6.3.4 Brandmyndigheden kan kræve, at branddøre afmærkes BRANDDØR - HOLDES  

 LUKKET.
Afmærkningen skal være i overensstemmelse med DS 734.
 6.4 Instruktion af personale.
 6.4.1 Personalet skal grundigt instrueres om ordensreglerne og om brugen  

 og placeringen af brandslukningsmateriellet.
 6.4.2 Personalet skal endvidere grundigt instrueres om  

 varslingsinstruksens indhold og om de opgaver, der påhviler personalet ved  

 evakuering af brandtruede undervisningsafsnit.
7 Kontrolforanstaltninger 7.1 Der skal drages omsorg for, at der hvert tredie år indsendes attest  

 til brandmyndigheden fra en autoriseret elektroinstallatør om, 7.2 Brandslanger og håndsprøjter skal jævnligt efterses og afprøves.
 7.3 De i punkt 5.4 omtalte håndildslukkere skal efterses og kontrolleres  

 mindst 1 gang om året, og dato for sidste eftersyn skal til enhver tid fremgå  

 af påhæftet mærkeseddel el. lign. fra den, der har foretaget eftersynet.
7.4 Det skal jævnligt kontrolleres, at samtlige lamper, der hører til nød- og panikbelysningen, er i orden.
at selvlukkende døres lukkeanordning er funktionsdygtig, herunder at  

 dørene lukker tætsluttende i fals, og at håndsprøjter og spande er vandfyldte.
 7.5 Alle mangler, der konstateres på grundlag af de i punkterne 7.1-7.4  

 nævnte kontrolforanstaltninger, skal omgående afhjælpes.
