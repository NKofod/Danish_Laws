Nr LSF 238 Forslag til Lov om ændring af lov om investeringsfonds  

 (Konsekvensændringer som følge af skattereformen og investeringsfondskonti i  

 andelskasser) Fremsat af ministeren for skatter afgifter den 16. april 1986 § 1 I lov om investeringsfonds, jfr. lovbekendtgørelse nr. 422 af 15.
 august 1984, fortages følgende ændringer:
 1. I § 3 A indsættes efter stk. 1 som nyt stykke:
»Stk. 2. Skattepligtige, der driver selvstændig skibsvirksomhed som bierhverv efter personskattelovens § 4, stk. 1, nr. 10, kan ikke benytte henlæggelser til investeringsfonds til forlods afskrivning på aktiver, der omfattes af denne virksomhed.« Stk. 2-4 bliver herefter stk. 3-5.
 2. I § 3 A, stk. 4, der bliver stk. 5, ændres »stk. 2 og 3« til:
 »stk. 3 og 4«.
3. I § 4, stk. 1, 1. pkt., ændres »valutakurstab« til:  

 »kurstab på fordringer og gæld« og »valutakursgevinst« til:  

 »kursgevinst på fordringer og gæld«.
 4. § 5, stk. 6, affattes således:
»Stk. 6. Konto for investeringsfond kan oprettes i danske banker, sparekasser og andelskasser.« § 2 Konto for investeringsfond i en andelskasse, der er omfattet af § 8, stk. 1, nr. 1, i lov nr. 154 af 24. april 1985 om ændring af lov om banker og sparekasser m.fl. love, kan kun oprettes, hvis andelskassen er medlem af en sammenslutning som omhandlet i kapitel 4 D i lov om banker og sparekasser, eller hvis andelskassens egenkapital udgør mindst 8 pct. af de samlede gælds- og garantiforpligtelser opgjort efter § 21 i lov om banker og sparekasser og antallet af andelshavere mindst andrager 50, der hver har indbetalt mindst 1.000 kr. af andelskapitalen.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1-3, har virkning fra og med indkomståret 1987.
Oprindeligt fremsat lovforslag Blad nr 768§ 1 I lov om investeringsfonds, jfr. lovbekendtgørelse nr. 422 af 15.
 august 1984, fortages følgende ændringer:
 1. I § 3 A indsættes efter stk. 1 som nyt stykke:
»Stk. 2. Skattepligtige, der driver selvstændig skibsvirksomhed som bierhverv efter personskattelovens § 4, stk. 1, nr. 10, kan ikke benytte henlæggelser til investeringsfonds til forlods afskrivning på aktiver, der omfattes af denne virksomhed.« Stk. 2-4 bliver herefter stk. 3-5.
 2. I § 3 A, stk. 4, der bliver stk. 5, ændres »stk. 2 og 3« til:
 »stk. 3 og 4«.
3. I § 4, stk. 1, 1. pkt., ændres »valutakurstab« til:  

 »kurstab på fordringer og gæld« og »valutakursgevinst« til:  

 »kursgevinst på fordringer og gæld«.
 4. § 5, stk. 6, affattes således:
»Stk. 6. Konto for investeringsfond kan oprettes i danske banker, sparekasser og andelskasser.« § 2 Konto for investeringsfond i en andelskasse, der er omfattet af § 8, stk. 1, nr. 1, i lov nr. 154 af 24. april 1985 om ændring af lov om banker og sparekasser m.fl. love, kan kun oprettes, hvis andelskassen er medlem af en sammenslutning som omhandlet i kapitel 4 D i lov om banker og sparekasser, eller hvis andelskassens egenkapital udgør mindst 8 pct. af de samlede gælds- og garantiforpligtelser opgjort efter § 21 i lov om banker og sparekasser, og antallet af andelshavere mindst andrager 50, der hver har indbetalt mindst 1.000 kr. af andelskapitalen.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. § 1, nr. 1-3, har virkning fra og med indkomståret 1987.
BEMÆRKNINGER TIL LOVFORSLAGET Efter lovforslaget foretages der nogle konsekvensændringer i investeringsfondsloven som følge af skattereformen.
Endvidere foreslås en ændring vedrørende danske andelskassers adgang til at modtage indskud på investeringsfondskonti.
Lovforslaget har ingen nævneværdige administrative eller provenumæssige konsekvenser.
Der henvises vedrørende de administrative konsekvenser i øvrigt til bemærkningerne i forslaget til personskatteloven (L 106 - fremsat den 5. december 1985).
Lov om investeringsfonds er senest ændret ved lov nr. 209 af 26. maj 1984, jfr.
Folketingstidende 1983-84 (2. samling), sp. 2100, 3510, 5788, 6156; tillæg A, 2749; tillæg C, 327.
Til § 1 Til nr. 1-2 I personskatteloven, lov nr. 151 af 19. marts 1986, bestemmes det, at indkomst ved selvstændig skibsvirksomhed skal beskattes som kapitalindkomst, når virksomheden er den skattepligtiges bierhverv.
Det følger heraf, at den skattepligtiges afskrivninger kun får en fradragsværdi på ca. 50 pct. Ændringen i investeringsfondsloven har til formål tilsvarende at forhindre, at den skattepligtige fradrager investeringsfondshenlæggelser i sin personlige indkomst eller virksomhedsindkomst med høj fradragsværdi og anvender disse henlæggelser til forlods afskrivninger i bierhvervet.
Efter forslaget skal det derfor ikke længere være muligt at forlods afskrive i skibsvirksomhed, der drives som den skattepligtiges bierhverv.
Bestemmelsen får formentlig meget begrænset betydning, da en skattepligtig, der driver skibsvirksomhed som binæring, som hovedregel vil være afskåret fra at forlods afskrive som følge af de allerede gældende krav om arbejdsindsats og ejerantal i investeringsfondslovens § 3 A, stk. 2-3.
Til nr. 3 Det foreslås, at virksomhedens indkomst efter § 4, stk. 1, korrigeres for alle kursgevinster og kurstab på fordringer og gæld, som indgår i den skattepligtige indkomst, og ikke kun for valutakursgevinster og valutakurstab.
En tilsvarende ændring er foretaget med hensyn til den indkomst, der danner grundlag for beregningen af det beløb, som maksimalt kan overføres til en medarbejdende ægtefælle, jfr. lov nr. 194 af 9.
 april 1986 om ændring af ligningsloven og kildeskatteloven.
(Begrænsning af fradragsret for lønmodtagerudgifter og visse konsekvensændringer som følge af skattereformen).
Til nr. 4 Bestemmelsen går ud på at give andelskasser adgang til at føre investeringsfondskonti uden krav om medlemsskab af Foreningen Danske Andelskasser.
Efter de gældende bestemmelser i etableringskonto- og investeringsfondslovene kan etablerings- og investeringsfondskonti alene føres i danske banker og sparekasser samt i andelskasser, der er medlemmer af Foreningen Danske Andelskasser, og som deltager i en gensidig garantiordning under denne forening.
Der er efter de gældende bestemmelser således ikke mulighed for, at etablerings- og investeringsfondskonti kan føres i andelskasser uden for Foreningen Danske Andelskasser.
Ved lov nr. 154 af 24. april 1985 ændredes bank- og sparekasseloven, således at andelskasser i tilsynslovgivningen i det væsentlige blev ligestillet med banker og sparekasser.
Det betyder bl.a., at andelskasser kun kan oprettes med en andelskapital på mindst 25 mill. kr.
Den foreslåede bestemmelse har til formål som en konsekvens af ændringen af bank- og sparekasseloven at give andelskasser adgang til på linie med banker og sparekasser at føre investeringsfondskonti, uden at der stilles krav om medlemsskab af Foreningen Danske Andelskasser og deltagelse i en fælles garantiordning under denne forening.
Ved et samtidig fremsat lovforslag om ændring af etableringskontoloven foreslås tilsvarende indført adgang for danske andelskasser til at føre etableringskonti.
Til § 2 Den foreslåede bestemmelse angår de bestående andelskasser, som bl.a.
 ikke skal opfylde kravet om en andelskapital på mindst 25 mill.
kr.
Det drejer sig om bestående andels- og fælleskasser, der senest den 1. oktober 1985 har anmeldt sig som andelskasser til tilsynet med banker og sparekasser.
Ved loven af 24. april 1985 om ændring af bank- og sparekasseloven er der i § 9, stk. 2, givet disse andelskasser adgang til at vente indtil den 31. december 1987 med at opfylde egenkapitalkravet i bank- og sparekasselovens § 21, hvorefter egenkapitalen i et pengeinstitut skal udgøre mindst 8 pct. af dets samlede gælds- og garantiforpligtelser.
Efter den foreslåede bestemmelse skal det være et vilkår for, at investeringsfondskonti kan oprettes i en andelskasse, at andelskassen enten er medlem af en sammenslutning som nævnt i bank- og sparekasselovens kapitel 4 D - en såkaldt rabo-ordning - eller allerede opfylder 8 pct.-kravet til egenkapitalen.
Efter lovændringen den 24. april 1985 er det i bank- og sparekasselovens § 4 a, 2. pkt., bestemt, at antallet af andelshavere i en andelskasse mindst skal være 50, der hver skal indbetale mindst 1.000 kr. til andelskapitalen.
Dette krav gælder imidlertid ikke for de hidtidige andels- og fælleskasser, der senest den 1. oktober 1985 har anmeldt sig som andelskasser til tilsynet med banker og sparekasser, jfr.
 ændringsloven nr. 154 af 24. april 1985, § 13, stk. 1.
Efter forslaget kan en bestående andelskasse, der ikke er medlem af en rabo-sammenslutning, dog kun føre investeringsfondskonti, hvis kravet om mindst 50 andelshavere og mindst 50*1.000 kr.
 andelskapital er opfyldt.
Til § 3 Adgangen for alle danske andelskasser til uanset medlemsskab af Foreningen Danske Andelskasser at føre investeringsfondskonti foreslås at træde i kraft dagen efter lovens bekendtgørelse i Lovtidende.
De øvrige ændringer, der er en konsekvens af skattereformen, foreslås at have virkning fra og med indkomståret 1987 ligesom hovedparten af den øvrige skattereform.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om investeringsfonds, jfr. lovbekendtgørelse nr. 422 af 15.
 august 1984, fortages følgende ændringer:
 1. I § 3A indsættes efter stk. 1 som nyt stykke:
»Stk. 2. Skattepligtige, der driver selvstændig skibsvirksomhed som bierhverv efter personskattelovens § 4, stk. 1, nr. 10, kan ikke benytte henlæggelser til investeringsfonds til forlods afskrivning på aktiver, der omfattes af denne virksomhed.« Stk. 2-4 bliver herefter stk. 3-5.
 2. I § 3A, stk. 4, der bliver stk. 5, ændres »stk. 2 og 3« til:
 »stk. 3 og 4«.
--/ § 3 A.
Skattepligtige, der som kommanditister deltager i en virksomhed,  

 kan ikke benytte henlæggelser til investeringsfonds til forlods afskrivning  

 på aktiver, der omfattes af denne virksomhed.
Stk. 2. Skattepligtige personer kan kun benytte henlæggelser til  

 investeringsfonds til forlods afskrivning på aktiver i en virksomhed, såfremt  

 antallet af ejere af virksomheden er højst 10 og den skattepligtige person i  

 ikke uvæsentligt omfang deltager i driften af virksomheden.
Ministeren for  

 skatter og afgifter eller den, ministeren bemyndiger dertil, kan tillade, at  

 henlæggelserne benyttes, selv om antallet af ejere i den selvstændige  

 virksomhed overstiger 10, når særlige forhold taler herfor.
Stk. 3. Kravet om, at den skattepligtige skal deltage i virksomheden med  

 personlig arbejdsindsats i ikke uvæsentligt omfang, gælder for det  

 indkomstår, hvor henlæggelsen anvendes til forlods afskrivning, og for det  

 følgende indkomstår.
Bliver den skattepligtige uarbejdsdygtig som følge af  

 alvorlig sygdom eller invaliditet efter, at midler er hævet og anvendt til  

 forlods afskrivning, bortfalder kravet om personlig arbejdsindsats i den  

 resterende del af perioden.
Drives virksomheden af ægtefæller i forening,  

 gælder reglen i 2. pkt., når en af ægtefællerne bliver uarbejdsdygtig.
Hvis  

 kun en af ægtefællerne driver virksomheden, gælder 2. pkt., når denne  

 ægtefælle bliver uarbejdsdygtig.
Kravet om personlig arbejdsindsats  

 bortfalder tilsvarende i tilfælde af den skattepligtiges eller dennes  

 ægtefælles død eller konkurs samt ved virksomhedsophør.
 Stk. 4. Ministeren for skatter og afgifter kan tillade, at kravet om  

 personlig arbejdsindsats efter stk. 2 og 3 fraviges, når særlige  

 omstændigheder taler derfor og henlæggelse til investeringsfond er foretaget  

 inden 17. maj 1983.
/-- 3. I § 4, stk. 1, 1. pkt., ændres »valutakurstab« til:  

 »kurstab på fordringer og gæld« og »valutakursgevinst« til:  

 »kursgevinst på fordringer og gæld«.
--/ § 4. Henlæggelsen kan højst andrage 25 pct. af overskuddet af selvstændig  

 erhvervsvirksomhed i henlæggelsesåret - opgjort efter reglerne for opgørelse  

 af skattepligtig indkomst - med tillæg af renteudgifter og valutakurstab og  

 med fradrag af rente- og udbytteindtægter, herunder skattegodtgørelse efter §  

 17 A i lov om indkomstbeskatning af aktieselskaber m.v., samt  

 valutakursgevinst, som indgår i opgørelsen af dette overskud.
Henlæggelsen  

 skal mindst andrage 5.000 kr.
/-- 4. § 5, stk. 6, affattes således:
