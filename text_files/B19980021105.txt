 I medfør af § 17 d, stk. 4 og stk. 6, i lov om folkekirkens økonomi, jf.  

 lovbekendtgørelse nr. 537 af 24. juni 1997, fastsættes:
Budget og ligningsbeløb § 1 .  Provstiudvalget udarbejder årligt budget for  

 provstiudvalgets indtægter og udgifter for det kommende regnskabsår.  

 Budgettet skal være udarbejdet inden den 1. juni.
 Stk. 2 .  På budgetsamrådet er provstiudvalget  

 forpligtet til at orientere menighedsrådene i kommunen om budgettet for  

 provstiudvalgskassen.
§ 2 .  Provstiudvalget fastsætter ligningsbeløbet for  

 provstiudvalgskassen senest den 1. september.
Hvis provstiet omfatter flere  

 kommuner eller dele af flere kommuner, træffer provstiudvalget inden den i 1.  

 pkt. nævnte frist beslutning om ligningsbeløbets fordeling mellem kommunerne.
 Stk. 2 .  Provstiudvalget giver senest den 15. september  

 kommunalbestyrelsen meddelelse om ligningsbeløbets størrelse.
Regnskab § 3.  Inden den 1. marts efter regnskabsårets udløb  

 aflægger provstiudvalget regnskab for provstiudvalgskassen.
 Stk. 2.  Regnskabet udarbejdes under hensyntagen til  

 tilgodehavender, forudbetalte og skyldige beløb m.v., således at regnskabet  

 giver et retvisende billede af indtægter og udgifter i det pågældende år samt  

 af aktiver og passiver ved årets udløb.
 § 4 .  Inden den 15. marts efter regnskabsårets udløb  

 sender provstiudvalget i underskrevet stand 1 eksemplar af regnskabet til  

 stiftsøvrigheden og 3 eksemplarer med bilag til revisor.
Revision og stiftsøvrighedens godkendelse af regnskab § 5.  Revisor foretager revisionen og udarbejder  

 revisionsprotokol.
Stk. 2.  Ved revisionen efterprøves, om regnskabet er  

 rigtigt, om de dispositioner, der er omfattet af regnskabsaflæggelsen, er i  

 overensstemmelse med meddelte bevillinger, love og andre forskrifter samt med  

 indgåede aftaler og sædvanlig praksis.
Endvidere foretages en vurdering af,  

 hvorvidt der er taget skyldige økonomiske hensyn ved forvaltningen af kassens  

 midler og ved driften af de aktiviteter, der er omfattet af regnskabet.
Stk. 3.  Provstiudvalget er forpligtet til at give  

 revisor de oplysninger, som må anses af betydning for bedømmelsen af  

 regnskabet for provstiudvalgskassen.
Revisor har adgang til at gennemgå  

 provstiudvalgskassens regnskabsmateriale og til at få de oplysninger og den  

 bistand, som revisor finder af betydning for hvervet.
Stk. 4 .  Senest den 1. oktober efter regnskabsårets  

 udløb sender revisor 2 eksemplarer af det påtegnede regnskab med  

 revisionsprotokol til provstiudvalget.
Samtidig sendes 1 eksemplar af  

 revisionsprotokollen til stiftsøvrigheden.
Stk. 5.  Når provstiudvalget har modtaget det reviderede  

 regnskab og revisionsprotokol, behandles regnskabet på et provstiudvalgsmøde  

 og forsynes med provstiudvalgets eventuelle bemærkninger.
Det reviderede  

 regnskab underskrives af formanden for provstiudvalget og forsynes med dato.
Stk. 6.  Provstiudvalget sender senest den 1. november  

 efter regnskabsårets udløb 2 eksemplarer af det reviderede og underskrevne  

 regnskab med revisionsprotokol til stiftsøvrigheden.
Stiftsøvrigheden kan  

 dispensere fra denne frist.
 § 6 .  Senest den 1. december efter regnskabsårets  

 udløb meddeler stiftsøvrigheden decision af regnskabet under hensyn til  

 revisors antegnelser og provstiudvalgets bemærkninger hertil.
 Stk. 2.  Efter stiftsøvrighedens godkendelse  

 tilbagesendes 1 eksemplar af regnskabet til provstiudvalget, mens  

 stiftsøvrigheden beholder det andet eksemplar.
Revisor § 7.  Til varetagelse af den løbende revision af  

 provstiudvalgskasserne ansætter Kirkeministeriet et antal faguddannede  

 revisorer.
Udgiften hertil finansieres af fællesfonden.
 Budget- og regnskabsmæssige forskrifter m.v.
 § 8.  Provstiudvalgenes budget- og regnskabsmæssige  

 registreringer vedrørende provstiudvalgskassen føres i  

 »Provstiudvalgenes Økonomisystem« og foretages i henhold til  

 »Konteringsvejledning for Provstiudvalgskassernes Økonomisystem med  

 tilhørende Kontoplan« samt andre forskrifter og brugervejledninger m.v.,  

 der er fastsat eller godkendt af Kirkeministeriet og udsendt til  

 provstiudvalgene.
Ikræfttrædelsesbestemmelse § 9.  Bekendtgørelsen træder i kraft den 17. april  

 1998.
