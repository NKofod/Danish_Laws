(Til samtlige kommunalbestyrelser) I henhold til §§ 1 og 2 i lov om folkeregistrering, jfr. lovbekendtgørelse  

 nr. 508 af 14. september 1978, fastsættes herved de almindelige regler for  

 folkeregistrenes funktioner m.v. i henhold til nævnte lov:
I FOLKEREGISTRENES MEDVIRKEN VED AJOURFØRINGEN AF CPR § 1.  Folkeregistrene medvirker ved ajourføringen af  

 CPR i overensstemmelse med reglerne i indenrigsministeriets CPR-instruks til  

 folkeregistrene.
CPR-instruksen er på grund af sin karakter (løsbladssystem)  

 ikke optaget i ministerialtidende.
 Stk. 2.  Ajourføring af CPR sker ved indsendelse af  

 meddelelser og lignende eller ved terminalindberetning via de kommunale  

 EDB-centraler eller direkte til CPR.
 § 2.  Folkeregistrene modtager fra andre offentlige  

 myndigheder meddelelser om ændringer til CPR.
 Stk. 2.  Fra borgerne modtager folkeregistrene  

 meddelelse om ændringer, navnlig adresseændringer, der skal registreres i  

 CPR.
 Stk. 3.  Et folkekirkemedlem, der indtræder i et  

 trossamfund uden for folkekirken, kan give folkeregistret meddelelse herom,  

 hvorefter den pågældende registreres som ikke-medlem af folkekirken.  

 Meddelelsen skal hidrøre fra den pågældende selv, eller for så vidt angår  

 børn under 15 år, fra forældremyndighedens indehaver(e). Meddelelse  

 vedrørende børn mellem 15 og 18 år skal være underskrevet af såvel barnet som  

 af forældremyndighedens indehaver(e). Meddelelsen skal være ledsaget af en  

 attest fra vedkommende trossamfund om indtræden i dette.
 § 3.  Såfremt et folkeregister modtager meddelelser  

 fra en offentlig myndighed vedrørende EN PERSON, der VISER SIG AT VÆRE  

 BORTFLYTTET, skal meddelelsen videresendes til folkeregistret i den kommune,  

 hvori den pågældende nu er registreret.
 Stk. 2.  Viser det sig, at den pågældende ikke er  

 registreret i en kommune her i landet, indsendes meddelelsen til  

 indenrigsministeriet, afdelingen for personregistrering.
II DET CENTRALE PERSONREGISTER (CPR). CPR-PERSONKORTET OG CPR-VEJKORTET OG  

 FOLKEREGISTERMATERIALE I ØVRIGT A.
DET CENTRALE PERSONREGISTER (CPR) § 4.  Det centrale personregister (CPR) består af et  

 personregistersystem og et vejregistersystem.
Personregistret udviser CPRs  

 aktuelle og historiske dataindhold om hver enkelt person, der er tilmeldt  

 folkeregistret.
Det historiske dataindhold går mindst 39 måneder tilbage.  

 Vejregistret udviser CPRs aktuelle dataindhold om hver enkelt vej eller  

 vejstrækning.
De to registres nærmere folkeregisterindhold, hvorom der  

 henvises til indenrigsministeriets CPR-instruks til folkeregistrene, er for  

 hver person udskrevet på et CPR-personkort og for hver vej eller vejstrækning  

 på et CPR-vejkort, der opbevares som kartoteker i folkeregistret.
Ved ændring  

 i CPRs dataindhold modtager folkeregistret et nyt kartotekskort til  

 nedsættelse i kartoteket i stedet for det hidtidige kort.
B.
CPR-PERSONKORTET § 5.  CPR-personkortet er en udskrift fra CPR af en  

 række aktuelle oplysninger, såsom personnummer, navn, stilling, bopæl,  

 civilstand med myndighed og dato, statsborgerret, fødselsregistreringssted,  

 folkekirkeforhold, umyndiggørelse med myndighed og dato, ægtefælle- og  

 slægtskabshenvisninger, adressebeskyttelse, dato for sidste flytning og for  

 tilflytning til kommunen.
CPR-personkortet indeholder endvidere historiske  

 oplysninger, såsom adresse-, civilstands- og navneregistreringer samt  

 personnumre sat ud af kraft.
 Stk. 2.  For personer, der fraflytter kommunen, afgår  

 ved døden, udvandrer eller forsvinder, opbevares et CPR-afgangspersonkort i  

 afgangsregistret.
Stk. 3.  CPR-personkort anbringes i personnummerorden,  

 navneorden eller vejorden.
CPR-afgangspersonkort bør normalt være anbragt i  

 samme orden som de aktuelle CPR-personkort.
C.
CPR-VEJKORTETS INDHOLD § 6.  CPR-vejkortet indeholder oplysninger om vejkode,  

 vejnavn og vejens placering i forskellige administrative inddelinger m.v.  

 CPR-vejkortene opbevares i vejkodeorden/alfabetisk vejnavneorden.
D.
INDGANGSNØGLER TIL CPR-PERSONKORTREGISTRET § 7.  CPR-personkortregistret kan suppleres med  

 indgangsnøgler i personnummerorden, navneorden og/eller adresseorden, hvorved  

 en persons CPR-personkort kan fremfindes alene ved oplysning om den  

 pågældendes personnummer, navn eller adresse.
Indgangsnøgler udskrives fra  

 CPR.
 Stk. 2.  Folkeregistret har pligt til hvert tredie år at  

 rekvirere og opbevare indgangsnøgler i en orden, forskellig fra den orden,  

 CPR-personkortene og CPR-afgangspersonkortene opbevares i.
 Stk. 3.  Folkeregistre, som i det daglige arbejde  

 benytter sig af et EDB-terminalsystem, har pligt til at sikre sig, at  

 folkeregistret i en nødsituation kan fungere uafhængigt af EDB-systemet med  

 de i stk. 1 nævnte indgange til CPR-personkortene.
E.
TERMINALANVENDELSE § 8.  Folkeregistrene har terminaladgang til CPR-data  

 i de kommunale EDB-centraler og i CPR, i overensstemmelse med de for de  

 enkelte EDB-registre fastsatte forskrifter.
F.
OPBEVARING OG ANVENDELSE AF MIKROFILM (MIKROFICHE), jfr. forskrifterne  

 for det centrale personregister (CPR).
§ 9.  Folkeregistre, der anvender mikrofilm  

 (mikrofiche), udskrevet fra CPR, skal sikre, at de opbevares i et specielt  

 sikret boksrum, når de ikke benyttes.
Ved udskiftning af mikrofilm  

 (mikrofiche) skal det hidtidige eksemplar destrueres under betryggende  

 forhold, senest 1 måned efter udskiftningen.
 Stk. 2.  Videregivelse af det i stk. 1 nævnte materiale  

 må kun ske efter indhentet tilladelse fra indenrigsministeriet, afdelingen  

 for personregistrering.
G.
OPBEVARING OG KASSATION AF FOLKEREGISTERMATERIALE, jfr.  

 indenrigsministeriets bekendtgørelse om kassation i kommunernes arkiver.
 § 10.  BEVARES SKAL:
a.
Afgangsregisterkort, jfr. dog stk. 3.
b.
Navneregisterkort, jfr. dog stk. 3.
c.
Hovedregisterkort, herunder omskrevne hovedregistre, jfr. dog stk. 3.
d.
CPR-afgangspersonkort, jfr dog stk. 4.
e.
Indgangsnøgler til CPR-personkortregistret (hvert 3. år, jfr. § 7, stk.  

 2).
f.
Folketællingsskemaer for kommunale folketællinger ældre end år 1924.
g.
Folkeregisterbilag, der på grund af en tidligere ødelæggelse af hoved-  

 og navneregister opbevares til erstatning for de ødelagte kort, jfr. dog stk.  

 3.
h.
Korrespondance af principiel betydning.
 Stk. 2.  KASSERES MÅ:
a.
Korrespondance med og genparter af indberetninger til CPR-registret og  

 andre myndigheder med undtagelse af korrespondance af principiel betydning,  

 jfr. dog § 7, stk. 3.
b.
Folkeregisterbilag (meddelelser fra andre myndigheder om fødsler,  

 vielser, dødsfald m.v., flytningsanmeldelser, flyttemeddelelser m.v.).
c.
CPR-kort fra før overgangen til CPR-personkort.
Ikke aktuelle  

 CPR-vejkort.
d.
CPR-ændringspersonkort.
 Stk. 3.  Hovedregisterkort, afgangsregisterkort og  

 navneregisterkort kan overføres til mikrofilm (mikrofiche). Mikrofilm  

 (mikrofiche) skal foreligge i 2 eksemplarer, hvoraf det ene opbevares i  

 kommunens brandsikre boks, mens det andet afleveres til landsarkivet.  

 Navneregisterkort kan herefter makuleres, medens hovedkort og afgangskort  

 afleveres til landsarkivet.
Stk. 4.  Under forudsætning af overholdelse af  

 rigsarkivets kvalitetskrav til arkivfilm kan CPR-afgangspersonkort fra  

 perioden 1978-1985 incl. overføres til mikrofilm (mikrofiche). Overførslen  

 skal foretages for hele den samlede periode.
Mikrofilm (mikrofiche) skal  

 foreligge i mindst 3 eksemplarer, hvoraf 1 eksemplar afleveres til  

 landsarkivet, medens 2 eksemplarer (moder- og kopifilm) opbevares i  

 folkeregistret.
Moderfilmen skal opbevares i brandsikker boks.  

 CPR-afgangspersonkortene kan herefter makuleres.
III BOPÆLSATTESTER M.V.
§ 11.  Udfærdigelse af bopælsattester i henhold til §  

 13 i bekendtgørelse om folkeregistrering finder sted på grundlag af det i §§  

 5-10 anførte folkeregistermateriale.
Af bopælsattesten skal tydeligt fremgå,  

 hvem i folkeregistret der har underskrevet denne, eventuelt ved stempling  

 eller maskinskrivning af den pågældendes navn.
 Stk. 2.  En bopælsattest må kun omfatte een person og må  

 ikke indeholde oplysning om personnummer, medmindre attesten er til offentlig  

 brug eller rekvirenten anmoder derom.
Stk. 3.  Såfremt en person (myndighed) kan påvise en  

 særlig interesse i at få dokumenteret de enkelte adresser, den pågældende har  

 haft i kommunen, og kommunen ikke ud fra egne arkiver m.v. kan angive de  

 ønskede adresser, kan folkeregistret indsende en rekvisition til  

 »Historisk CPR-Arkiv« til indenrigsministeriet, afdelingen for  

 personregistrering.
Arkivet går tilbage til 1971.
 Stk. 4.  Den i stk. 3 anførte rekvisition til  

 »Historisk CPR-Arkiv« kan også anvendes ved udfærdigelse af  

 dokumentation for registreringen i CPR af tidligere navn og civilstand.  

 Indenrigsministeriet foretrækker imidlertid, at de pågældende i disse  

 tilfælde henvises til vedkommende grundregistrerende myndighed.
IV FLYTNINGER ANMELDELSE OM FLYTNING § 12.  Fra private personer modtager folkeregistrene  

 anmeldelser om flytninger inden for kommunen, om flytninger til kommunen, og  

 om flytninger fra kommunen til udlandet eller Færøerne.
Folkeregistret afgør  

 om flytning kan registreres.
 Stk. 2.  Ved anmeldelsen udfærdiger folkeregistret på  

 forlangende en kvittering for anmeldelsen, som udleveres til anmelderen eller  

 tilsendes denne vederlagsfrit.
 Stk. 3.  Fra CPR vil folkeregistrene modtage  

 CPR-afgangspersonkort for personer, der er fraflyttet kommunen, samt  

 CPR-personkort for de i § 21, stk. 2 og stk. 5 anførte værnepligtige m.v.
 Stk. 4.  Endvidere vil folkeregistrene i visse tilfælde  

 modtage meddelelse om flytninger fra andre offentlige myndigheder m.fl.
FLYTNING TIL EN SOMMERHUSADRESSE § 13.  Modtager folkeregistret en anmeldelse om  

 flytning til en sommerhusadresse, har folkeregistret pligt til skriftligt at  

 gøre de(n) der tilmeldes på adressen opmærksom på, at det er forbudt og  

 forbundet med strafansvar at anvende et sommerhus til overnatning i perioden  

 1. oktober til 31. marts, bortset fra overnatning i forbindelse med  

 kortvarige ferieophold, week-ends el.lign., jfr. miljøministeriets  

 lovbekendtgørelse nr. 357 af 15. juli 1985 om sommerhuse og campering m.v.
Ved kortvarige ferieophold forstås højst 3-4 uger.
Opholdet kan ikke anses  

 for afbrudt ved nogle enkelte overnatninger andetsteds.
 Stk. 2.  Såfremt det ikke er ejeren af sommerhuset, der  

 tilmelder sig folkeregistret, bør ejeren samtidig underrettes om, at der har  

 fundet en tilmelding sted.
Stk. 3.  Ved den skriftlige underretning henvises til  

 den i stk. 1 nævnte lovbekendtgørelse fra miljøministeriet.
Hvorvidt eventuel  

 videre vejledning skal foretages af folkeregistret eller anden kommunal  

 forvaltningsgren, må fastlægges af kommunalbestyrelsen.
INDENLANDS FLYTNING TIL KOMMUNEN OG FLYTNING INDEN FOR KOMMUNEN § 14.  Når en person anmelder flytning fra en anden  

 kommune eller flytning indenfor kommunen, skal anmeldelsen indeholde  

 oplysning om den flyttendes personnummer, fulde navn, ny adresse, hidtidige  

 adresse og flyttedato.
 Stk. 2.  Straks efter modtagelse af flytteanmeldelsen  

 indrapporteres flytningen til CPR i overensstemmelse med bestemmelserne i  

 indenrigsministeriets CPR-instruks.
 Stk. 3.  Fra CPR modtager indrapporteringskommunen et  

 nyt CPR-personkort på personen.
TILFLYTNING FRA DE NORDISKE LANDE ELLER FÆRØERNE § 15.  Registrering af ikke-nordiske statsborgere er  

 betinget af, at de også kan registreres efter reglerne i § 16.
Stk. 2.  Når der anmeldes flytning fra Finland, Island,  

 Norge, Sverige eller Færøerne, afleverer den flyttende de af den lokale  

 registreringsmyndighed i vedkommende nordiske land eller Færøerne udstedte  

 internordiske flyttepapirer (flyttebevis og flytteattest). Hvis den  

 anmeldende ikke er i besiddelse af sådanne papirer, pålægges det ham at  

 skaffe dem til veje.
Eventuelt vil folkeregistret selv kunne indfordre de  

 nævnte papirer.
Indrapporteringen af flytningen til CPR skal ikke afvente  

 modtagelsen af de internordiske flyttepapirer.
Efter foretagen registrering  

 tilbagesendes det internordiske flyttebevis straks til den  

 registreringsmyndighed, der har udstedt det internordiske flyttesæt, påført  

 oplysning om tilflytningsdatoen samt ved tilflytning TIL GRØNLAND FRA  

 FÆRØERNE, oplysning om optagelse på tilflyttervalglisten.
Hvis den flyttendes  

 adresse ikke er korrekt angivet på flyttebeviset, anføres den korrekte  

 adresse inden tilbagesendelsen.
Overenskomsten mellem Danmark, Finland,  

 Island, Norge og Sverige om folkeregistrering, der trådte i kraft den 1.  

 oktober 1969, er optaget som bilag til nærværende cirkulære.
Stk. 3.  En tilflytter fra et nordisk land skal  

 endvidere give oplysning om tidligere medlemskab af den danske folkekirke,  

 eller nuværende medlemskab af et evangelisk-luthersk trossamfund og i  

 bekræftende fald registreres som medlem af folkekirken.
Kirkerne i de  

 nordiske lande er evangelisk-lutherske.
Der henvises i øvrigt til § 16, stk.  

 2.
 Stk. 4.  En tilflytter fra Færøerne skal registreres som  

 medlem af folkekirken, såfremt den pågældende tilhører folkekirken på  

 Færøerne.
TILFLYTNING FRA UDLANDET I ØVRIGT § 16.  Når der anmeldes tilflytning fra udlandet i  

 øvrigt, fremskaffes oplysninger om den flyttende, jfr. indenrigsministeriets  

 bekendtgørelse om folkeregistrering, § 5, stk. 3, ved at denne udspørges,  

 ligesom legitimationspapirer (pas og lignende) gennemses.
Fornøden  

 dokumentation for de opgivne oplysninger skal afkræves tilflytteren.
Ved  

 passets forevisning foretages i dette notering af den pågældendes danske  

 personnummer, hvorefter passet afstemples med folkeregistrets stempel.
Stk. 2.  Tilflytteren skal endvidere give oplysning om  

 tidligere medlemskab af den danske folkekirke eller nuværende medlemskab af  

 et evangelisk-luthersk trossamfund og i bekræftende fald registreres som  

 medlem af folkekirken.
Normalt vil kun indvandrere, der stammer fra et af de  

 nordeuropæiske lande eller Nordamerika opfylde betingelserne for medlemskab  

 af folkekirken.
Vejledning vedrørende et trossamfunds karakter som  

 evangelisk-luthersk kan fås ved henvendelse til folkekirkens præster eller  

 kirkeministeriet.
 Stk. 3.  Ifølge § 4, stk. 1, i indenrigsministeriets  

 bekendtgørelse om folkeregistrering skal enhver, der fra Færøerne eller  

 udlandet tager ophold i en kommune, tilmeldes folkeregistret, medmindre  

 opholdets varighed er under 3 måneder, og den pågældende under opholdet  

 bevarer fast bopæl på Færøerne eller i udlandet og ikke har arbejde eller  

 driver erhverv her i landet, jfr. dog § 4, stk. 2, om gennemrejsende.
Stk. 4.  Folkeregistret skal, før en indvandring af en  

 IKKE-NORDISK STATSBORGER registreres, konstatere, at en af nedennævnte  

 betingelser (1. a eller b - eller 2. a eller b - eller 3) er opfyldt.
For  

 folkeregistre i Grønland skal en af de nedennævnte betingelser (2. a eller b  

 - eller 3) være opfyldt.
 1. EF-STATSBORGERE: (portugisiske og spanske  

 statsborgere behandles først efter disse regler fra 1. januar 1993, græske  

 statsborgere fra 1. januar 1988. . Opmærksomheden henledes endvidere på, at  

 ikke alle indehavere af britiske pas er omfattet af EF-reglerne).
a.
RET TIL OPHOLD AF LÆNGERE VARIGHED END 3 MÅNEDER skal dokumenteres ved  

 forevisning af opholdstilladelse/opholdsbevis.
b.
ARBEJDE konstateres ved dokumentation for et ansættelsesforhold.
Når en  

 EF-arbejdstager kan registreres, kan registrering også ske af hans  

 familiemedlemmer uden forevisning af opholdstilladelse/opholdsbevis.
Som  

 familiemedlemmer anses uanset familiemedlemmets nationalitet:  

 EF-statsborgerens ægtefælle og ægtefællernes efterkommere, der er under 21  

 år, eller som forsørges af den pågældende.
Personer, der er beslægtede i  

 opstigende linie med EF-statsborgeren eller dennes ægtefælle, når de  

 forsørges af den pågældende.
 2. ANDRE UDLÆNDINGE:
a.
RET TIL OPHOLD AF MERE END 3 MÅNEDERS VARIGHED skal dokumenteres i form  

 af en opholdstilladelse.
Ved tilmelding til et folkeregister i Grønland, skal  

 det af opholdstilladelsen fremgå, at tilladelsen også giver ret til ophold i  

 Grønland.
Visum og/eller fastsat udrejsefrist indført i pas kan normalt ikke  

 sidestilles med opholdstilladelse.
Spørgsmålet om tilmelding til  

 folkeregistret må forelægges indenrigsministeriet, afdelingen for  

 personregistrering til afgørelse, såfremt en tildelt udrejsefrist medfører  

 ret til ophold i landet i mere end 3 måneder.
b.
Et barn under 18 år (i Grønland 16 år), der ikke har nordisk  

 statsborgerret kan tilmeldes, hvis en af forældrene er registreret som  

 nordisk statsborger eller skal registreres efter den under pkt. 2. a. nævnte  

 regel og barnet tager fast ophold her i landet hos forældrene.
 3. En ÆGTEFÆLLE TIL EN DANSK STATSBORGER kan tilmeldes  

 på grundlag af vielsesattesten under forudsætning af, at ægtefællerne har  

 fælles bopæl i Danmark og vielsen er foretaget af en danske myndighed.
 Stk. 5.  Ved tvivl om, hvorvidt en af betingelserne i §  

 16 stk. 4, pkt. 1 b er opfyldt, kan folkeregistret henvise den pågældende til  

 at søge opholdstilladelse/opholdsbevis, forinden registreringen i  

 folkeregistret foretages.
Stk. 6.  Registrering af en GENINDVANDRING af en  

 ikke-nordisk statsborger må ikke finde sted, medmindre betingelserne for  

 førstegangsindvandring (§ 16 stk. 1-5) er opfyldt.
Registrering må dog ikke  

 finde sted på grundlag af den ved førstegangsindvandringen gældende  

 opholdstilladelse/opholdsbevis, medmindre direktoratet for udlændinge har  

 oplyst, at opholdstilladelsen/opholdsbeviset ikke er bortfaldet.
FLYTNING TIL ET ANDET NORDISK LAND ELLER FÆRØERNE § 17.  Når der anmeldes flytning til Finland, Norge,  

 Island, Sverige eller Færøerne, udfyldes et sæt internordiske flyttepapirer,  

 hvoraf flytteattest og flyttebevis udleveres den, der anmelder flytningen,  

 medens genparten af flytteattesten opbevares i folkeregistret.
I  

 anmærkningsrubrikken skal der anføres bemærkning herom, såfremt en af de  

 flyttende er umyndiggjort.
Ved flytning fra Grønland til Færøerne gives  

 yderligere oplysning om de af de flyttende, som er optaget på valglisten.  

 Samtidig foretages indberetning af udvandringen til CPR.
Stk. 2.  Fra registreringsmyndigheden i vedkommende  

 nordiske land eller Færøerne vil folkeregistret senere modtage flyttebeviset  

 påført oplysning om datoen for registreringen.
På flyttebeviset fra Færøerne  

 til Grønland vil tillige være anført oplysning om optagelse på den færøske  

 kommunes valgliste.
Såfremt flyttebeviset ikke er modtaget senest 2 måneder  

 efter flytningen, skal folkeregistret søge registreringen af den  

 internordiske flytning berigtiget i overensstemmelse med de almindelige  

 regler om kontrol af folkeregistret og i samarbejde med den lokale  

 registreringsmyndighed i vedkommende land eller Færøerne.
Stk. 3.  Spørgsmålet om hvorvidt en person efter den  

 internordiske flytteoverenskomst skal registreres som bosat i  

 indflytningslandet, afgøres efter indflytningslandets lovgivning, jfr. den  

 internordiske overenskomst.
Såfremt folkeregistret fra vedkommende lokale  

 registreringsmyndighed modtager underretning om, at en person ifølge de  

 dergældende regler ikke registreres som bosat i landet, skal registreringen i  

 CPR korrigeres til »udvandret til udlandet«.
 Stk. 4.  Folkeregistret skal på forlangende fremsende et  

 sæt internordiske flyttepapirer til indflytningslandet, uanset om personen  

 ifølge de danske regler fortsat er registreret i Danmark.
FLYTNING TIL UDLANDET I ØVRIGT § 18.  Når der anmeldes flytning til udlandet i  

 øvrigt, foretages indberetning herom til CPR.
Såfremt adressen i udlandet er  

 bekendt, skal denne indrapporteres til CPR.
MIDLERTIDIGT OPHOLD I UDLANDET § 19.  Hvis en person, som bevarer bopælen her i  

 landet, midlertidigt tager ophold i udlandet, kan adressen indrapporteres som  

 supplerende adresse til CPR.
FÆNGSELS- OG HÆFTEDØMTE OG PERSONER, DER I HENHOLD TIL STRAFFELOVENS § 68  

 ER INSTITUTIONSANBRAGTE § 20.  Når en person indsættes i arresthus til  

 strafudståelse, påhviler det vedkommende arrestinspektør, såfremt den  

 effektive opholdstid vil vare mere end 3 måneder, straks at give  

 folkeregistret, hvor den pågældende angiver at være registreret, meddelelse  

 om indsættelsen i vedkommende arresthus samt om tidspunktet herfor.
Samme  

 oplysninger gives af vedkommende institution m.v., når indsættelse finder  

 sted i en af kriminalforsorgens anstalter uden forudgående indsættelse i  

 arresthus, samt når retten har truffet bestemmelse om anbringelse i hospital  

 for sindslidende, i institution for åndssvage, i egnet hjem eller institution  

 til særlig pleje eller forsorg eller i forvaring.
Stk. 2.  FINDES DEN PÅGÆLDENDE IKKE REGISTRERET I  

 FOLKEREGISTERET, videresendes meddelelsen til folkeregistret i den kommune,  

 hvor den pågældende er registreret.
Findes den pågældende ikke registreret i  

 noget folkeregister, videresendes meddelelsen til folkeregistret i  

 opholdskommunen, hvor den pågældende registreres.
I alle tilfælde underrettes  

 institutionen om videresendelsen.
 Stk. 3.  Institutionsadressen kan til CPR indrapporteres  

 som supplerende adresse.
Stk. 4.  Er den pågældende gift eller bor i hjemmet hos  

 sine forældre, følges under opholdet ægtefællens eller forældrenes  

 flytninger, SÅFREMT DISSE ANMELDER FLYTNING FOR DEN PÅGÆLDENDE.
Anmeldes der  

 under opholdet flytning for den pågældende til en anden kommune, må  

 folkeregistret underrette institutionen m.v. om flytningen og videresende den  

 i stk. 1 nævnte meddelelse til folkeregistret i tilflytningskommunen.
 Stk. 5.  Melder de i stk. 4 nævnte pårørende flytning  

 UDEN AT ANMELDE FLYTNING FOR DEN ANBRAGTE, forbliver denne stående i kommunen  

 og registreres under de hertil fastsatte vejkoder, såfremt bopælen må anses  

 for opgivet, jfr. § 23.
Stk. 6.  NÅR LØSLADELSE (udskrivning) finder sted, vil  

 folkeregistret modtage meddelelse herom fra vedkommende institution.
Dersom  

 meddelelsen tillige indeholder oplysning om FLYTNING TIL EN ANDEN KOMMUNE,  

 videresendes meddelelsen til folkeregistret i denne kommune, der herefter  

 berigtiger flytningen i overensstemmelse med de almindelige regler herom.
 Stk. 7.  Kan den pågældende ikke meddele oplysning om,  

 hvor han ved løsladelsen (udskrivningen) vil tage bopæl, hvilket vil fremgå  

 af meddelelsen fra institutionen, forholdes der i overensstemmelse med de  

 almindelige regler om forsvundne.
VÆRNEPLIGTIGES FLYTNINGER § 21.  Ved INDKALDELSE til aftjening af værnepligtens  

 første samlede uddannelse i civilforsvaret, til udførelse af civilt arbejde  

 eller til udførelse af bistandsarbejde i udviklingslande påhviler det den  

 værnepligtige under forevisning af indkaldelsesordren at foretage anmeldelse  

 om indkaldelsen til det folkeregister, i hvilket han er optaget.
Ved  

 anmeldelsen påføres indkaldelsesordren følgende påtegning: »Noteret  

 (dato) i (folkeregistrets navn)» samt underskrift.
Tjenestestedets  

 adresse kan indrapporteres til CPR som supplerende adresse.
 Stk. 2.  For værnepligtige, der indkaldes til aftjening  

 af værnepligtens første samlede uddannelse i forsvaret, samt for personer som  

 antages til frivillig tjeneste i forsvaret uden tidligere at have aftjent  

 værnepligt indberettes indkaldelsen af forsvarskommandoen direkte til CPR.
 Stk. 3.  Er den indkaldte værnepligtige gift, eller bor  

 den pågældende hjemme hos sine forældre, følger den pågældende under  

 aftjeningen af værnepligten ÆGTEFÆLLENS ELLER FORÆLDRENES FLYTNINGER.
 Stk. 4.  Ved hjemsendelse af de i stk. 1 nævnte  

 værnepligtige samt for værnepligtige, der fortsætter aftjeningen af  

 værnepligt som befalingsmænd, og for værnepligtige, der hjemsendes inden  

 udløbet af den første samlede uddannelse i forsvaret, vil folkeregistret  

 modtage underretning fra de pågældende selv om hjemsendelsen, og om hvor de  

 har bopæl.
 Stk. 5.  For de i stk. 2 nævnte værnepligtige vil  

 folkeregistret, efter udløbet af den almindelige periode for meniges  

 aftjening af værnepligt, modtage CPR-personkort, hvor oplysning om værnepligt  

 i supplerende adresse er slettet.
FISKERES OG SØFOLKS PÅ- OG AFMØNSTRING § 22.  For personer, der PÅMØNSTRER ET DANSK SKIB og  

 samtidig opgiver bopæl her i landet uden at tage bopæl i udlandet, vil  

 folkeregistret modtage meddelelse om påmønstringen.
De pågældende indberettes  

 til CPR under de hertil fastsatte vejkoder, jfr. § 23. Tages der bopæl i  

 udlandet, gælder de almindelige regler om fraflytning til udlandet.
Stk. 2.  For personer, der PÅMØNSTRER ET UDENLANDSK skib  

 og samtidig opgiver bopæl her i riget, vil folkeregistret ligeledes modtage  

 meddelelse om påmønstringen.
I dette tilfælde foretages indberetning til CPR  

 på tilsvarende måde som ved fraflytninger til udlandet.
 Stk. 3.  For personer, der er bosatte i udlandet, og som  

 påmønstrer et dansk registreret skib, er anmeldelsen til skattevæsenet  

 tilstrækkelig.
 Stk. 4.  Når de i stk. 1 nævnte personer afmønstrer,  

 berigtiges flytningen i overensstemmelse med de almindelige regler herom.
FORTSAT REGISTRERING I SÆRLIGE TILFÆLDE § 23.  Dersom en person opgiver sin hidtidige bopæl og  

 SAMTIDIG indsættes til strafudståelse, eller institutionsanbringes i henhold  

 til straffelovens § 68 (jfr. § 20), indkaldes til aftjening af værnepligt  

 (jfr. § 21), eller påmønstrer et dansk skib (jfr. § 22), indrapporteres den  

 pågældende under de hertil fastsatte vejkoder (større end 9900) til CPR.
 Stk. 2.  På samme måde behandles tilfælde, hvor en  

 person efter at være kommet i en af de i stk. 1 nævnte situationer SENERE  

 opgiver sin hidtidige bopæl.
FORSVUNDNE PERSONER § 24.  Når det ved revision af folkeregistret eller i  

 øvrigt viser sig, at en i registret optaget person ikke længere findes efter  

 den anførte adresse, og opholdsstedet efter foretagen omhyggelig  

 eftersøgning, der om fornødent kan ske ved politiets hjælp, ikke kan findes,  

 betragtes den pågældende som FORSVUNDEN og indberettes som sådan til CPR.
V PRIVATES OG OFFENTLIGE MYNDIGHEDERS ADGANG TIL AT FÅ OPLYSNINGER FRA  

 FOLKEREGISTRENE OG DET CENTRALE PERSONREGISTER (CPR) OPLYSNINGER TIL PRIVATE § 25.  Oplysninger om enkeltpersoner, der i henhold  

 til §§ 13 og 14 i bekendtgørelse om folkeregistrering meddeles private  

 personer eller virksomheder m.v., skal efter forlangende afgives skriftligt.
 Stk. 2.  Gebyr, afkrævet i henhold til § 16 i  

 bekendtgørelse om folkeregistrering tilfalder kommunens kasse.  

 Kommunalbestyrelsen kan forlange udgifterne ved afgivelse af oplysninger til  

 brug for lokale vejvisere refunderet.
 Stk. 3.  Fremsættes der over for folkeregistret begæring  

 om navn og adresse fra CPR i henhold til § 15, stk. 2, i bekendtgørelse om  

 folkeregistrering, udleveres til den pågældende den i § 17, stk. 2, i  

 bekendtgørelsen omhandlede formular.
 Stk. 4.  Forespørgsler fra udenlandske myndigheder  

 behandles efter reglerne i stk. 1-3, jfr. dog den internordiske  

 flytteoverenskomst.
ADRESSEBESKYTTELSE § 26.  Der ydes adressebeskyttelse i henhold til § 11  

 i indenrigsministeriets bekendtgørelse om folkeregistrering.  

 Folkeregisterføreren skal søge oplysning om grunden til, at der søges  

 adressebeskyttelse, og derefter skønne over, hvorvidt den pågældende har et  

 berettiget krav på, at hans opholdssted ikke røbes.
I så henseende bemærkes,  

 at f.eks. en ægtefælle, der har forladt sit hjem, må formodes at have et  

 sådant krav, ligesom adoptivforældres ønske om adressebeskyttelse for et  

 adoptivbarn som hovedregel bør imødekommes, jfr. herved § 11, stk. 5, i  

 bekendtgørelsen.
Derimod kan en debitors ønske om at holde sit opholdssted  

 skjult for sin kreditor normalt ikke betragtes som berettiget.
Stk. 2.  I forbindelse med behandlingen af en anmodning  

 om adressebeskyttelse bør andrageren gøres bekendt med de i stk. 5, 6 og 9  

 anførte bestemmelser.
Det bør endvidere over for andrageren understreges, at  

 adressebeskyttelsen kun gælder adressen i folkeregistret og CPR, hvorfor den  

 pågældende bedes vejledet om at rette henvendelse til Post- og  

 Telegrafvæsenet, hvis der ønskes adressebeskyttelse hos postvæsenet.
Stk. 3.  Folkeregistret kan i særlige tilfælde, f.eks.  

 ved adoption, yde ADRESSEBESKYTTELSE UDEN ANMODNING.
En sådan beskyttet  

 adresse kan ikke udleveres til private, medmindre der er dokumenteret en  

 berettiget interesse heri, og denne interesse ikke kan tilgodeses på anden  

 måde.
Udlevering af en sådan beskyttet adresse kan betinges af den  

 beskyttedes tilladelse.
Adressebeskyttelsen skal i disse særlige tilfælde  

 ophæves, når grundlaget for beskyttelsen bortfalder - ved adoptionsforhold  

 senest når adoptivbarnet bliver myndigt.
 Stk. 4.  Adresser i udlandet på FRAFLYTTEDE personer  

 skal behandles som beskyttede adresser.
 Stk. 5.  Adressebeskyttelsen kan kun kræves opretholdt  

 FOR ET TIDSRUM AF 1 ÅR efter kravets imødekommelse. Ønskes adressebeskyttelse  

 herudover, skal fornyet anmodning fremsættes overfor folkeregistret.
Stk. 6.  Adressebeskyttelsen gælder KUN FOR ADRESSEN I  

 DET FOLKEREGISTER, DER HAR IMØDEKOMMET EN ANMODNING HEROM.
Ved flytning til  

 en anden kommune må eventuel anmodning om adressebeskyttelse fremsættes over  

 for tilflytningskommunens folkeregister.
 Stk. 7.  Ved beslutning om adressebeskyttelse noteres  

 begrundelsen herfor og adressebeskyttelsen indberettes straks til CPR,  

 ligesom den pågældendes CPR-personkort afmærkes således, at folkeregistret  

 ved eventuelle forespørgsler om vedkommendes adresse m.v. straks er klar  

 over, at denne ikke må opgives, uanset at der endnu ikke er fremkommet  

 CPR-ændringspersonkort om adressebeskyttelsen.
 Stk. 8.  Til private må ikke gives oplysning om ophold  

 på institutioner m.v. under kriminalforsorgen og psykiatriske afdelinger  

 eller lignende, undtagen i særlige tilfælde, hvor der dokumenteres en retlig  

 interesse heri.
Stk. 9.  En beskyttet adresse kan ikke udleveres til  

 PRIVATE, dog med undtagelse af en kreditor, såfremt dennes krav mod den  

 beskyttede er dokumenteret som forfaldent.
Udleveres en beskyttet adresse til  

 en OFFENTLIG MYNDIGHED, bør det samtidig meddeles, at adressen er beskyttet.  

 Til afgørelsen af, om en beskyttet adresse kan udleveres, kan folkeregistret  

 indhente en udtalelse fra den beskyttede.
OPLYSNINGER TIL OFFENTLIGE MYNDIGHEDER § 27.  Folkeregistrene skal meddele de oplysninger,  

 som EN OFFENTLIG MYNDIGHED BEGÆRER I EMBEDS MEDFØR.
Særlig bemærkes, at  

 politiet til enhver tid efter aftale med folkeregisterføreren skal have  

 adgang til at indhente oplysninger fra folkeregistrene, samt have adgang til  

 at nedsætte spærrekort i registret med den virkning, at politiet underrettes,  

 hvis der sker ændringer i registreringen af vedkommende person.
Stk. 2.  Udlevering af oplysninger om en større kreds af  

 personer fra folkeregistret til offentlige myndigheder, herunder til brug for  

 konkrete forskningsprojekter, kan alene ske med indenrigsministeriets  

 samtykke.
Udgifter, der er forbundet med udlevering af sådanne oplysninger,  

 kan forlanges refunderet.
TAVSHEDSPLIGT § 28.  Der påhviler folkeregisterføreren og  

 folkeregistrets personale TAVSHEDSPLIGT med hensyn til folkeregistrets  

 oplysninger.
Udlevering af oplysninger fra folkeregistret kan kun ske i  

 tjenstligt medfør.
Overtrædelse af tavshedspligten straffes efter borgerlig  

 straffelov.
For overtrædelser i Grønland ifaldes ansvar efter den grønlandske  

 kriminallov.
 Stk. 2.  Det må nøje påses, at INGEN UVEDKOMMENDE får  

 adgang til folkeregistret.
VI KONTROL AF FOLKEREGISTRET TILSIGELSE TIL PERSONLIG FORKLARING § 29.  Såfremt de i forbindelse med en  

 flytningsanmeldelse afgivne oplysninger er ufyldestgørende, unøjagtige eller  

 indbyrdes modstridende, er anmelderen pligtig til på forlangende at afgive  

 PERSONLIG FORKLARING til folkeregisterføreren og for egen regning at  

 fremskaffe de til sagens oplysning nødvendige attester m.v.
 Stk. 2.  Tilsvarende beføjelser haves over for den, der  

 UNDLADER AT FORETAGE EN PÅBUDT ANMELDELSE.
BERIGTIGELSE AF TIL- OG FRAFLYTNING FOR PERSONER, DER IKKE HAR ANMELDT  

 FLYTNING § 30.  Hvis folkeregisterføreren bliver bekendt med,  

 at der i kommunen opholder sig personer, der burde være tilmeldt  

 folkeregistret, eller erfarer folkeregisterføreren, at en person ikke længere  

 er bosat under den i kommunen registrerede adresse, PÅHVILER DET  

 FOLKEREGISTERFØREREN AF EGEN DRIFT AT SØGE FLYTNINGEN BERIGTIGET.
 Stk. 2.  I tilfælde af FLYTNING må den pågældendes  

 registerforhold bringes i orden ved, at det pålægges den tilflyttede at  

 indgive anmeldelse om flytningen.
Stk. 3.  I tilfælde af FRAFLYTNING må den pågældende, om  

 fornødent ved politiets hjælp, eftersøges.
Findes den pågældende derved under  

 en anden adresse i kommunen, må fornøden rettelse indberettes til CPR.
Stk. 4.  Oplyses det, at den pågældende har taget bopæl  

 i en anden kommune her i landet, må folkeregistret i denne kommune  

 underrettes.
Dette folkeregister må herefter foranledige flytningsanmeldelse  

 afgivet, jfr. stk. 1 og 2. Oplyses det, at den pågældende er rejst til  

 udlandet, forholdes der, hvis den faste bopæl her i landet er opgivet, i  

 overensstemmelse med de almindelige regler for fraflytning til udlandet.
 Stk. 5.  Kan den pågældendes opholdssted trods  

 omhyggelig eftersøgning ikke findes, indberettes den pågældende til CPR efter  

 reglerne om forsvundne.
Stk. 6.  Folkeregisterføreren er beføjet til at  

 berigtige en flytning i folkeregistret og CPR, uanset at den pågældende  

 nægter at medvirke hertil.
I så fald skal folkeregistret underrette den  

 pågældende om berigtigelsen og om klageadgangen i medfør af § 19 i  

 indenrigsministeriets bekendtgørelse om folkeregistrering, samt om at sagen  

 kan indbringes for domstolene.
Tvivlstilfælde og tilfælde, hvor der er  

 uenighed mellem to eller flere folkeregistre om sagens afgørelse, forelægges  

 indenrigsministeriet, afdelingen for personregistrering.
VII ANMELDELSE AF BRUG AF MELLEMNAVN § 31.  Ved siden af egentlig navneforandring kan en  

 person efter skriftlig anmeldelse til folkeregistret anvende nedennævnte  

 navne som mellemnavn (ved »eget efternavn« forstås det efternavn en  

 person senest har erhvervet på anden måde end ved ægteskab):
BÆRER ANMELDEREN EGET EFTERNAVN - kan nuværende ægtefælles eget efternavn anvendes som mellemnavn.
Det er  

 en forudsætning at ægteskabet består.
- kan et tidligere ført giftenavn anvendes som mellemnavn BÆRER ANMELDEREN NUVÆRENDE ÆGTEFÆLLES EGET EFTERNAVN SOM GIFTENAVN - kan eget efternavn anvendes som mellemnavn foran giftenavnet.
- kan nuværende ægtefælles mellemnavn anvendes som mellemnavn foran  

 giftenavnet.
Det er en forudsætning, at ægtefællerne bærer fælles efternavn,  

 samt at ægteskabet består.
 - kan et tidligere ført giftenavn anvendes som mellemnavn foran  

 giftenavnet.
BÆRER ANMELDEREN EN TIDLIGERE ÆGTEFÆLLES EGET EFTERNAVN SOM GIFTENAVN - kan eget efternavn eller nuværende ægtefælles eget efternavn anvendes  

 som mellemnavn foran giftenavnet.
Stk. 2.  Fremgår et tidligere ført giftenavn ikke af  

 folkeregistret, må anmelderen henvises til at søge dokumentation herfor hos  

 ministerialbogsføreren i nuværende bopælssogn, vielsesmyndigheden eller  

 statsamtet. Ønskes anvendelsen af anmelderens eget efternavn som mellemnavn  

 påført vielsesattesten, må der rettes henvendelse til ministerialbogsføreren  

 i nuværende bopælssogn eller vielsesmyndigheden.
En anmodning om brug af  

 mellemnavn, der er betinget af at ægteskabet består, kan imødekommes indtil  

 datoen for skilsmisse, ægteskabets omstødelse eller ægtefællens dødsdato.
 Stk. 3.  De i stk. 1 omtalte anmeldelser kan kun  

 indberettes som adresseringsnavn til CPR.
 Stk. 4.  Et adresseringsnavn indberettet til CPR kan  

 fortsat anvendes, uanset senere ændring i civilstand eller ægtefælles navn.
VIII STRAFFEBESTEMMELSER § 32.  I medfør af lov om folkeregistrering STRAFFES  

 den, der tilsidesætter sin anmeldelses- eller oplysningspligt over for  

 folkeregistret, eller som afgiver urigtige oplysninger til folkeregistret,  

 med BØDE.
For overtrædelser overfor et grønlandsk folkeregister idømmes  

 advarsel eller bøde.
Stk. 2.  I sager om overtrædelse af anmeldelsespligten  

 vedrørende flytninger og tilsidesættelse af de til husejere, lejere m.fl.  

 givne pålæg om at meddele folkeregistret, hvem der flytter til eller fra de  

 pågældendes ejendomme eller lejligheder, kan kommunalbestyrelsen i den  

 kommune, hvor vedkommende bor eller opholder sig, tilkendegive den  

 pågældende, at sagen kan afgøres uden retslig forfølgning.
Det er en  

 forudsætning herfor, at sagen ikke skønnes at ville medføre højere bøde end  

 600 kr., og at den pågældende erkender sig skyldig i overtrædelsen og  

 erklærer sig rede til, indenfor en nærmere angiven frist, der efter begæring  

 kan forlænges, at betale en i tilkendegivelsen angivet bøde.
Ved  

 fastsættelsen af bøden bør der tages hensyn til den pågældendes økonomiske  

 forhold og forseelsens grovhed.
 Stk. 3.  Tilkendegivelsen skal indeholde den pågældendes  

 fulde navn, fødselsdato eller personnummer, adresse, en beskrivelse af de  

 tidsmæssige og faktiske omstændigheder ved overtrædelsen samt henvisning til  

 de(n) overtrådte bestemmelse(r) i bekendtgørelsen om folkeregistrering samt  

 til § 11 i lov om folkeregistrering, jfr. lovbekendtgørelse nr. 508 af 14.  

 september 1978.
 Stk. 4.  Skønnes det, at overtrædelsen vil medføre  

 højere bøde end 600 kr., eller kan den pågældende ikke erklære sig skyldig i  

 overtrædelsen eller ikke erklære sig rede til at betale den angivne bøde,  

 overgives sagen til politimesteren til videre foranstaltning.
Stk. 5.  Betales en for kommunalbestyrelsen vedtaget  

 bøde ikke rettidigt, kan den inddrives ved udpantning.
Inddrivelsen foretages  

 af den kommunale pantefoged.
Indgår bøden ikke, kan sagen overgives til  

 politimesteren med anmodning om, at den pågældende indsættes til afsoning af  

 bøden.
Anmodning om indsættelse til afsoning bør kun undtagelsesvis  

 fremsættes.
 Stk. 6.  Betales en for en grønlandsk kommunalbestyrelse  

 vedtaget bøde ikke rettidigt, kan sagen overgives til politimesteren til  

 videre foranstaltning.
Stk. 7.  Bøder for overtrædelse af  

 folkeregisterlovgivningen tilfalder kommunens kasse, såfremt de er vedtaget  

 overfor kommunalbestyrelsen.
I andre tilfælde tilfalder bøderne statskassen.
IX IKRAFTTRÆDELSE § 33.  Nærværende cirkulære træder i kraft den 1. juni  

 1986. Samtidig ophæves indenrigsministeriets cirkulære nr. 71 af 7. juni  

 1983, Folkeregisterinstruks.
INDENRIGSMINISTERIET, DEN 15. MAJ 1986 KNUD ENGGAARD /Henrik Nielsen Bilag OVERENSKOMST mellem Danmark, Finland, Island, Norge og Sverige om folkeregistrering (Ikrafttrådt den 1. oktober 1969) Regeringerne i Danmark, Finland, Island, Norge og Sverige er for at lette  

 registreringen af personer i de kontraherende lande blevet enige om følgende:
Artikel 1 Denne overenskomst gælder personer, som er registreret som bosat i et af  

 de kontraherende lande, og som har til hensigt at flytte, eller som er  

 flyttet til et andet af disse lande.
Artikel 2 1. Den, der har til hensigt at flytte fra et af de  

 kontraherende lande til et andet af disse lande, skal melde dette til  

 vedkommende lokale registreringsmyndighed i udflytningslandet.
 Det påhviler nævnte myndighed straks at udlevere den flyttende  

 internordisk flytteattest med vedhæftet blanket for internordisk flyttebevis.
2. Den, der er flyttet fra et af de kontraherende  

 lande og efter indflytning har bosat sig i et andet af disse lande, skal  

 inden den tidsfrist, som gælder for anmeldelse af flytning i dette land,  

 melde indflytningen til vedkommende lokale registreringsmyndighed.
Samtidig  

 med meldingen skal han aflevere den flytteattest med vedhæftet blanket for  

 flyttebevis, som er nævnt under punkt 1. Er han ikke i besiddelse af en sådan  

 flytteattest, skal han pålægges at fremskaffe den fra udflytningslandet.
Hvis  

 han anmoder derom, skal den lokale registreringsmyndighed i stedet rekvirere  

 flytteattest fra den lokale registreringsmyndighed i udflytningslandet.
 3. Den lokale registreringsmyndighed i  

 indflytningslandet træffer beslutning om registrering.
Finder den lokale registreringsmyndighed, at den, som har anmeldt  

 indflytning, skal regnes som bosat inden for registreringsområdet, skal den  

 lokale registreringsmyndighed i udflytningslandet uden ophold underrettes  

 herom.
Til denne underretning skal bruges internordisk flyttebevis.
Finder den lokale registreringsmyndighed grund til at antage, at den, der  

 har meldt indflytningen, skal regnes som bosat et andet sted i  

 indflytningslandet, skal han henvises til den lokale registreringsmyndighed  

 på vedkommende sted.
Flytteattesten leveres tilbage til ham forsynet med  

 påtegning om henvisning.
Finder den lokale registreringsmyndighed, at den, som har afleveret  

 flytteattesten, ikke kan regnes som bosat inden for registreringsområdet, og  

 der heller ikke foreligger et tilfælde som nævnt i foregående stykke, skal  

 registreringsmyndigheden gøre bemærkning om beslutningen på flytteattesten og  

 flyttebeviset.
Flyttebeviset leveres tilbage til den, som har anmeldt  

 flytning.
 Først når flyttebeviset er modtaget, skal den lokale  

 registreringsmyndighed i udflytningslandet føre den, som er flyttet, ud af  

 registret.
4. Har den lokale registreringsmyndighed i  

 udflytningslandet ikke modtaget flyttebevis inden 2 måneder, skal denne  

 myndighed henvende sig direkte til den lokale registreringsmyndighed i  

 indflytningslandet for at få de oplysninger, som er nødvendige af hensyn til  

 registreringen.
Det samme gælder, når en lokal registreringsmyndighed har  

 grund til at antage, at en registreret person er flyttet til et andet af de  

 kontraherende lande.
Artikel 3 Spørgsmålet om, hvorvidt en person efter denne overenskomst skal regnes  

 for bosat eller ikke bosat i indflytningslandet, afgøres efter lovgivningen i  

 dette land.
Artikel 4 De kontraherende lande forpligter sig til gensidigt at give de  

 oplysninger, som antages at være nødvendige for bedømmelsen af  

 bosætningsspørgsmålet og give underretning om de beslutninger, som bliver  

 truffet.
Artikel 5 Med »lokal registreringsmyndighed« forstås i denne overenskomst:
 I Danmark:
 Kommunalbestyrelsen ved folkeregisterføreren.
 I Norge:
 Registerføreren for vedkommende folkeregister.
 I Finland:
 Den, som fører vedkommende folkeregister (kirkebøger, civilregister eller  

 dissentermenighedernes medlemsregister).
 I Island:
 Nationalregistret.
 I Sverige:
 Vedkommende pastors embede (i Stockholm og Goeteborg den lokale  

 skattemyndighed).
Artikel 6 Formularen til internordisk flytteattest og flyttebevis skal indeholde  

 oplysning om: 1. fraflytningsland, 2. fraflytningskommune (i Sverige  

 »foersamling«), 3. adresse i fraflytningslandet, 4.  

 tilflytningslandet, 5. tilflytningskommune (i Finland også lokalt register, i  

 Sverige »foersamling«), 6. adresse i tilflytningsland, 7. opgivet  

 flyttedato, 8. slægtsnavn, 9. fornavn, 10. køn, 11. fødselsdag, -måned og  

 -år, 12. fødested, 13. ægteskabelig stilling, 14. statsborgerforhold, 15.  

 anmærkninger og endvidere datoen for udstedelsen af flytteattesten, stempel  

 og underskrift og de enkelte landes frister for anmeldelse på  

 indflytningsstedet.
I Finland og Sverige skal formularerne desuden indeholde  

 oplysning om dåb, konfirmation og altergang.
 Med de undtagelser, som følger af 1. stykke skal de kontraherende landes  

 formularer til flytteattest og flyttebevis have samme form og indhold, men  

 affattes på de enkelte landes sprog, ligesom de skal fastsættes i samråd  

 mellem de centrale myndigheder i de kontraherende lande.
Artikel 7 Denne overenskomst skal ratificeres, og ratifikationsdokumenterne  

 deponeres i det norske udenrigsministerium.
 Overenskomsten træder i kraft fra førstkommende 1. januar, 1. april, 1.  

 juli eller 1. oktober 3 måneder efter, at samtlige parters  

 ratifikationsdokumenter er deponeret, for Færøernes og Grønlands vedkommende  

 dog først efter nærmere aftale mellem de centrale registreringsmyndigheder i  

 de kontraherende lande.
 Enhver af parterne kan i forhold til enhver af de andre parter opsige  

 overenskomsten med 6 måneders varsel til ophør en 1. januar eller en 1. juli.
