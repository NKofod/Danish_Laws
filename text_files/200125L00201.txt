Tillægsbetænkning afgivet af  

 Erhvervsudvalget den 21. februar 2002 Tillægsbetænkning over Forslag til lov om ophævelse af lov om  

 erhvervsservice samt ændring af lov om statsautoriserede revisorer og  

 lov om registrerede revisorer (Nedlæggelse af erhvervsserviceordningen samt  

 præcisering af revisors opgaver) [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 6. februar 2002 og var til  

 1. behandling den 8. februar 2002. Lovforslaget blev efter 1. behandling  

 henvist til behandling i Erhvervsudvalget.
Udvalget afgav betænkning  

 den 19. februar 2002. Lovforslaget var til 2. behandling den 21. februar  

 2002, hvorefter det blev henvist til fornyet behandling i  

 Erhvervsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 4 spørgsmål til økonomi- og erhvervsministeren  

 til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, DF, KF og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
Socialdemokratiets medlemmer af udvalget finder, at det er  

 lidt andre toner, man i dag hører fra de konservative, end de toner,  

 der lød ved behandlingen af forslag til lov om erhvervsservice i  

 Folketingssalen i 1999 fra den konservative erhvervsordfører.
Dengang  

 sagde den konservative ordfører: »Ja, det er der da ingen tvivl om,  for vores virksomheder i  

 Danmark er fuldstændig overbebyrdet med administrative opgaver,  

 forskrifter, cirkulærer, papirer, der skal udfyldes   Der er et  

 kæmpebehov for at få aflastet virksomhederne for det   Det, som  

 regeringen erstatter den permanente ordning til de mindre virksomheder med,  

 er nu en midlertidig ordning, som aftrappes og forsvinder.
Virksomhederne  

 får nu kun i de første 3 år en stadig dårligere  

 mulighed for at bruge penge på erhvervsservice, hvor de med den anden  

 ordning havde haft en permanent ordning.
Ingen af de to ting er specielt genial, men hvis jeg var en virksomhed, og  

 hvis jeg skulle vælge mellem en permanent ordning, der gav mig penge,  

 og en aftrapning af en 3-årig ordning, som gav mig penge, så  

 ville jeg vælge den permanente, og det er også derfor, vi  

 konservative siger nej til det her, for vi synes, at regeringen snyder  

 virksomhederne.
Den stikker dem blår i øjnene og giver dem en  

 midlertidig ordning, som forsvinder, og fjerner en permanent ordning Det er klart, at når virksomheder kan få så høj  

 en kompensationsgrad, som der her er tale om, vil det gå hen og blive  

 en succes, for det vil være meget billigt for virksomhederne det  

 første år, og der er et enormt behov for det, fordi Folketinget  

 har skabt et enormt behov for det.
Så det er logik, at det bliver en  

 succes, og at der er brug for det  «.
På baggrund af svarene på spørgsmål 4 og 5 har  

 Socialdemokratiet konstateret, at regeringen mener, at ordningen kan leve  

 videre efter 2 år også uden tilskud.
Socialdemokratiet har  

 endvidere forstået på svarene på de stillede  

 spørgsmål, at den store interesse, der i sin tid blev  

 tilkendegivet af den konservative ordfører, ikke helt har kunnet leve  

 op til dette store behov for en erhvervsserviceordning, når man ser  

 på antallet af virksomheder, som er gået ind i ordningen i de 2  

 år, den har fungeret, hvilket man kan læse ud af økonomi-  

 og erhvervsministerens kommentar til høringssvarene, jf.
L 81  

 bilag 1, pkt. 3 a.:
» Således tyder udviklingen i udbetalingerne af  

 tilskud på, at der er en markant afmatning i virksomhedernes behov for  

 økonomisk hjælp til it-anskaffelser.
Derfor skønnes det,  

 at bortfaldet af tilskudsordningen i dennes sidste leveår næppe  

 påfører virksomhederne væsentlige ulemper.
Dette skal ikke  

 mindst ses i lyset af de meget begrænsede beløb, der vil  

 være til rådighed for den enkelte virksomhed, der måtte  

 søge om tilskud (8.000 kr. pr. virksomhed i 2002).« På spørgsmålet, om der er forskel  

 mellem de erhvervsservicestøttemuligheder, som eksisterer i  

 landbruget, og den ordning, som man nu afskaffer, har Socialdemokratiet  

 forstået ministerens besvarelser således, at der er helt  

 tætte skotter i landbruget, som sikrer, at der ikke overføres  

 statsstøttede konsulentmidler til områder inden for landbruget,  

 som er tilsvarende de områder, der er omhandlet i den hidtidige  

 erhvervsservicelov.
 Med ministerens tilkendegivelser af, at der ikke er  

 forskelsbehandling i støtten til landbruget i forhold til den nu  

 afskaffede støtte i medfør af erhvervsserviceloven, og med  

 ministerens svar om, at erhvervsserviceordningen er økonomisk  

 bæredygtig allerede efter 2 år, kan Socialdemokratiet tilslutte  

 sig forslaget.
 Et mindretal i udvalget (SF og RV) indstiller  

 lovforslaget til forkastelse.
 Et andet mindretal i udvalget (KRF) vil ved 3.  

 behandling stemme hverken for eller imod lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 81 omdelt efter  

 afgivelse af betænkning Bilagsnr.
