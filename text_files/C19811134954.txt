 Der fremsættes undertiden begæring om, at en uforskyldt varetægtsperiode i  

 stedet for at udløse erstatning efter retsplejelovens § 1018 a bringes til  

 afkortning i en ikke fuldbyrdet frihedsstraf, som den pågældende er idømt i  

 en anden sag.
 Det meddeles herved til orientering, at der ved kgl. resolution af 26.  

 august 1981 er meddelt justitsministeriet bemyndigelse til ved eftergivelse  

 at bringe sådanne varetægtsperioder til afkortning i en frihedsstraf i en  

 anden sag, såfremt den pågældende har givet afkald på erstatning efter  

 retsplejelovens § 1018 a.
 Man anmoder anstalterne og arresthusene om at være opmærksom på sådanne  

 sager og om at forelægge dem for justitsministeriet (direktoratet for  

 kriminalforsorgen).
 P.M.V.
 E.B.
Arne Lønberg Til kriminalforsorgens anstalter og arrestinspektørerne.
