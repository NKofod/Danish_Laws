Bilag 1 Bilag 2 Bekendtgørelse om ændringer af landets inddeling i kommuner og regioner samt om ændringer af kommunenavne I medfør af § 8 i lov nr. 382 af 3. maj 2006 om ændringer af landets inddeling i kommuner og regioner og om opløsning og udpegelse af forpligtende kommunale samarbejder bekendtgøres:
 § 1. Landets inddeling i kommuner og regioner er ændret som angivet i bilag 1 til bekendtgørelsen.
 § 2. Med den tidligere indenrigs- og sundhedsministers samtykke, jf. § 4, stk. 1, i lov om kommunernes styrelse, jf. lovbekendtgørelse nr. 1060 af 24. oktober 2006, er der foretaget den i bilag 2 til bekendtgørelsen angivne ændring af kommunenavne.
 § 3. Bekendtgørelsen træder i kraft den 12. januar 2008 og har virkning fra den 1. januar 2008.
Velfærdsministeriet, den 21. december 2007 Karen Jespersen / Lise Brandi-Hansen Bilag 1 Fortegnelse over ændringer af landets inddeling i kommuner og regioner Ændringer pr. 1. januar 2008 Region Hovedstaden 1. Fra Ballerup Kommune til Egedal Kommune er overført 19 m2 af Måløv By, Måløv, som følge af udbygning af banestrækningen Ballerup - Frederikssund.
 2. Fra Egedal Kommune til Ballerup Kommune er overført 3.878 m2 af Smørumnedre By, Smørum, som følge af udbygning af banestrækningen Ballerup - Frederikssund.
 3. Fra Egedal Kommune til Frederikssund Kommune er overført 202 m2 af matr.nr. 88 Skenkelsø By, Jørlunde, som følge af udbygning af banestrækningen Ballerup - Frederikssund.
 4. Fra Frederikssund Kommune til Egedal Kommune er overført 10 m2 af matr.nr. 27 Snostrup By, Snostrup, som følge af udbygning af banestrækningen Ballerup - Frederikssund.
 5. I forbindelse med matrikulering af Arresø er det fastsat, at ca. 1223 ha af søen indgår i Gribskov Kommune, ca. 1770 ha i Halsnæs Kommune og ca. 1113 ha i Hillerød Kommune.
Region Syddanmark Grænsen mellem Region Syddanmark og Region Midtjylland er ændret i overensstemmelse med pkt. 8 og 10.
 6. Fra Billund Kommune til Vejle Kommune er overført matr.nr. 7ha, 7hb, 7hc og 7hd Billund By, Grene.
 7. Fra Vejle Kommune til Billund Kommune er overført matr.nr. 8an, 8ao og 11o Vandel By, Randbøl.
8. Fra Vejle Kommune til Hedensted Kommune i Region Midtjylland er overført 63.969 m2 af Ildved By, Hvejsel, og 87 m2 af Alstedgård, Ø.
Nykirke, som følge af anlæg af motortrafikvejen Holstebro - Vejle.
9. Fra Vejle Kommune til Kolding Kommune er overført 24.004 m2 af Brakker, Ø.
Starup, som følge af regulering af Bølling Bæk.
 10. Fra Hedensted Kommune i Region Midtjylland til Vejle Kommune er overført det under pkt. 11 anførte areal.
Region Midtjylland Grænsen mellem Region Midtjylland og Region Syddanmark er ændret i overensstemmelse med pkt. 11 og 15.
 Grænsen mellem Region Midtjylland og Region Nordjylland er ændret i overensstemmelse med pkt. 16.
 11. Fra Hedensted Kommune til Vejle Kommune i Region Syddanmark er overført 10.772 m2 af Stovgård Hgd., Tørring, som følge af anlæg af motortrafikvejen Holstebro - Vejle.
 12. Fra Norddjurs Kommune til Syddjurs Kommune er overført 2.976 m2 af matr.nr. 19 Ramten By, Ørum, som følge af bebyggelse i overensstemmelse med lokalplan (golfcenter).
 13. Fra Silkeborg Kommune til Viborg Kommune er overført matr.nr. 1f, 1k, 1i, 1o og 1p Brødløsgård, Sjørslev.
 14. Fra Århus Kommunetil Favrskov Kommune er overført 12.869 m2 af Ustrup Skov, Sabro, som følge af udvidelse af Amtsvej nr. 511.
 15. Fra Vejle Kommune i Region Syddanmark til Hedensted Kommune er overført det under pkt. 8 anførte areal.
 16. Fra Mariagerfjord Kommune i Region Nordjylland til Viborg Kommune er overført det under pkt. 17 anførte areal.
Region Nordjylland Grænsen mellem Region Nordjylland og Region Midtjylland er ændret i overensstemmelse med pkt. 17.
 17. Fra Mariagerfjord Kommune til Viborg Kommune i Region Midtjylland er overført matr.nr. 2ao, 2b, 9h, 23a, 23e, 23f og offentlig vej litra l Hvilsom By, Hvilsom.
Bilag 2 Fortegnelse over ændringer af kommunenavne Region Hovedstaden 1. Frederiksværk-Hundested Kommune, jf. § 2, nr.11, i bekendtgørelse nr. 656 af 29. juni 2005 om revision af den kommunale og regionale inddeling og om forpligtende kommunale samarbejder som ændret ved bekendtgørelse nr. 149 af 19. februar 2007, benævnes med virkning fra 1. januar 2008 Halsnæs Kommune.
