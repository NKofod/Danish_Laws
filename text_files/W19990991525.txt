Kendelse fra Pressenævnet i sag nr.  

 26/1994 En mand (K) har klaget over nogle artikler i Politiken den  

 30. december 1993, den 6. januar og den 19. marts 1994. Han har anmodet om at  

 få offentliggjort et genmæle over for disse artikler.
Endvidere  

 finder han, at Politiken har overtrådt god presseskik.
 I den første artikel den 30. december 1993 hed det  

 under overskriften "Bedrageriforsøg for to mia. kr. - Dansker  

 fængslet i Finland":
 "Finsk Politi har anholdt en dansk forretningsmand, der er  

 sigtet for forsøg på bedrageri for over 300 millioner dollar (to  

 milliarder kroner). Manden er i forvejen eftersøgt af dansk politi,  

 fordi han flygtede fra en dom på tre års fængsel for  

 svindel med en bank, som han havde købt i Liberia.
Dengang havde han tætte forretningsforbindelser til  

 som er eftersøgt af dansk politi i sagen om det såkaldte  

 "savmord", hvor liget af den danske forretningsmand [B] i juli 1993 blev  

 fundet i et skovområde nær den nordportugisiske by Porto.
Ved  

 siden af det parterede lig, underkroppen og benene, stod en kuffert med  

 navneskiltet [B].
 Lederen af Bedrageriafdelingen i København,  

 kriminalinspektør  Bent  Hansen, bekræfter, at danskeren er  

 anholdt i Finland.
- Han blev anholdt den 23. december.
Som jeg er  

 orienteret, blev han anholdt i forbindelse med nogle transaktioner i 300  

 millioner dollar-klassen omkring et stort forsikringsselskab i Finland og  

 omkring en bank i Riga.
Han har ifølge sigtelserne tilbudt at redde en  

 skrantende lettisk bank med en blodtransfusion på de 300 millioner  

 dollar, så han fik herredømmet over banken.
Penge, som han  

 åbenbart ikke har haft.
Det er rigtigt, at han er eftersøgt af  

 os i forbindelse med, at han først på året ved  

 Østre Landsret blev idømt tre års fængsel for  

 bedrageri.
 Lederen af drabsafdelingen i København,  

 kriminalinspektør  Kurt  Jensen, siger i forbindelse med  

 anholdelsen.
- På grund af mandens tidligere tætte  

 forretningsforbindelser til [A], som vi har anholdelsesbeslutning på i  

 forbindelse med mordet i Portugal, er det klart, at vi nu vil intensivere  

 eftersøgningen af [A] i Finland og de baltiske lande." I den anden artikel den 30. december blev det gentaget, at  

 "en dansk forretningsmand" var blevet anholdt i Finland sigtet for  

 forsøg på bedrageri for 300 mio. dollars, og at den anholdte  

 havde haft tætte forretningsforbindelser til [A].
 Af artiklen den 6. januar 1994 fremgik, at den anholdte  

 forretningsmand ville blive udleveret fra Finland.
 I artiklen den 19. marts 1994 hed det under overskriften  

 "Mafiamord på bankmand - Svindelsag i Riga med dansk forbindelse"  

 bl.a.:
 "Et rent mafiamord på en bankdirektør i Riga  

 sættes nu i forbindelse med en sag, hvor en dansk forretningsmand blev  

 sigtet for forsøg på bedrageri for 300 mill. dollars - ca. 2  

 milliarder kr.
Drabet fandt sted tirsdag aften, da en af Letlands mest  

 kendte forretningsmænd,  Voldemars  Selga, blev skudt og dræbt  

 på stedet.
Myndighederne i Riga mener, at der er tale om et  

 lejemord.
 På det seneste har Selga arbejdet med The Bank of  

 Reconstruction and Development of Latvia (Letland red.).
Fra sommeren 1993 var den sigtede, danske forretningsmand,  

 der som tidligere omtalt i Politiken blev fængslet i Finland, chef for  

 den internationale afdeling af banken.
Han blev udleveret til Danmark og  

 afsoner nu en dom, han tidligere blev idømt herhjemme.
I forbindelse  

 med udleveringen hævede det finske politi sigtelsen mod ham." Klageren har fremlagt et notat om den dom, som omtales i  

 artiklen den 30. december 1993, hvorved han blev idømt - ikke 3  

 års fængsel som anført i artiklen, men - 3 1/2 års  

 fængsel.
I følge notatet købte han en bank i Liberia af  

 den mand, som er eftersøgt af politiet i sagen om "savmordet" i  

 Portugal.
Planen var herefter at spekulere i den rentefri periode i den  

 internationale checkomgang med checks udstedt på Liberia-banken.
Som et  

 led i planen, der af klageren i notatet beskrives som reel, udstedtes en  

 check på 50 mio. kr.
Checken blev fremsendt til Postgiro til afregning,  

 men klageren blev i stedet anholdt og dømt for bedrageri.
 Klageren har endvidere fremlagt udskrift af retsbogen for  

 Helsinki Tingsret for den 26. december 1993, hvori det indledningsvis hedder  

 (oversat):
"BESLUTNING i sagen vedrørende anholdelse foretaget i henhold  

 til loven om udlevering mellem Finland og de øvrige nordiske lande  

 på grund af en forbrydelse." Der nævnes ikke i udskriften noget om en sigtelse  

 for forsøg på bedrageri i Finland.
 Klageren har endelig fremlagt en skrivelse af 31. december  

 1993 fra advokat  Ulf  Månsson, Helsinki, hvori det bl.a. hedder:
"På begäran intygar jag härmed att enligt  

 de uppgifter jag erhållit från Helsingfors tingsrätt samt  

 Centralkriminalpolisen i Finland är danska medborgaren [klagers navn]  

 inte anhållen eller misstänkt för brott som skulle ha  

 begåtts i Finland." På den baggrund har klageren anmodet om  

 følgende genmæle:
 "Der har på intet tidspunkt været rejst  

 sigtelse mod den udleverede dansker, som omtalt i artikler den 30/12-93,  

 6/1-94 og 19/3-94, for noget kriminelt forhold i Finland, oplysningen om  

 sigtelsen for bedrageri for over 2.000.000.000,- kr. er forkert.
 Der er ingen forbindelse eller samarbejde mellem denne  

 person og eftersøgte for "savmordet".
Til støtte for klagen over, at Politiken har  

 overtrådt god presseskik, har klageren anført, at oplysningen om  

 sigtelsen i Finland ikke er blevet kontrolleret.
Blot en opringning til  

 myndighederne i Finland ville i følge klageren have bragt Politiken ud  

 af sin vildfarelse.
Også oplysningerne om forbindelsen til "savmordet" i  

 Portugal burde efter klagerens opfattelse have været kontrolleret for  

 eksempel ved forespørgsel til ham selv.
Han kunne da have oplyst, at  

 det faktisk var den eftersøgte mand, der var skyld i, at han blev  

 idømt 3 1/2 års fængsel.
 Endelig finder klageren, at vilkårligheden i  

 artiklerne og manglen på kontrol af oplysninger er fortsat i artiklen  

 den 19. marts 1994, hvor hans udlevering fra Finland sættes i  

 sammenhæng med et mord i Riga.
Særligt om det forhold, at hans navn ikke er  

 nævnt i artiklen, har klageren anført, at det tilsyneladende er  

 Politiken, der har startet den falske kampagne, og at den øvrige  

 dagspresse har nævnt navnet.
Klageren har tilføjet, at han i  

 artiklen den 19. marts er identificeret ved arbejdssted og angivelse af navn  

 på arbejdsgiver, hvorved alle forretningsforbindelser kan genkende  

 ham.
 I en udtalelse om klagen har Politiken påpeget, at  

 det klart fremgår, at kilderne er to ansvarlige chefer i  

 Københavns Politi.
Som Politiken har fået det oplyst frafaldt det  

 finske politi sigtelsen for forsøg på bedrageri inden det  

 møde, som klageren har fremlagt udskrift fra.
Politiken har senere  

 meddelt dette i artiklen den 19. marts 1994.
Det er tillige anført i udtalelsen, at Politiken  

 på intet tidspunkt har nævnt, at klageren skulle have forbindelse  

 med det såkaldte "savmord". Bladet gør gældende, at man  

 alene har beskrevet hans tidligere forretningsmæssige forbindelse til Politiken har endvidere gjort gældende, at man har  

 valgt ikke at skrive klagerens navn, og at bladet ikke kan være  

 ansvarlig for, at andre aviser har bragt hans navn og billede.
Politiken  

 finder ikke, at fire artikler på 3 måneder kan kaldes en kampagne  

 mod klageren, men finder, at klagerens forretningsmetoder gør det  

 berettiget også at beskæftige sig med denne helt specielle del af  

 dansk erhvervsliv.
Følgende nævnsmedlemmer har deltaget i sagens  

 behandling: Else Mols, Jørgen Flindt Pedersen, Kaare R.
Skou og Ole  

 Malmqvist.
 Pressenævnet udtaler:
 Med artiklen den 19. marts 1994 har Politiken  

 fastslået, at der ikke foreligger en sigtelse mod klageren for  

 forsøg på bedrageri i Finland.
 Klagerens forhold til [A] er i artiklerne beskrevet, som  

 at de havde "tætte forretningsforbindelser". Denne beskrivelse har  

 fornøden dækning i det notat, som klageren har fremlagt om  

 dommen på 3 1/2 år.
 På den baggrund, og da klagerens navn i  

 øvrigt ikke er nævnt i artiklerne, er der ikke  

 tilstrækkeligt grundlag for at tage klagerens anmodning om  

 genmæle og klage over, at Politiken har overtrådt god presseskik,  

 til følge.
 Afsagt den 23. juni 1994.
