Bekendtgørelse om Danmarks tilbagetrækning af territorialt forbehold for så vidt angår Færøerne vedrørende ændring af 29. juni 1990 og ændring af 25. november 1992 af Montrealprotokollen af 16. september 1987 om stoffer, der nedbryder ozonlaget I tilslutning til Udenrigsministeriets bekendtgørelse nr. 52 af 21. september 2000, Lovtidende C, meddeles det, at det territoriale forbehold, der blev taget for så vidt angår Færøerne i forbindelse med Danmarks godkendelse af Montrealprotokollen af 16. september 1987 om stoffer, der nedbryder ozonlaget, som ændret ved parternes efterfølgende møder, den 29. juni 1990 og 25. november 1992, med virkning fra den 24. oktober 2007 er trukket tilbage.
