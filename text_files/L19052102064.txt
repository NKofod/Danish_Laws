 a.
Norges Legation København, den 17. november 1905 Hr.
Greve, En af de direkte konsekvenser af opløsningen af Unionen mellem Norge og  

 Sverige er ophøret af ethvert fællesskab mellem de to lande om de  

 internationale konventioner og overenskomster, som de fælles har indgået med  

 en eller flere andre stater.
Uanset disse konventioner og overenskomster  

 hidtil har måttet anses for at medføre et fælles ansvar for Norge og Sverige  

 for de forpligtelser, der påhviler hvert af de to lande, vil den norske  

 regering i fremtiden alene anse sig ansvarlig for de forpligtelser, der  

 påhviler Norge i henhold til de nævnte konventioner.
Det forholder sig  

 tilsvarende med de internationale konventioner, som Norge og Sverige har  

 tiltrådt i fællesskab.
For så vidt angår de konventioner og overenskomster,  

 som Sverige i unionstiden separat har indgået eller tiltrådt, finder den  

 norske regering, at den ikke kan anses for ansvarlig for opfyldelsen af de  

 forpligtelser, der påhviler Sverige.
 På den anden side finder den norske regering, at alle internationale  

 konventioner og overenskomster, som Norge har indgået eller tiltrådt enten  

 alene eller i fællesskab med Sverige, fortsætter med at gælde som hidtil  

 mellem Norge og den eller de øvrige kontraherende parter, uden at opløsningen  

 af Unionen ændrer deres bestemmelser.
 Den norske regering forbeholder sig imidlertid, efter en mere indgående  

 undersøgelse, at vende tilbage til sagen med hensyn til spørgsmålet om  

 hvorvidt og i hvilket omfang det vil være nødvendigt at foretage en revision  

 af de mellem Norge og Danmark gældende traktattekster.
 Idet jeg efter instruktion fra min regering bringer ovenstående til Deres  

 Excellences kendskab, benytter jeg lejligheden til at forsikre Dem om min  

 højagtelse.
F.
Wedel Jarlsberg Hans Excellence Greve Raben-Levetzau Udenrigsminister etc. etc. etc.
 b.
Udenrigsministeriet København, den 27. november 1905 Hr.
Baron, Jeg har den ære at anerkende modtagelsen af Deres note af 17. ds., ved  

 hvilken De gør mig bekendt med den norske regerings synspunkter vedrørende de  

 konsekvenser opløsningen af Unionen mellem Norge og Sverige måtte have for de  

 internationale konventioner og overenskomster, som måtte være indgået enten  

 af de to stater i fællesskab eller af Norge alene med en eller flere andre  

 stater.
 Idet jeg forbeholder mig eventuelt at kontakte Dem efter at have haft  

 lejlighed til en nøjere undersøgelse af de akter, hvorom det drejer sig for  

 Danmarks vedkommende, benytter jeg ............
