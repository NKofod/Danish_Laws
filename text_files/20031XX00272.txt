Skriftlig fremsættelse (18. februar 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om restaurations- og hotelvirksomhed m.v. (Bestemmelser om  

 dørmænd, bestyrere og diskoteker).
(Lovforslag nr.
L 163).
 Lovforslaget indeholder en autorisationsordning for dørmænd,  

 således at der kan stilles krav om, at de har den fornødne uddannelse og  

 dermed  

 de nødvendige kvalifikationer.
Med kravet om uddannelse sikres, at alle dørmænd er  

 kvalificerede til at håndtere de opgaver, som deres arbejde som dørmand  

 medfører.
Uddannelsen skal bl.a. give den enkelte dørmand kvalifikationer  

 inden  

 for følgende områder: Kommunikation og konflikthåndtering, personlig  

 sikkerhed,  

 retsregler, førstehjælp og den praktiske håndtering af store menneskemængder.
Samtidig foretages en stramning af reglerne ved brug af  

 restaurationslokaler i forbindelse med visse private fester.
Der kan være  

 tale  

 om gymnasiefester på diskoteker.
Ved sådanne arrangementer forbydes servering  

 af alkohol for unge under 18 år.
Herved vil diskotekerne ikke være tilskyndet  

 til at afholde disse arrangementer.
Lovforslaget supplerer initiativer, som regeringen allerede  

 har taget, og som er rettet mod unges alkohol- og misbrugsrelaterede vold i  

 restaurationsmiljøet.
Indsatsen udbygges til at omfatte narkotikahandel og  

 -misbrug.
Regerings målsætning er således et narkotikafrit restaurations- og  

 festmiljø.
Begge forslag er velegnede til at skabe tryggere rammer i de  

 festmiljøer, hvor navnlig unge færdes.
De skal ses i sammenhæng med regerings  

 handlingsplan Kampen mod Narko.
Formålet med bestemmelsen er  

 bl.a. at komme  

 de unges narkotikamisbrug ved arrangementer i restaurationer til livs.  

 Forslagene vil give bedre mulighed for at forebygge, at unge udsættes for  

 tilbud om narko i restaurationsmiljøet.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 Høje Tings velvillige behandling.
