INDHOLDSFORTEGNELSE INDLEDNING I henhold til § 2 i lov om vurdering af landets faste ejendomme, jf.  

 lovbekendtgørelse nr. 437 af 14. august 1984 med senere ændringer, skal der  

 foretages årsomvurdering pr. 1. januar 1991.
 I henhold til § 2 A skal der på samme tidspunkt for de ejendomme, der ikke  

 er omfattet af årsomvurderingen, foretages en regulering af ansættelserne og  

 fordelingerne efter § 33 under hensyn til den ændring i prisforholdene, der  

 er sket siden 18. alm.vurdering pr. 1. januar 1986. Nærmere orientering om  

 årsomvurderingens gennemførelse vil blive givet i et selvstændigt cirkulære.
 Til gennemførelse af årsomvurderingen skal man i medfør af  

 skattestyrelseslovens bestemmelser meddele følgende anvisninger, der er  

 godkendt af Ligningsrådet.
1. ÅRSOMVURDERINGEN GENERELT 1.1. Betingelse Årsomvurderingen omfatter de ejendomme, for hvilke der foreligger  

 omvurderingsgrund, jf. nedenfor punkt 2.2.
1.2. Grundlaget Vurderingerne foretages i medfør af vurderingslovens § 39 på grundlag af  

 oplysninger fra ejendomsstamregisteret, bygnings- og boligregisteret, fra  

 andre registre med oplysning om fast ejendom, fra de indkomne udfyldte  

 skemaer og ud fra et personligt kendskab til ejendommene.
 Der er ikke foretaget ændringer, i den tekniske fremgangsmåde pr. 1.  

 januar 1991 i forhold til årsomvurderingen pr. 1. januar 1990.
 Adgangen til at undtage autoriserede fragtcentraler fra vurdering i medfør  

 af § 7, litra 5, er ophævet ved lov nr. 197 af 29. marts 1989.  

 Fragtcentraler, der var autoriseret ved udgangen af 1988 skal første gang  

 medtages til årsomvurdering pr. 1. januar 1991.
 Vurderingmændenes funktion er ophørt med virkning fra 1. april 1990, idet  

 vurderingsformanden efter denne dato træffer de beslutninger, der hidtil har  

 været pålagt vurderingsrådet.
2. ALMINDELIGE RETNINGSLINIER FOR ÅRSOMVURDERINGEN 2.1. Vurderingsregler Reglerne for, hvilke ejendomme der skal optages til årsomvurdering,  

 gennemgås under punkt 2.2.
 De særlige vurderingsregler, der gælder for årsomvurderinger, er behandlet  

 under punkterne 2.3. og 2.4.
De øvrige vurderingsregler, er behandlet i vurderingsvejledningens  

 (»Den grønne bog«) kapitel 1. Dette kapitel er optrykt i  

 »Meddelelser fra Statsskattedirektoratet og Ligningsrådet - 2. hæfte,  

 november 1980«.
Anvisninger heri vil med de afvigelser og tilføjelser,  

 der fremgår af punkterne 2.6.-2.11. nedenfor, kunne lægges til grund ved  

 årsomvurderingen pr. 1. januar 1991.
2.2. Omvurderingsgrund Ved årsomvurderingen medtages de ejendomme, for hvilke, der siden  

 ejendommens sidste vurdering er indtrådt omvurderingsgrund.
 Ifølge vurderingslovens § 2, stk. 2, skal der foretages omvurdering:
 2.2.1. af ejendomme, for hvilke, der er afholdt bekostninger til  

 forbedringer af grunden eller bygninger eller til nybygninger, når  

 bekostningen (heri medregnet værdien af ejers eget arbejde og egne  

 materialer) udgør mindst 5% af den hidtidige ejendomsværdi og mindst 25.000  

 kr.
Samtlige de før 1. januar 1991 afholdte udgifter til nybygninger, om og  

 tilbygninger, nye installationer, grundforbedringer m.v. medregnes, selv om  

 arbejdet ikke er afsluttet pr. 1. januar 1991, og selv om regnskabet endnu  

 ikke er afsluttet og arbejdet betalt, idet det er ejendommens tilstand pr. 1.  

 januar 1991, der skal lægges til grund ved vurderingen.
Under bekostninger  

 medtages også offentlige tilskud og udgifter afholdt af lejere.
Almindelige  

 vedligeholdelsesudgifter medregnes ikke ved afgørelsen af, om  

 omvurderingsgrund foreligger.
2.2.2. af ejendomme, fra hvilke der er afhændet, eller til hvilke der er  

 lagt et særskilt matrikuleret areal, når erhvervelsesdokumentet er blevet  

 tinglyst som adkomst.
For hver frasolgt parcel må det undersøges, om den skal  

 vurderes selvstændigt eller sammen med en anden køberen tilhørende ejendom.
 2.2.3. af ejendomme, ved hvilke der uden forandring af matrikelbetegnelsen  

 er sket arealændring som følge af omdeling eller skelforandring, for så vidt  

 ændringen har påviselig virkning på grundværdien.
Der foreligger omvurderingsgrund, hvis der er en påviselig forskel mellem  

 den ansættelse af enten ejendomsværdien eller grundværdien, der ville  

 fremkomme ved en vurdering, hvor der tages hensyn til arealændringen, og en  

 tilsvarende vurdering, hvor der ses bort fra arealændringen.
Ved denne  

 vurdering må der ikke tages hensyn til andre forhold end selve  

 arealændringen.
Da der i almindelighed indgår en enhedspris i beregningen af  

 grundværdien, vil selv en lille arealændring bevirke en forandring i denne.  

 Der foreligger omvurderingsgrund, hvis grundværdien som følge af  

 arealændringen ændres med 100 kr. eller mere.
 2.2.4. af ejendomme, hvorfra der siden ejendommens sidste vurdering er  

 udskilt areal, når dette er blevet ansat ved en vurdering i henhold til § 4,  

 stk. 1, eller når arelet ved årsomvurderingen i overensstemmelse med reglerne  

 i § 8, stk. 3, skal vurderes som en selvstændig ejendom.
 2.2.5. af ejendomme, fra hvilke der er eksproprieret areal, eller til  

 hvilke der er lagt eksproprieret areal, for så vidt arealændringen har  

 påviselig indvirkning på ejendomsværdien eller grundværdien, samt af  

 ejendomme, der er omfattet af en foreløbig kendelse i henhold til lov om  

 jordfordeling mellem landejendomme.
 Arealændringer som følge af ekspropriation regnes fra  

 ekspropriationsdatoen, og ejendommen skal medtages ved årsomvurderingen, selv  

 om der endnu ikke er sket berigtigelse af matriklens arealangivelse.  

 Bestemmelsen omhandler ekspropriation af areal fra en ejendom, og  

 ekspropriation af en ejendom i dens helhed er derfor ikke omvurderingsgrund.
 Arealændringer som følge af foreløbige jordfordelingskendelser regnes fra  

 datoen for den foreløbige kendelse.
 Om forståelsen af udtrykket »påviselig indvirkning på ejendomsværdien  

 og grundværdien« henvises til det ovenfor under punkt 2.2.3. anførte.
 2.2.6. af ejendomme, for hvilke ejendomsværdien eller grundværdien må  

 antages at være steget som følge af offentlige foranstaltninger, såsom anlæg  

 af jernbaner, offentlige gader, pladser samt af ejendomme, der uden at være  

 omfattet af § 4 A, overføres fra landzone til byzone, eller fra hvilke, der  

 er meddelt dispensation til udstykning eller bebyggelse i landzone.  

 Omvurdering vil kunne undlades, hvis der kun er tale om en ringe  

 værdistigning.
 Ændringer eller vedtagelse af nye kommuneplaner, lokalplaner eller  

 tilsvarende planer er ikke omvurderingsgrund efter denne bestemmelse, med  

 mindre der sker overførelse fra landzone til byzone eller meddeles  

 dispensation til udstykning eller bebyggelse i landzone.
 2.2.7. af ejendomme, der har lidt væsentlig skade ved brand, storm eller  

 lignende, eller hvis forskelsværdi må antages at være gået væsentlig ned som  

 følge af nedrivning af bygninger.
 Ejendomme, hvis areal er formindsket som følge af bortskylning, skal  

 optages til omvurdering i henhold til denne bestemmelse.
 2.2.8. af ejendomme, der på grund af offentlige foranstaltninger er  

 undergået værdiforringelse, og hvor der ved forlig eller ved kendelse fra  

 vedkommende myndighed er tillagt ejeren erstatning herfor, samt af ejendomme,  

 der overføres fra byzone eller sommerhusområde til landzone.
 Som eksempler på de nævnte offentlige foranstaltninger kan nævnes  

 naturfredningskendelser, ekspropriationer, der medfører, at en bygning må  

 flyttes eller nedrives, og pålægning af oversigtsservitutter eller lignende.
 En gennemført fredning, som har medført nedgang i ejendommens værdi, er  

 efter praksis også omvurderingsgrund, selv om ejeren har givet afkald på  

 erstatning.
 2.2.9. af nye ejendomme, herunder ejendomme, som er opstået ved  

 opfyldning, ved en ejendoms opdeling i ejerlejligheder eller ved opførelse af  

 bygning på lejet grund.
Nye ejendomme fremkommer ved udstykning og frasalg ved tinglyst skøde af  

 en eller flere parceller af en selvstændig ejendom.
Udstykning alene uden  

 efterfølgende salg af de udstykkede parceller betinger således ikke  

 omvurdering.
Nye ejendomme fremkommer også ved opførelse af nye bygninger på lejet  

 grund, ved opfyldning, inddæmning, opgrøde og lignende.
Skal et areal, der er  

 opstået på denne måde, ifølge de gældende bestemmelser vurderes under en  

 bestående ejendom må denne - inkl. det nyopståede areal - medtages ved  

 årsomvurderingen.
 En ejendom anses for opdelt i ejerlejligheder, når der er sket anmeldelse  

 herom til tinglysningsmyndighederne, med mindre anmeldelsen afvises, jf.  

 vurderingslovens § 8, stk. 2. Hver ejerlejlighed skal vurderes som en  

 selvstændig ejendom, uanset om lejligheden er solgt eller ej.
 2.2.10. af ejendomme, som ejeren eller den bruger, hvem det ifølge  

 lovgivningen påhviler at udrede skatterne af ejendommen, begærer optaget til  

 omvurdering.
En skriftelig, men i øvrigt formløs, anmodning fra ejer om omvurdering  

 anses for tilstrækkelig.
Anmodningen skal fremsættes inden 1. januar 1991.
Udgifterne ved omvurdering efter begæring kan kun afholdes af det  

 offentlige, hvis ejendomsværdien eller grundværdien ansættes mindst 10%  

 lavere end ved den nærmest forudgående vurdering.
Denne regel er uændret.
Det  

 er således alene udgifter til en § 4 vurdering, der i 1990 og 1991 altid  

 afholdes af det offentlige.
 2.2.11. af ejerlejligheder, der helt eller delvis anvendes tilbeboelse,  

 når de frigøres fra lejemål, og genudlejning ikke finder sted.
 2.2.12. af ejendomme, hvis benyttelse er ændret i forhold til den  

 benyttelse, som ejendommen senest er henført til, jf. 33, stk. 1.
 Bestemmelsen i § 33 A, hvorefter en ejer kunne begære fornyet afgørelse om  

 ejendommens benyttelse er herefter overflødig og derfor ophævet.
 2.2.13. af ejendomme, der bliver omfattet af § 33, stk. 4-7.
 En ejendom, der overgår til at være omfattet af reglerne i § 33 om  

 ejerboligfordeling skal således optages til årsomvurdering.
 2.2.14. af ejendomme, hvor ejerboligens areal er ændret med 25% af  

 ejerboligens hidtidige areal.
 2.2.15. Når forandringer med hensyn til en ejendom ifølge nærværende lovs  

 bestemmelser nødvendiggør en ny ansættelse.
Dette er tilfældet, hvor en ejendom eller en del af en ejendom, der hidtil  

 har været undtaget fra vurdering, ikke mere opfylder betingelserne for  

 undtagelse, eller hvor der på en ejendom, som er eksproprieret i sin helhed,  

 nu påbegyndes vej- eller jernbaneanlæg, således at ejendommen helt eller  

 delvis skal undtages fra vurdering.
Tinglysning af ændringer af  

 fordelingstallene i ejerlejlighedsejendomme er ligeledes omvurderingsgrund  

 efter denne bestemmelse, men kun for så vidt angår de berørte  

 ejerlejligheder.
 Adgangen til at undtage autoriserede fragtcentraler fra vurdering i medfør  

 af § 7, litra 5, er ophævet ved lov nr. 197 af 29. marts 1989.  

 Fragtcentraler, der var autoriseret ved udgangen af 1988, skal første gang  

 medtages ved vurderingen pr. 1. januar 1991.
Endvidere skal ejendomme, for hvilke der i henhold til byfornyelseslovens  

 § 73, stk. 10, er nedlagt benyttelsesforbud, med tages ved den førstkommende  

 årsomvurdering efter kondemneringsbeslutningen, jf. § 73, stk. 10, i lov om  

 byfornyelse og boligforbedring.
Der skal ved ansættelsen tages hensyn til den  

 indskrænkning i ejendommens udnyttelsesmuligheder, der følger af forbudet.  

 Ejendommen skal vurderes, uanset om forbudet har indflydelse på ejendommens  

 værdi eller ej.
2.3. Regler for ansættelsen I Henhold til vurderingslovens § 3 skal vurderingen foretages efter  

 ejendommens faktiske og retlige tilstand pr. 1. januar 1991. Ejendommens  

 faktiske tilstand omfatter også det forhold, at ejendommen er ude af drift.
 Vurderingslovens § 3 fastsætter endvidere, at vurderingen skal foretages  

 på grundlag af prisforholdene pr. 1. januar 1991.
 Af administrative hensyn, herunder nødvendigheden af ved Told- og  

 Skattestyrelsens foranstaltning at foretage en samlet maskinel årsregulering  

 i henhold til vurderingslovens § 2 A af ansættelserne m.v. ved  

 18.alm.vurdering af samtlige landets faste ejendomme, har man fastsat  

 følgende procedure:
 Ansættelserne foretages på grundlag af prisforholdene pr. 1. januar 1986.  

 Der vil blive givet oplysning om reguleringssatser fastsat af Ligningsrådet i  

 henhold til vurderingslovens § 2 A inden vurderingen afsluttes.
 Det er således muligt i overensstemmelse med princippet i vurderingslovens  

 § 3 at skønne over, om den foretagne ansættelse pr. 1. januar 1986 efter  

 gennemførelsen af den maskinelle regulering vil svare til prisforholdene pr.  

 1. januar 1991.
 Efter vurderingen er afsluttet, vil Told- og Skattestyrelsen foranstalte  

 regulering som nævnt ovenfor.
I forbindelse med ansættelsen efter prisforholdene pr. 1. januar 1986 kan  

 de normtal m.v. anvendes, der blev udarbejdet til brug ved 18.alm.vurdering.  

 Ved ansættelsen af grundværdien for landbrugsjord anvendes de vejledende  

 enhedspriser, som fastsattes af Ligningsrådet ved 18.alm.vurdering Såfremt prisudviklingen siden 1. januar 1986 for en ejendom afviger  

 væsentligt fra gennemsnittet for andre ejendomme med samme benyttelse og  

 geografiske beliggenhed, kan det være nødvendigt at foretage ansættelsen pr.  

 1. januar 1986 og i et andet værdiniveau end det, som ligger til grund for  

 ansættelsen ved 18. alm. vurdering.
Dette indebærer, at værdien skal  

 ansættes, således at den endelige værdi efter Told- og Skattestyrelsens  

 regulering svarer til værdien pr. 1. januar 1991.
Ved årsomvurderingen må alene medtages de ejendomme for hvilke  

 omvurderingsgrund foreligger pr. 1. januar 1991. En ejendom må således ikke  

 medtages alene for at rette fejl ved en tidligere vurdering.
En sådan fejl må  

 rettes ved skyldrådets revision af den pågældende vurdering.
2.4. § 4 og § 4 A vurderinger Ved § 4 vurderinger er det ejendommens tilstand på vurderingstidspunktet,  

 der lægges til grund for ansættelsen, mens det ved § 4 A-vurderinger er  

 ejendommens tilstand på tidspunktet for zoneinddragelsen, som lægges til  

 grund.
Ved såvel § 4 som § 4 A-vurderinger skal der foretages en konkret  

 vurdering på grundlag af forholdene på de ovenfor angivne tidspunkter og  

 efter prisforholdene den senest forudgående 1. januar Der henvises i øvrigt til Statsskatteddirektoratets cirkulæreskrivelse af  

 29. december 1989 om § 4 vurderinger i 1990 og 1991.
2.5. Ejendomsværdien Med hensyn til hvad er skal forstås ved selvstændige ejendomme, samt  

 hvilke ejendomme der skal undtages eller kan forbigås ved vurderingen,  

 henvises til vurderingsvejledningen, siderne 73-86 samt  

 Statsskattedireektoratets cirkulære af 7. oktober 1985 om 18.alm.vurdering  

 pr. 1. januar 1986, punkt 4.
 Om afgrænsningen af fast ejendom med sædvanligt tilbehør henvises til  

 vurderingsvejledningen, siderne 69-73. Det bemærkes dog, at Ligningsrådet har  

 vedtaget, at fundamenter og bærende stålkonstruktioner til maskiner, kedler  

 m.v. ikke skal medtages ved vurderingen i de tilfælde, hvor fundamentet eller  

 stålkonstruktionen er opbygget specielt til det pågælende driftsmiddel, og  

 således må betragets som en del af eller som tilbehør til dette.
 Det bemærkes ligeledes, at Ligningsrådet har vedtaget en ændret  

 afgrænsning imellem sædvanligt tilbehør til den faste ejendom  

 (installationer) og løsøre (inventar), jf. pkt. 5 i SD-cirkulære 1985-28 af  

 7. oktober 1985 om 18.alm. vurdering.
2.6. Regler for ansættelse af ejendomsværdi Reglerne for ansættelse af ejendomsværdien for de ejendomme, der er  

 optaget til årsomvurderingen, er uændrede i forhold til 18.alm.vurdering.
Der  

 henvises herom til vuderingsvejledningen, siderne 92-116, samt cirkulære om  

 18.alm.vurdering, punkt 5.
Told- og Skattestyrelsen udarbejder forslag til ansættelse af  

 ejendomsværdi for de ejendomsgrupper, som ved 18.alm.vurdering fik udarbejdet  

 forslag.
Forslagene udarbejdes efter prisniveauet pr. 1. januar 1986, jf.  

 punkt 2.3.
2.7. Regler for ansættelse af grundværdi Reglerne for ansættelse af grundværdien for de ejendomme, der er optaget  

 til årsomvurderingen, er uændrede i forhold til 18.alm.vurdering.
Der  

 henvises herom til vurderingsvejledningen, siderne 117-145 samt til  

 cirkulæret om 18.alm.vurdering, punkt 6.
For ejendomme, der benyttes til landbrug, gartneri, planteskole eller  

 frugtplantage, og som på vurderingstidspunktet er beliggende i landzone, skal  

 grundværdiansættelsen ske efter reglerne i vurderingslovens § 14, stk. 1-4,  

 jf. stk. 5 (»bondegårdsreglen«), og der ansættes et differencebeløb  

 i henhold til § 14, stk. 6. De nærmere retningslinier for  

 grundværdiansættelsen for landbrugsejendomme m.v. findes i den vejledning om  

 ansættelse af landbrugsejendomme (nr. 4), der udsendtes ved 18.alm.vurdering,  

 samt i cirkulæret om 18.alm. vurdering punkt 6 d, 6 e og 6 f.
Bestemmelserne  

 om grundværdiansættelsen for ejerlejligheder findes i vurderingslovens § 16  

 A.
Der henvises herom til cirkulæret om 18.alm.vurdering, punkt 8.
2.8. Regler for ansættelse af fradrag i grundværdien for forbedringer Reglerne om ansættelse af fradrag i grundværdien for forbedringer er  

 ligeledes uændrede i forhold til 18.alm.vurdering.
Der henvises til  

 vurderingsvejledningen, siderne 146-161, samt til cirkulæret om  

 18.alm.vurdering, punkt 7.
2.9. Fordeling af ejendomsværdi og grundværdi I henhold til vurderingslovens § 33, stk. 4, skal der i forbindelse med  

 vurderingen af ejendomme, der benyttes til landbrug, gartneri, planteskole  

 eller frugtplantage, foretages en fordeling af ejendomsværdien og  

 grundværdien på henholdsvis stuehuset med tilhørende grund og have og på den  

 øvrige ejendom.
Om de nærmere retningslinier for denne fordeling henvises til  

 cirkulæret om 18.alm. vurdering, punkt 10.
2.10. Ejerboligfordeling For ejendomme, som indeholder en eller to selvstændige lejligheder, og som  

 benyttes erhvervsmæssigt i væsentligt omfang, samt for tofamiliehuse skal der  

 i henhold til vurderingslovens § 33, stk. 5 og 6, foretages en fordeling af  

 ejendomsværdien på ejerens bolig og på den øvrige ejendom.
 For skovbrugsejendomme skal der i medfør af § 33, stk. 7, foretages  

 fordeling af ejendomsværdien på den del, der tjener til bolig for ejeren og  

 på den øvrige ejendom.
 Om de nærmere regler for disse fordelinger henvises til  

 Statsskattedirektoratets cirkulære af 10. august 1979 om fordeling af  

 ejendomsværdien på ejerboligen og den øvrige ejendom for tofamiliehuse og  

 beboelses- og erhvervsejendomme,cirkulæret om 18.alm.vurdering, punkt 11,  

 samt Statsskattedirektoratets vejledning af november 1979 om  

 ejerboligfordeling.
2.11. Skovfordeling I henhold til vurderingslovens § 33, stk. 7, skal der i forbindelse med  

 vurderingen af ejendomme med mindst 25 ha skov, som ejes af andre end stat og  

 kommune, desuden foretages en fordeling af ejendomsværdien på den del af  

 ejendommen, der benyttes til skov, og på den øvrige del af ejendommen.
Om de  

 nærmere regler for skovfordelingerne henvises til Statsskattedirektoratets  

 cirkulære af 10. juli 1981 om fordeling af ejendomsværdien for ejendomme med  

 skov.
3. UDTAGELSE AF EJENDOMME TIL ÅRSOMVURDERING 3.1. Regler for udtagelse Udtagelsen foretages af vurderingsformanden og vurderingssekretariatet,  

 bl.a. ved hjælp af ejendomsstamregistret og bygnings- og boligregistrets  

 oplysninger.
De udtagne ejendomme indberettes til de kommunale edb-centraler  

 til udskrivning af basiskort.
For de udtagne ejendomme kan tillige  

 indberettes notatlinier til ejendomsstamregistret om specielle forhold, der  

 har ført til udtagelsen.
 Ved undersøgelsen af, hvilke ejendomme der skal optages til omvurdering i  

 henhold til vurderingslovens § 2, stk. 2, nr. 6-8, 10 og 15, benyttes bl.a.  

 de meddelelser, der i årets løb er tilsendt vurderingssekretariatet om  

 gennemførte fredninger, pålæg af fredskovspligt samt meddelte dispensationer  

 til udstykning eller bebyggelse i landzone.
 Hvis de foreliggende meddelelser om reguleringer m.v. i henhold til de  

 anførte planer giver anledning til tvivl, f.eks. om arealets størrelse i  

 tilfælde, hvor kun en del af et matrikelnummer er omfattet af reguleringen,  

 eller tvivl om en ejendoms zonemæssige placering, skal der søges nærmere  

 oplysninger ved henvendelse til den pågældende kommune.
 Vurderingssekretariatet udtager de ejendomme, for hvilke der efter de  

 oplysninger, der foreligger for sekretariatet, kan blive tale om omvurdering  

 i henhold til vurderingslovens § 2, stk. 2, nr. 1-5, 9 og 12-14, samt  

 byfornyelseslovens § 73 stk. 10.
 Vurderingsformanden afgør endeligt, hvilke ejendomme, der skal optages til  

 omvurdering, og om de nyudstykkede parceller skal vurderes særskilt eller  

 sammen med en anden ejendom.
 Det understreges, at vurderingsformanden ved afgørelsen af, hvilke  

 ejendomme, der skal vurderes som selvstændige ejendomme, nøje må holde sig  

 til de regler, der gælder herfor i henhold til vurderingslovens § § 8 og 11.  

 Det må herunder påses, at bestemmelserne i landbrugslovens § 2 og  

 udstykningslovens § § 1 og 2 om landbrugsejendomme iagttages.
3.2. Henvendelse til visse ejere Bortset fra de nedenfor nævnte undtagelser vil der ikke ske henvendelse  

 til ejerne i forbindelse med forberedelsen af vurderingen.
a.
Til ejere af ejendomme, for hvilke der er registret et påbegyndt, men  

 ikke afsluttet byggeri, eller for hvilke der er registreret et afsluttet  

 byggeri af en sådan art, at der ikke udarbejdes vurderingsforslag, kan  

 udsendes et byggeomkostningsskema, hvori ejeren anmodes om at oplyse de  

 afholdte byggeomkostninger.
b.
Til ejere af skove og plantager med et areal på 25 ha og derover samt  

 ejere af frugtplantager med et areal på 2 ha og derover udsendes de til  

 vurderingen af disse ejendomme beregnede skemaer, hvori ejeren anmodes om at  

 anføre oplysninger om beplantningens art, omfang, alder m.v.
Byggeomkostningsskemaerne leveres fra de kommunale edb-centraler til  

 vurderingsseekretariaterne, påført tilbagesendelsesadressen og de nødvendige  

 identifikationer.
Skemaer til ejere af skove, plantager og frugtplantager kan  

 rekvireres ved henvendelse til Told- og Skatteregion København 2.
 Udsendelse af skemaerne varetages af vurderingssekretariatet.
Udsendelse af skemaerne til ejerne skal ske senest 5 dage efter  

 modtagelsen fra edb-centralen.
For ejernes tilbagesendelse af skemaerne  

 gælder en frist på 14 dage.
 4.FREMGANGSMÅDEN VED VURDERINGENS FORETAGELSE M.V.
4.1. vurderingsarbejdets påbegyndelse Arbejdet med årsomvurderingen i de enkelte vurderingskredse skal indledes  

 med afholdelse af et orienterende møde med deltagelse af vurderingsformanden  

 og vurderingssekretariatet.
Ved dette møde aftales den nærmere fremgangsmåde ved vurderingen.
I  

 vurderingskredse, der består af flere kommuner, må der afholdes et møde i  

 hver kommune.
Vurderingsarbejdet kan påbegyndes straks efter at vurderingssekretariatet  

 har klargjort basiskortene.
For de ovenfor i punkt 3.2. a og b nævnte  

 ejendomme kan vurderingsarbejdet dog først påbegyndes, når de udsendte  

 skemaer af ejerne er tilbagesendt i udfyldt stand.
4.2. Efterprøvelse af BBR-oplysninger Da vurderingen bl.a. foretages på grundlag af oplysninger i bygnings og  

 boligregistret, er det af væsentlig betydning, at disse er korrekte.
Det er  

 derfor påkrævet, at vurderingsformanden ved årsomvurderingen søger bygnings-  

 og boligoplysninger efterprøvet for alle de ejendomme, hvor der i forbindelse  

 med vurderingen er skabt formodning om, at vurderingsgrundlaget er behæftet  

 med fejl eller mangler.
Denne efterprøvelse må i almindelighed ske ved  

 besigtigelse.
4.3. Udfyldelse af basiskort Basiskortene vil blive afsendt fra Kommunedata senest den 20. februar  

 1991.
I søjlen vedrørende »gammel ansættelse« er anført  

 vurderingsrådets ansættelse ved 18.alm.vurdering.
For forslagsejendomme er  

 endvidere anført de indberettede fravigelseskoder samt en ændringsprocent,  

 som angiver, hvorledes ansættelsen afveg fra det beregnede forslag til  

 ejendomsværdi ved 18.alm.vurdering.
I søjlen vedrørende »forslag/ny ansættelse« er anført normtal,  

 sammenvejet etageareal, usikkerhedskodere m.v. samt forslag til ejendomsværdi  

 efter samme retningslinier som ved 18.alm.vurdering.
Normtal m.v. og forslag  

 til ejendomsværdi er angivet i prisniveauet pr. 1. januar 1986. Forslaget til  

 ejendomsværdi er beregnet efter ejendommens status i bygnings- og  

 boligregistret pr. 1. januar 1991.
 For ejendomme med en uafsluttet byggesag er forslaget beregnet på grundlag  

 af ejendommens tilstand inden påbegyndelsen af byggeriet.
For de ejendomme, hvor basiskortet indeholder et forslag til  

 ejenddomsværdi, skal der tages stilling til, om forslaget kan godkendes.
Hvis  

 forslaget ændres, skal der anføres en fravigelseskode, der angiver årsagen  

 til ændringen.
Vurderingsforslagssystemet er beskrevet i  

 Statsskattedirektoratets meddelser om 18.alm.vurdering nr. 8.
 Det skal understreges, at ansættelserne, ligesom de beregnede forslag,  

 foretages i prisniveauet pr. 1. januar 1986.
4.4. aflevering af basiskort Når vurderingen er foretaget, afleveres samtlige basiskort samt de fra  

 ejerne modtagne skemaer til vurderingssekretariatet.
Af hensyn til den  

 rettidige bearbejdelse af vurderingsmaterialet og overførelsen af  

 vurderingsresultatet til databehandling må materialet afleveres etapevis.
4.5. regulering af ansættelserne Vurderingsrådenes ansættelser reguleres ved Told- og Skattestyrelsens  

 foranstaltning til prisniveauet pr. 1. januar 1991. Reguleringssatserne, som  

 specificeres efter ejendommens art og geografiske beliggenhed fastsættes af  

 Ligningsrådet.
4.6. Ejermeddelelser Meddelelserne til ejerne om vurderingsresultatet (formular V 12) vil  

 indeholde de samme oplysninger om ejendommene som vurderingsfortegnelsen.  

 Meddelelserne bliver efter den foreløbige plan afsendt inden den 15. juni  

 1991.
 Ejermeddelelsen indeholder endvidere oplysninger om klagereglerne.
 Der udsendes ikke i forbindelse med årsomvurderingen ejermeddelelse  

 vedrørende indførte § 4 og § 4 A-vurderinger samt udgåede ejendomme.
4.7. vurderingsfortegnelser Den i vurderingslovens § 40, stk. 2 anførte bestemmelse om udsendelse af  

 fortegnelse over årsregulerede og årsomvurderede ejendomme samt ejendomme  

 vurderet i henhold til § 4 eller § 4 A i perioden siden sidste  

 årsregulering/årsomvurdering må alene anses at tjene hensynet til kommunens  

 administration.
I den udstrækning dette hensyn tilgodeses af den  

 terminaladgang til vurderingsoplysninger, som er etableret i flertallet af  

 kommunerne, vil kommunerne kunne undlade at lade fortegnelsen udskrive.
4.8. Optælling af vurderingsresultatet Ifølge aftale med Kommunedata og Københavns kommunes edb-central foretager  

 disse en optælling af vurderingsresultatet, bortset fra de indførte § 4 og §  

 4 A-vurderinger.
4.9. Opbevaring af basiskort Basiskortet med tilhørende bilag opbevares som hidtil i  

 vurderingssekretariaterne, hvorfra originalen eller fotokopier kan rekvireres  

 af Told- og Skattestyrelsen og skyldrådene til brug ved klage og  

 revisionsbehandling m.v.
4.10. Berigtigelse af fejl og mangler Når meddelelse til ejer om resultatet af vurderingen er udsendt, kan  

 vurderingsformanden ikke på egen hånd foretage ændringer af ansættelserne  

 begrundet i, at vurderingsskønnet anses for at være urigtigt.
Der må i  

 sådanne tilfælde gives indberetning til skyldrådet med indstilling om  

 fornøden ændring af den urigtige ansættelse.
 Andre rettelser af de ansættelser, der er anført på basiskortene, samt  

 tilføjelser hertil kan vurderingsformanden foretage på egen hånd indtil  

 udgangen af 1991. Dette gælder både fejl og mangler, som kommunen henleder  

 opmærksomheden på, og de fejl som vurderingsformanden på anden måde bliver  

 bekendt med, herunder fejl der konstateres efter henvendelse fra ejer ved  

 klage til skyldrådet.
Om eksempler på sådanne fejl og mangler samt om berigtigelsesformen  

 henvises til Statsskattedirektoratets cirkulæreskrivelse af 3. juni 1986 om  

 afslutningen af 18.alm.vurdering.
Der skal ikke gives offentligheden adgang  

 til oplysninger om årsomvurderingsresultatet.
4.11. Indberetning om fejl og mangler i BBR Snarest efter vurderingens afslutning foretager vuderingssekretariatet  

 indberetning til kommunens BBR-myndighed om de formodede fejl og mangler i  

 bygnings- og boligregistret, som man er blevet opmærksom på i forbindelse med  

 årsomvurderingen.
 Såfremt BBR-myndigheden tilbageviser indberetningen af en formodet fejl  

 under henvisning til, at de registrerede BBR-oplysninger er korrekte, må  

 vurderingssekretariatet underrette vurderingsformanden om dette forhold,  

 således at det kan overvejes, om der må foretages berigtigelse af ejendommens  

 ansættelse.
4.12. Jordrentepligtige ejendomme Vedrørende ejendomme, der helt eller delvis er jordrentepligtige, henvises  

 om selve vurderingen til vurderingsvejledningen, siderne 185-186.
 Om den praktiske fremgangsmåde ved behandlingen af jordrentepligtige  

 ejendomme henvises til Statsskattedirektoratets cirkulære om  

 18.alm.vurdering, punkt 13.
 Der skal ikke ved årsomvurderingen foretages særskilt ansættelse af  

 jordrentesvarelse (1919-brug).
