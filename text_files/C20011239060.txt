Vejledning om GMDSS i fiskefartøjer (Global Maritime Distress and Safety System) Indledning Det verdensomspændende nød- og  

 sikkerhedssystem for søfarten (GMDSS) blev vedtaget af den  

 internationale søfartsorganisation IMO tilbage i 1988. Bestemmelserne  

 som GMDSS blev optaget i SOLAS (Safety of Life at Sea) konventionens kapitel  

 IV om radiokommunikation samt i kapitel III om redningsmidler.
Systemet bryder med de tidligere bestemmelser om  

 morsetelegrafi og radiotelefoni og bygger på anvendelsen af avanceret  

 teknisk udstyr om bord i skibe, på kystradiostationer og i  

 satellitsystemer.
Såvel geostationære satellitter over  

 ækvator som polært kredsende satellitter indgår i systemet.  

 Systemet skal sikre, at eftersøgnings- og redningsmyndigheder (SAR) og  

 skibe i nærheden af et nødstedt skib hurtigt bliver alarmeret,  

 så de kan assistere i en koordineret aktion.
Bl.a. skal alarmering til  

 land kunne foretages med 2 adskilte og uafhængige metoder.
Via systemet  

 skal man endvidere kunne afvikle maritim sikkerhedskommunikation (MSI),  

 såsom meteorologiske varsler, navigationsadvarsler m.m. samt almindelig  

 generel kommunikation.
I 1993 blev vedtaget en protokol til den internationale  

 Torremolinos konvention om sikkerhed i fiskefartøjer fra 1977.  

 Protokollens kapitel IX omfatter GMDSS   næsten ordret kopieret fra  

 SOLAS.
Imidlertid er Torremolinos konventionen med tilhørende protokol  

 aldrig trådt i kraft, da den ikke blev ratificeret af et  

 tilstrækkeligt stort antal lande (godkendt af parlamenterne).
 For at højne sikkerheden i fællesskabets  

 fiskefartøjer vedtog EU i 1997 et rådsdirektiv 97/70/EF om  

 etablering af harmoniserede sikkerhedsforskrifter for fiskeskibe med en  

 længde på 24 m og derover, som i princippet ophøjer  

 bestemmelserne i Torremolinos konventionen til bindende bestemmelser.  

 Direktivet er gennemført i Danmark pr. 1. februar 1999 og  

 bestemmelserne er oversat til dansk i Meddelelser fra Søfartsstyrelsen  

 E.
 Udstyrskravene i GMDSS for det enkelte skib  

 fastsættes primært under hensyn til skibets fartsområde og  

 kun i ringe grad under hensyn til skibets størrelse.
Hovedprincipper i GMDSS Som nævnt i indledningen bryder GMDSS med de  

 hidtidige bestemmelser om radiokommunikation i skibe, herunder specielt hvad  

 angår nød- og sikkerhedskommunikation.
Hovedreglen er, at alle  

 skibe uanset størrelse i princippet skal være udrustet med  

 radioudstyr afhængigt af, hvor skibet sejler, og hvilke radiosystemer  

 der er til rådighed i skibets fartsområde.
Havområder Der skelnes mellem fire typer områder, nemlig:
 Havområde A1:	Et område inden for  

 radiotelefonidækning af mindst en VHF kystradiostation, hvor der  

 kontinuerligt er mulighed for alarmering via DSC.
 Havområde A2:	Et område, uden for A1, inden  

 for radiotelefonidækning af mindst en MF kystradiostation, hvor der  

 kontinuerligt er mulighed for alarmering via DSC.
 Havområde A3:	Et område, uden for A1 og A2,  

 inden for dækning af en Inmarsat geostationær satellit, hvor der  

 kontinuerligt er mulighed for alarmering.
 Havområde A4:	Et område uden for A1, A2 og  

 A3 (polområder).
Systemer GMDSS omfatter forskellige radiosystemer.
Til det allerede  

 kendte VHF - MF (mellembølge) og HF (kortbølge) telefoniudstyr  

 skal kobles udstyr for digitalt selektivt kald (DSC), som gør at  

 opkald foretages fra tastaturet på DSC udstyret i stedet for som hidtil  

 ved kald med tale i radioudstyrets mikrofon.
Det nyeste udstyr har DSC  

 indbygget i radioudstyret.
Derudover indgår Inmarsat  

 satellit-terminaler for telefoni, telex og data, herunder e-mail.
Endvidere  

 indgår de såkaldte nødradiopejlsendere (EPIRB),  

 radartranspondere (SART), NAVTEX-modtagere og bærbare VHF-anlæg.  

 EPIRB er installeres udendørs med en hydrostatisk udløser,  

 således at EPIRB en automatisk frigøres og udsender alarmering  

 til satellitter, hvis skibet synker.
SART er anvendes bl.a. i  

 redningsflåder og signalet på 9 GHz kan ses som en række  

 prikker på de omkringliggende skibes radarskærme (3 cm) og  

 angiver derved retningen til SART en.
NAVTEX-modtagere anvendes til  

 automatisk modtagelse på 518 kHz af navigationsadvarsler m.m. og  

 varsler om storm og kuling.
Funktionskrav Ifølge SOLAS og Torremolinos protokollen skal skibe  

 i GMDSS opfylde en række funktionskrav.
 Et skib skal, når det er i søen, være i  

 stand til at:
1.	sende skib-til-kyst nødalarmer ved  

 hjælp af mindst to adskilte og uafhængige metoder, anvendende  

 forskellige radiokommunikationssystemer.
Dog kan VHF DSC og Inmarsat  

 terminaler anvendes som begge metoder.
2.	modtage kyst-til-skib nødalarmer; 3.	sende og modtage skib-til-skib nødalarmer; 4.	sende og modtage koordinerende kommunikation til og  

 fra land og andre skibe i forbindelse med eftersøgning og  

 redningsaktioner (SAR); 5.	sende og modtage kommunikation på stedet for  

 en redningsaktion (on-scene); 6.	sende og modtage signaler for lokalisering (SART og  

 Radar); 7.	sende og modtage maritim sikkerhedsinformation  

(MSI); 8.	sende og modtage generel radiokommunikation til og  

 fra landbaserede radiosystemer eller net; og 9.	sende og modtage bro-til-bro  

 kommunikation.
 Ad. pkt. 6:	Fiskefartøjer med en længde  

 på 35 meter og derover skal være udstyret med en radar (3 cm).
 Ad. pkt. 7: 	Det kan være nødvendigt, at  

 skibe kan modtage visse maritime sikkerhedsinformationer, medens de er i  

 havn.
 Ad. pkt. 8:	Et skib anses ikke for usødygtigt,  

 hvis denne funktion ikke kan opfyldes ved afgang fra en havn, hvor der ikke  

 er let adgang til reparationer.
Nødalarmering I den float-free EPIRB sker alarmeringen automatisk, hvis  

 skibet synker.
DSC udstyr kræver en decideret alarmering ved at  

 aktivere en rød knap (distress). Alarmeringen skal kunne  

 iværksættes fra styrepladsen.
Når den røde knap  

 aktiveres, sendes skibets identifikation og position automatisk og aktiverer  

 en alarm i DSC-udstyrene på kystradiostationen og alle andre skibe i  

 området.
Oplysningerne om det nødstedte skibs identifikation,  

 position m.m. vises i DSC-udstyrenes display, således at en  

 redningsaktion kan iværksættes.
Denne måde at alarmere  

 på er en forbedring i forhold til den hidtidige metode med et  

 mayday-kald på en nødfrekvens, som forudsatte, at skibe og  

 kystradiostationer holder konstant lyttevagt på nødfrekvensen.
 Opkaldsmetoden med DSC medfører dermed en  

 forbedring af sikkerheden for fiskerne.
Nødkommunikation efter alarmeringen Selve nødkommunikationen som følger efter  

 den indledende nødalarmering med DSC på MF DSC frekvensen 2187,5  

 kHz og/eller VHF kanal 70 foregår i GMDSS med tale på  

 nødfrekvensen 2182 kHz og/eller VHF kanal 16 på samme måde  

 som hidtil.
Derved kan kystradiostationen og alle skibe i området  

 følge med i og deltage i kommunikationen og yde fornøden  

 assistance.
Tidsplan Havområde A2, A3 og A4:  1. februar 2002 Havområde A1:	        1. februar 2005 Nye fiskefartøjer af længde 24 meter og  

 derover og eksisterende fiskefartøjer af længde 45 meter og  

 derover overgik til GMDSS allerede i 1999 i henhold til EU direktivet som  

 nævnt i indledningen.
I foråret 2002 ophører Lyngby Radio med at  

 holde manuel lyttevagt på frekvensen 2182 kHz, som er den hidtidige  

 nød- og kaldefrekvens på mellembølge.
Mellembølge  

 rækker 200-300 sømil og dækker derfor hele  

 Østersøen og Nordsøen.
Lukningen er et led i overgangen  

 til GMDSS og udfasningen af det gamle nød- og sikkerhedssystem baseret  

 på lyttevagt på 2182 kHz.
Det betyder, at resten af den danske  

 fiskerflåde i området skal overgå til GMDSS senest den 1.  

 februar 2002. De fleste lastskibe og passagerskibe er allerede overgået  

 til GMDSS og lytter derfor ikke længere på 2182 kHz.
 De fiskefartøjer, som skal overgå til GMDSS  

 senest 1. februar 2002, er fiskefartøjer, som har fartsområde  

uden for VHF-rækkevidde, hvilket er områder uden for de  

 indre danske farvande og i Østersøen og Nordsøen  

 længere ud end ca. 25 sømil fra kysten.
 Fiskefartøjer, som har fartsområde inden  

 for VHF-rækkevidde (ca. 25 sømil fra kysten), kan vente med  

 at anskaffe udstyret til 1. februar 2005, idet skibe og Lyngby Radio skal  

 fortsætte lyttevagten på VHF kanal 16 indtil da.
 2182 kHz vil som nævnt fortsat blive anvendt som  

 nødfrekvens for selve nødkommunikationen efter den indledende  

 nødalarmering, der udsendes digitalt (DSC, digitalt selektivt kald)  

 på nødfrekvensen 2187,5 kHz.
Udstyrskrav Reglerne om GMDSS fremgår af  

 Søfartsstyrelsens tekniske forskrifter.
For fiskefartøjer med  

 en længde (L) på 15 meter og derover findes reglerne i  

 Meddelelser fra Søfartsstyrelsen E - Teknisk forskrift om fiskeskibes  

 bygning og udstyr m.v.
For fiskefartøjer under 15 meter findes  

 reglerne i Meddelelser fra Søfartsstyrelsen F   Teknisk forskrift om  

 mindre erhvervsfartøjers bygning og udstyr m.v.
Ikke alle  

 fartøjer skal have samme omfang af udstyr.
I de mindre fartøjer  

 er noget udstyr krævet, medens resten af udstyret anbefales af  

 Søfartsstyrelsen.
Meddelelser fra Søfartsstyrelsen forhandles  

 af Iver C.
Weilbach & Co., København.
 Grænsen på 15 meter i Meddelelser fra  

 Søfartsstyrelsen F er suppleret med, at bestemmelserne gælder  

 for fartøjer med et dimensionstal (længde overalt x bredde)  

 på 20 og derover, men under 100. Fiskefartøjer med et  

 dimensionstal på 100 og derover er omfattet af Meddelelser fra  

 Søfartsstyrelsen E.
 Omfanget af udstyr i de forskellige kategorier af  

 fartøjer er fastsat af Søfartsstyrelsen efter høring af  

 erhvervets parter.
I de fleste tilfælde kræves nyt radioudstyr.  

 Dog kan det nyeste traditionelle VHF og MF udstyr genanvendes og tilsluttes  

 separat DSC-udstyr.
Anskaffes nyt udstyr, kan det gamle udstyr tages i land.  

 Det gælder også den såkaldte 2182 vagtmodtager, der bliver  

 overflødig.
Omfanget af kravene fremgår af nedenstående  

 skemaer.
En række undtagelser fra hovedreglerne i skemaerne er angivet  

 i fodnoter:
Nye fiskefartøjer af længde 24 meter og  

 derover  

 Eksisterende fiskefartøjer af længde 45 meter og  

 derover Hav-  

 område VHF-DSC MF-DSC HF-DSC og Radiotelex Inmarsat-C EPIRB SART Bærbar VHF NAVTEX A1 1 (2) 1 (2) 2 3 1 A2 1 (2) 1 1 (2) 2 3 1 A3 1 (2) 1 1 eller 1 1 (2) 2 3 1 e) A4 1 (2) 1 1 1 (2) 2 3 1 a)	Søfartsstyrelsen anbefaler at  

 installere 2 VHF-DSC anlæg, idet fartøjet dermed fortsat er  

 sødygtigt, såfremt det ene anlæg bliver defekt.
b) 	Der installeres altid én EPIRB  

 udendørs i en float-free mekanisme.
For at opfylde et krav om  

 sekundær alarmerings-metode kan endvidere installeres en manuel EPIRB i  

 styrehuset.
c) 	I skibe på 45 m og derover kræves 2  

 SART   en på hver side.
I arktiske farvande kræves nedpakket SART  

 i flåderne.
I skibe på under 45 m er 1 SART  

 tilstrækkelig.
 d) 	I skibe på under 45 m er 2 bærbare  

 VHF-anlæg tilstrækkelig.
 e) 	I A3 havområder, hvor der ikke er  

 NAVTEX-dækning, er der endvidere krav om en Inmarsat EGC-modtager  

 (Enhanced Group Call), som er indbygget i Inmarsat-C anlæg.
Nye fiskefartøjer af længde 15  

 meter og derover, men under 24 meter  

 Eksisterende fiskefartøjer af længde 15 meter og derover, men  

 under 45 meter Hav-  

 område VHF-DSC MF-DSC HF-DSC Inmarsat-C EPIRB  

 Float-free SART Bærbar VHF NAVTEX A1 1 1 1/R c) 1/R R A2 1 1 1 1 1/R 1/R A3 1 1 1 eller 1 1 1 1/R 1 d) A4 1 1 1 1 1 1/R 1 1 = krævet udstyr R= anbefalet udstyr a) 	Fiskefartøjer under 24 meter er  

 fritaget fra krav om bærbar VHF.
Det bærbare VHF radioanlæg  

 anbefales også i disse fartøjer ophængt i styrehuset klar  

 til at medbringe sammen med reservebatteri i redningsflåde i en evt.  

 nødsituation.
b) 	Der er indtil videre ikke krav om NAVTEX-modtagere  

 i fartøjer med fartsområde i havområde A2 inden for  

 linierne øst for 6 grader østlig længde i Nordsøen  

 og syd for 58 grader nordlig bredde i Østersøen.
Anskaffelsen  

 anbefales.
c) 	Eksisterende fiskefartøjer under 24 meter  

 med fartsområde i havområde A1 er fritaget fra krav om SART.
SART  

 en anbefales også i disse fartøjer ophængt i styrehuset  

 klar til at medbringe i redningsflåde for stedbestemmelse i en evt.  

 nødsituation.
 d) 	I A3 havområder, hvor der ikke er  

 NAVTEX-dækning, er der endvidere krav om en Inmarsat EGC-modtager  

 (indbygget i Inmarsat-C anlæg).
Fiskefartøjer af længde under  

 15 meter (nedre grænse er længde x bredde = 20) Hav-  

 område VHF-DSC MF-DSC HF-DSC Inmarsat-C EPIRB SART Bærbar VHF NAVTEX A1 1 R R R R A2 1 1 1 1 R 1 a) A3 1 1 1 eller 1 1 1 R 1 1 = krævet udstyr R= anbefalet udstyr a) 	Der er indtil videre ikke krav om  

 NAVTEX-modtagere i fartøjer med fartsområde i havområde A2  

 inden for linierne øst for 6 grader østlig længde i  

 Nordsøen og syd for 58 grader nordlig bredde i  

 Østersøen.
Anskaffelsen anbefales.
Vedligehold Radioudstyret skal vedligeholdes løbende for hele  

 tiden at være i driftsmæssig god stand, således at  

 funktionskravene er opfyldt.
 I de største fiskefartøjer kræves, at  

 udstyret vedligeholdes ved forskellige metoder såsom:
1.	dublering af udstyr, 2.	landbaseret vedligehold eller 3.	vedligehold om bord under sejlads Ad 1. Omfanget af dublering af udstyr aftales med  

 Søfartsstyrelsen i hvert enkelt tilfælde.
 Ad 2. Landbaseret vedligehold kræver en kontrakt med  

 et servicefirma, som har en organisation, der gør, at udstyret kan  

 vedligeholdes af firmaet i de havne, som fartøjet normalt  

 anløber.
 Ad 3. Vedligehold om bord under sejlads kræver en  

 person forhyret om bord, som er specielt uddannet til vedligeholdelse af  

 udstyret.
 Følgende regler gælder:
 Nye på 24 meter og derover og eksisterende  

 på 45 meter og derover:
 Ved fartsområde i havområde A3 og A4 skal  

 vælges mindst 2 af ovennævnte metoder, medens 1 metode er  

 tilstrækkelig ved fartsområde i havområde A1 og A2. De  

 valgte metoder skal godkendes af Søfartsstyrelsen.
 Nye under 24 meter og eksisterende under 45 meter:
Ved fartsområde i havområde A3 og A4 skal  

 vælges mindst 1 af ovennævnte metoder, som skal godkendes af  

 Søfartsstyrelsen.
Ved fartsområde i havområde A1 og A2  

 kræves ikke anmeldelse og Søfartsstyrelsens godkendelse af en  

 bestemt metode.
Godkendt udstyr Radioudstyr, som anbringes om bord, skal overholde en lang  

 række specifikationer og standarder og skal på denne måde  

 være godkendt til formålet.
 Grundlæggende skelner man imellem 2 former for  

 godkendelse:
1.	Radioudstyr, som er godkendt af såkaldte  

 »Notified bodies« i henhold til EU s maritime udstyrs-direktiv, skal  

 være mærket med et ratmærke.
Udstyr med ratmærke er  

 godkendt til installation i SOLAS-skibe og opfylder dermed IMO s krav.
 2.	Radioudstyr, som overholder EU s direktiv om radio-  

 og teleterminaludstyr (R&TTE   direktivet) herunder en række  

 søsikkerhedsmæssige krav, skal være mærket med et  

 CE-mærke.
 Udstyr med ratmærke og/eller med CE-mærke  

 må installeres i fiskefartøjer.
Energikilder Når fartøjet er i søen, skal der til  

 stadighed være tilstrækkelig elektrisk energi til rådighed  

 til drift af radioinstallationerne samt til opladning af de batterier, der  

 anvendes som reserveenergikilde.
Den krævede belysning og  

 navigationsudstyr, som er tilsluttet fartøjets radioudstyr, skal  

 være tilsluttet samme energikilde som radioudstyret.
Fartøjer på 15 meter og derover (Medd.
E)  

 skal have en reserveenergikilde, som er uafhængig af  

 fartøjets fremdrivningsmidler og af fartøjets elektriske  

 anlæg.
Reserveenergikilden skal kunne forsyne fartøjets  

 primære radioudrustning i mindst 6 timer.
Fartøjer under 15 meter (Medd.
F) skal have et  

 brugsbatteri og ved en automatisk omskifter skal radioinstallationerne kunne  

 tilsluttes et nødbatteri eller et startbatteri.
Batterierne skal kunne  

 forsyne fartøjets primære radioudrustning i mindst 6 timer.
 Akkumulatorbatterier skal kunne oplades automatisk, og der  

 er krav til akkumulatorbatteriernes kontrol, pasning og placering.
Bærbare VHF-radioanlæg kan være forsynet  

 med genopladelige batterier til den daglige brug på skibet.
Derudover  

 skal der i reserve forefindes et forseglet litiumbatteri pr. anlæg,  

 klar til brug i en nødsituation.
Antenner Antenner skal være anbragt så højt og  

 frit som muligt.
Antennerne findes både som trådantenner og som  

 stavantenner.
Til VHF radioanlæg kræves kun 1 antenne  

 fælles for sending og modtagning samt et filter, som hindrer, at  

 sendefrekvensen ledes over i modtageren.
VHF-antennen er en  

 rundstrålende stavantenne, som bør placeres forskudt fra andre  

 antenner og gods med mindst 1 meter (halv bølgelængde). I visse  

 VHF-DSC radioanlæg kræves en ekstra modtageantenne for at kunne  

 holde uafbrudt DSC-vagt på VHF kanal 70 (DSC nødkanal).
En god jordforbindelse er nødvendig.
I  

 stålskibe anvendes selve skroget som jordforbindelse, medens man i  

 træskibe placerer en metalplade udvendigt på skibet.
I VHF  

 radioanlæg er det ikke nødvendigt med jordforbindelse.
Installation Det er vigtigt, at udstyret installeres efter  

 bestemmelserne i de tekniske forskrifter og fabrikantens anvisninger for at  

 være sikker på, at det altid virker efter hensigten.
Med til  

 udstyret hører ganske bestemte antenner.
DSC og Inmarsatudstyr skal  

 tilsluttes fartøjets navigationsudstyr (GPS) for automatisk opdatering  

 af skibets position, såfremt dette udstyr forefindes om bord.
Udstyret skal installeres på en sådan  

 måde, at det er let tilgængeligt for inspektion og vedligehold om  

 bord.
Der skal forefindes teknisk dokumentation og betjeningsvejledninger for  

 alt udstyr.
Der skal endvidere forefindes relevante reservedele og  

 værktøj for vedligehold af udstyret.
Bærbare VHF-anlæg skal være placeret i  

 styrehuset sammen med reservebatterier klar til uden videre at bringe med i  

 en nødsituation.
SART installeres ligeledes i styrehuset klar til uden  

 videre at bringe med i en nødsituation.
Den float-free EPIRB installeres udendørs så  

 frit som overhovedet muligt, således at den kan flyde fri af skibet,  

 hvis dette synker, og aktiveres automatisk, når den flyder.
Den  

 manuelle EPIRB (evt.) installeres i styrehuset klar til uden videre at blive  

 aktiveret og bragt med i en nødsituation.
Betjening For at betjene radioudstyret kræves et GMDSS  

 radiocertifikat.
Der skal være mindst en person om bord med  

 fornødent certifikat, i de større fartøjer 2. Personer  

 uden certifikat må gerne betjene udstyret under overvågning af en  

 person med certifikat.
En af navigatørerne med certifikat skal af  

 skipperen på forhånd være udpeget til at varetage  

 kommunikationen i en eventuel nødsituation.
For at erhverve certifikatet skal en prøve  

 bestås.
Det certifikat, som er aktuelt for fiskere i f.eks.  

 Nordsøen, benævnes LRC (Long Range Certificate). LRC kurset har  

 en varighed på 1½ uge, og man lærer at betjene og passe udstyret  

 i det daglige.
Der lægges især vægt på at kunne  

 anvende radio-udstyret, hvis skibet kommer i en nødsituation, eller  

 hvis andre kommer i nød.
Eleverne på fiskeriskolerne i Thyborøn og  

 Grenå tilbydes alle LRC kursus.
I de største  

 fiskefartøjer (nye på 24 meter og derover og eksisterende  

 på 45 meter og derover) kræves det største af  

 certifikaterne GOC (General Operator Certificate), som tilbydes i  

 fiskeskipperuddannelsen.
Inden for havområde A1 er de begrænsede  

 ROC (Restricted Operator Certificate) og SRC (Short Range Certificate)  

 certifikater tilstrækkelige.
Radiokurser tilbydes på navigations-  

 og skipperskoler samt af en række andre private og offentlige  

 skoler.
Søfartsstyrelsen varetager GOC, LRC og ROC  

 certifikaterne, medens Telestyrelsen varetager SRC certifikatet.
Det skal  

 bemærkes, at SRC er primært beregnet for fritidssejlere og ikke  

 opfylder Søfartsstyrelsens krav for at erhverve  

 sønæringsbevis, hvor ROC er mindstekravet.
 Certifikatkravene i fiskefartøjer er:
 Nye på 24 meter og derover og eksisterende  

 på 45 meter og derover:
mindst 	1 person med GOC samt 1 person med mindst LRC Eksisterende på 24 meter og derover, men under 45  

 meter:
mindst 	1 person med GOC eller LRC Nye og eksisterende på under 24 meter:
mindst 	1 person med SRC ved fartsområde i  

 havområde A1 mindst 	1 person med LRC ved fartsområde i  

 havområde A2, A3 og A4.
