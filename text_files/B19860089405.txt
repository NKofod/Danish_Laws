 I henhold til § 3, stk. 1, i lov nr. 572 af 19. december 1985 om  

 offentlighed i forvaltningen fastsættes efter forhandling med  

 justitsministeren:
 § 1.  Dokumenter i sager vedrørende § 85 a i lov nr.  

 371 af 13. juni 1973 om anpartsselskaber, som senest ændret ved lov nr. 324  

 af 4.juni 1986, er undtaget fra aktindsigt efter lov om offentlighed i  

 forvaltningen.
 Stk. 2.  Det gælder dog ikke dokumenter, der er  

 offentligt tilgængelige efter § 128 i lov om anpartsselskaber og § 62 i lov  

 nr. 284 af 10. juni 1981 om visse selskabers aflæggelse af årsregnskab m.v.
 § 2.  Bekendtgørelsen træder i kraft den 1. januar  

 1987. Samtidig ophæves bekendtgørelse nr. 11 af 18. januar 1984 om undtagelse  

 fra aktindsigt efter lov om offentlighed i forvaltningen af sager vedrørende  

 § 85 a i lov om anpartsselskaber.
