Bekendtgørelse om garantibidrag og tarif i 2009 i Arbejdsmarkedets Tillægspension I medfør af § 8 c, stk. 2 og 3 og § 9 a, stk. 1 i lov om Arbejdsmarkedet Tillægspension jf. lovbekendtgørelse nr. 767 af 8. juli 2008, som ændret ved lov nr. 515 af 17. juni 2008, lov nr. 517 af 17. juni 2008 og lov nr. 1063 af 6. november 2008, fastsættes efter indstilling fra bestyrelsen for Arbejdsmarkedets Tillægspension:
Garantibidrag § 1. Efter fradrag af et beløb til finansiering af dødsfaldsydelser, jf.
ATP-lovens § 16, opdeles bidraget i et garantibidrag og et bonusbidrag, jf.
ATP-lovens § 8 c, stk. 3. I 2009 udgør garantibidraget 80 pct.
 Stk. 2. I 2009 fratrækkes der 300 kr. til finansiering af dødsfaldsydelser, jf. stk. 1.
Tarif § 2. Fastsættelse af tariffen for bidrag vedrørende 2009 sker i henhold til bekendtgørelse om fastsættelse af maksimalt garantibidrag og tarif i Arbejdsmarkedets Tillægspension.
Stk. 2. Ved fastsættelse af tariffen for 2009 er anvendt en markedsværdibaseret optjeningsrente.
Den markedsværdibaserede optjeningsrente er fastlagt som en markedsrentekurve pr. 30. september 2008. Markedsrentekurven er bestemt som en nulkuponrentestruktur, der er estimeret på baggrund af danske swaprenter med løbetiderne 1, 2, 3, 4, 5, 6, 7, 8, 9, 10, 15, 20, 25 og 30 år.
Estimationsmetoden anmeldes til Finanstilsynet.
 Stk. 3. Den aktuarmæssige formel for fastsættelse af tariffen for 2009 fremgår af ATP´s pensions- og hensættelsesgrundlag, som er tilgængeligt på ATPs hjemmeside.
 Stk. 4. For hver 100 kr. i garantibidrag vedrørende 2009 optjener medlemmerne ved opnået pensionsalder, jf. § 3 i lov nr. 109 af 26. februar 2008 følgende årlige livsvarige pension:
Tarif for indbetalte bidrag for medlemmer fyldt 65 år § 3. For medlemmer, hvor der sker indbetaling i 2009 efter alder 65, vil der for hver 100 kr. i garantibidrag erhverves følgende årlige livsvarige pensionsret:
Tarif ved udskydelse af udbetaling af pension § 4. Medlemmer, der udskyder udbetalingen af pensionen til udover opnået pensionsalder, jf. § 3 i lov nr. 109 af 26. februar 2008, får forhøjet den årlige pension.
For hver måned udbetalingen af pensionen udskydes i 2009, forhøjes den årlige pension til følgende beløb for hver 100 kr. i årlig pension:
§ 5. Medlemmer, der udskyder udbetalingen af pensionen til udover alder 70, jf.
ATP-lovens § 9 a, stk. 2, får forhøjet den årlige pension.
For hver måned udbetalingen af pensionen udskydes i 2009, forhøjes den årlige pension til følgende beløb for hver 100 kr. i årlig pension:
Ikrafttræden § 6. Bekendtgørelsen træder i kraft den 1. januar 2009 og anvendes for bidrag, der vedrører 2009.
