Bekendtgørelse  

 om offentlighedens inddragelse ved udarbejdelse af visse planer og programmer  

 på miljøområdet  

1) I medfør af § 79, stk. 2, i lov om  

 miljøbeskyttelse, jf. lovbekendtgørelse nr. 753 af 25. august 2001, som  

 ændret  

 ved lov nr. 309 af 2. maj 2005, fastsættes:
 § 1.  

  

 Bekendtgørelsen fastsætter regler om offentlighedens inddragelse i  

 forbindelse  

 med udarbejdelse af den nationale affaldsplan efter artikel 7, stk. 1, i  

 Rådets direktiv 75/442/EØF om affald samt i forbindelse med programmet  

 vedrørende batterier og akkumulatorer efter artikel 6 i Rådets direktiv  

 91/157  

 /EØF om batterier og akkumulatorer, der indeholder farlige stoffer.
 § 2.  

  

 Miljøstyrelsen hører offentligheden, når styrelsen udarbejder den i § 1  

 nævnte plan og program.
 Stk. 2.  

  

 For at give  

 offentligheden mulighed for tidligt og på en effektiv måde at udtale sig  

 inden  

 der træffes afgørelse om planen og programmet, skal Miljøstyrelsen foretage  

 offentlig annoncering af forslag til plan eller program eller ændringer af  

 plan  

 eller program omfattet af stk. 1. Annonceringen skal som minimum  

 indeholde  

 oplysning om:
 1)  

 	  

 Miljøstyrelsens  

 adresse.
 2)  

 	  

 Oplysning om, at  

 enhver har ret til at se forslaget til planen eller programmet eller  

 ændringen  

 af planen eller programmet.
 3)  

 	  

 Oplysning om, at enhver  

 har ret til at kommentere forslaget inden for en fastsat frist på minimum 8  

 uger  

 fra annonceringen, samt oplysning om, hvortil kommentarer og spørgsmål kan  

 rettes.
 Stk. 3.  

  

 Miljøstyrelsen foretager offentlig annoncering af planens eller programmets  

 vedtagelse  

 og af de begrundelser og overvejelser, der ligger til grund for planens eller  

 programmets vedtagelse, herunder om processen for offentlighedens deltagelse.  

 Planen eller programmet skal være offentligt tilgængelig og formidles  

 elektronisk til offentligheden, jf. bekendtgørelse nr. 415 af 13. maj 2005 om  

 aktiv formidling af miljøoplysninger.
 § 3.  

  

 Bekendtgørelsen  

 træder i kraft den 25. juni 2005.
Miljøministeriet, den 15. juni 2005 Connie Hedegaard /Ole Christiansen 1)  

 Bekendtgørelsen indeholder bestemmelser, der gennemfører dele af  

 Europa-Parlamentets  

 og Rådets direktiv 2003/35/EF af 26. maj 2003 om mulighed for offentlig  

 deltagelse i forbindelse med udarbejdelse af visse planer og programmer på  

 miljøområdet og om ændring af Rådets direktiv 85/337/EØF og 96/61/EF for så  

 vidt angår offentlig deltagelse og adgang til klage og domstolsprøvelse,  

 (EF-Tidende 2003 nr.
L 156, side 17).
