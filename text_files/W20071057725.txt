Erstatningsansvarslovens § 26, stk. 1og 2, tortgodtgørelse  forbrydelser mod kønssædeligheden mv., nævnets j. nr. 07-520-06114 N. j.nr. 07-520-06114 En 92-årig mand blev sigtet for anden kønslig omgængelse end samleje i forhold til en pige på 7 år.
Han erkendte, at han havde fået pigen til at berøre sit lem.
Han kunne ikke huske, om han havde bedt pigen om at tage tøjet af, eller om han havde pillet hende i skeden, men ville ikke udelukke, at det var sket.
Manden døde, inden der var taget endelig stilling til, om der skulle rejses tiltale.
Sagen blev herefter sluttet af anklagemyndigheden.
Bistandsadvokaten ansøgte Erstatningsnævnet om 5.000  10.000 kr. i godtgørelse for tort.
Uanset advokatens påstand tilkendte nævnet under hensyn til de helt særlige omstændigheder 25.000 kr. i godtgørelse og lagde ved afgørelsen vægt på, at der efter pigens og sigtedes forklaring i hvert fald var tale om blufærdighedskrænkelse, der grænsede til anden kønslig omgængelse, jf. straffelovens § 224, jf. § 222, stk. 2.
