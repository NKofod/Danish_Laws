 Arbejdsformidlingskontorerne.
 I en afgørelse truffet af direktoratet for erhvervsuddannelserne den 26.  

 juni 1986 blev et AF-kontors afgørelse om, at der forelå  

 virksomhedsoverdragelse underkendt, idet direktoratet statuerede, at der ikke  

 forelå virksomhedsoverdragelse, da der ikke var overtaget personale eller  

 varelager, og at virksomheden ved opstarten var gennemmoderniseret og nu  

 henvendte sig til et yngre og mere modebevidst publikum.
 Videre fremgår det, at den tidligere forretning efter forgæves forsøg på  

 afhændelse lukkede efter langvarig afvikling af varelager og personalemæssige  

 forpligtelser ca. 1 uge ind i september 1985. Den nye forretning åbnede 1.  

 oktober 1985 og eleven blev ansat pr. 1. september 1985, idet eleven efter  

 det oplyste har været beskæftiget med forberedelser til åbningen.
 Direktoratet for erhvervsuddannelserne konstaterer herefter, på grundlag  

 af sagens fakta, at den tidligere forretning må anses for ophævet, hvilket  

 bl.a. betyder, at den tidligere forretnings antal lære- eller praktikpladser  

 ikke kan lægges til grund ved beregning af den nye forretnings gennemsnit.
 Hvilket herved meddeles til orientering.
 P.D.V.
 E.B.
