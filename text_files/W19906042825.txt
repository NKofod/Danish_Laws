 Faderen til Ks umyndige datter, for hvem K alene var værge, oprettede  

 en ungdomskonto i datterens navn og indskød løbende beløb på kontoen.
 P fandtes ikke forpligtet til at lukke kontoen på Ks begæring.
Kendelse af 28. maj 1990 i sag 41/90 (Orettelse af konto.
Gave.
Umyndig).
I maj 1989 oprettede faderen til klageren Ks mindreårige barn, over hvem K  

 alene havde værgemål og forældremyndighed, en konto med barnet som kontohaver  

 i Ps afdeling i X-købing, hvor faderen var kunde.
Ved oprettelsen blev  

 indskudt 2.000 kr., hvorefter faderen løbende indsatte 200 kr. om måneden.
 K modtog i januar 1990 oplysning om kontoens indestående.
 K indbragte sagen for Ankenævnet med påstand om, at P tilpligtedes at  

 ophæve kontoen og tilbageføre beløbet til indskyderen.
 P nedlagde påstand om frifindelse.
 Ankenævnet tog Ps påstand til følge med følgende bemærkninger:
»Den omhandlede ungdomskonto er oprettet af faderen til Ks  

 mindreårige datter i dennes navn, og det må derfor formodes, at de  

 indsættelser på kontoen, der er foretaget af faderen, har haft karakter af  

 gaver til datteren.
Da en værge ikke uden statsamtets samtykke må afslå en  

 gave, hvis værdi overstiger 500 kr., jf. værgebekendtgørelsens § 17, må der  

 gives P medhold i, at man ikke alene efter anmodning fra K kan tilbageføre  

 indeståendet til indskyderen.
Klagen tages derfor ikke til følge.
 Ankenævnet finder anledning til yderligere at bemærke følgende:
