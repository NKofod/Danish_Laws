Skriftlig fremsættelse  

 (8. december 2005) Ministeren for  

 familie- og forbrugeranliggender  

  

 (Lars Barfoed) :
 Herved tillader jeg mig for  

 Folketinget at fremsætte:
Forslag til lov om barseludligning på det private arbejdsmarked  

 (barseludligningsloven) (Lovforslag nr.
L 102).
 Lovforslaget udmønter  

 regeringsgrundlagets initiativ om etablering af en lovbaseret  

 barseludligningsordning.  

 Lovforslagets overordnede formål er at øge ligestillingen mellem kvinder og  

 mænd via udligning af arbejdsgivernes udgifter til medarbejdernes  

 barselorlov.
Lovens anvendelsesområde  

 omfatter den del af det private arbejdsmarked, som ikke er omfattet af  

 godkendte decentrale barseludligningsordninger.
Alle arbejdsgivere indbetaler  

 bidrag til ordningen for alle lønmodtagere, medmindre lønmodtageren er  

 omfattet  

 af en decentral barseludligningsordning.
Arbejdsgiveren kan modtage refusion  

 for udgifter til løn under barsel.
Refusionen udgør forskellen mellem  

 barseldagpenge og løn under barsel inden for et fast kroneloft på 142 kr. pr.  

 time i op til 26 uger.
Lovforslaget opstiller krav  

 til de decentrale barseludligningsordninger.
Kravene skal være opfyldt for,  

 at  

 ordningen kan blive godkendt af ministeren, og dermed undtaget fra den  

 lovbaserede udligningsordning.
Der gives ministeren bemyndigelse til i  

 særlige  

 tilfælde at dispensere fra kravene for allerede godkendte ordninger.
Det er hensigten, at den  

 lovbaserede ordning skal administreres af Arbejdsmarkedets Tillægspension  

 (ATP). Det foreslås, at klageadgang for afgørelser truffet af henholdsvis ATP  

 eller en myndighed under ministeriet bliver afskåret.
Der er endvidere  

 mulighed  

 for at indhente relevante oplysninger fra bl.a. arbejdsgiverne, ATP,  

 decentrale  

 barseludligningsordninger og offentlige registre til brug for administration  

 af  

 såvel den lovbaserede ordning og decentrale barseludligningsordninger.
Det foreslås, at alle  

 omkostninger i ordningen dækkes af virksomhederne, herunder etablering,  

 administration, evaluering og kontrol af ordningen.
Udgifterne hertil skønnes  

 at udgøre i størrelsesordenen på ca. 24 mio. kr. det første år, ca. 22 mio.  

 kr.  

 de efterfølgende 4 år og herefter ca. 15 mio. kr. årligt.
Der er lagt vægt på  

 i  

 så høj grad som muligt at bruge digitale løsninger for at begrænse de  

 administrative byrder for virksomhederne.
I takt med at de digitale løsninger  

 fremkommer vil disse blive anvendt.
Af administrative konsekvenser er  

 omstillingsbyrderne opgjort til ca. 26 mio. kr.
De løbende administrative  

 byrder er opgjort til at kunne udgøre op til 36,2 mio. kr.
Såfremt der ved  

 lovens ikrafttræden bliver indgået aftale om dataoverførsel mellem ATP og  

 kommunerne reduceres de løbende administrative byrder til ca. 15,9 mio. kr.  

 Med  

 det kommende eIndkomstregister, der forventes etableret fra 1. januar 2008,  

 vil  

 de løbende byrder kunne reduceres yderligere til 8,6 mio. kr.
 Med disse bemærkninger  

 indstiller jeg lovforslaget til Folketingets velvillige behandling.
