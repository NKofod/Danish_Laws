(Familieoverdragelse af  

 landbrugsejendomme) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om særlig indkomstskat m.v., jfr. lovbekendtgørelse nr. 561 af 13.  

 december 1979, som ændret ved lov nr. 583 af 19. december 1980, foretages  

 følgende ændringer:
 1. § 5, stk. 4, 3. pkt., ophæves.
2. I § 5, stk. 5, 2. pkt., ændres "den senest  

 regulerede ejendomsværdi, jfr. stk. 6." til: "nævnt i stk. 6." 3. § 5, stk. 6, affattes således:
"Stk. 6. Det i stk. 5, 2. pkt., nævnte beløb opgøres med udgangspunkt  

 i den ejendomsværdi, der er fastsat ved 16. almindelige vurdering eller ved  

 den seneste mellem 1. april 1977 og 31. marts 1981 foretagne omvurdering.
Er  

 ejendommen senere undergået faktiske eller retlige ændringer af den i  

 vurderingslovens § 2 nævnte art, korrigeres denne ejendomsværdi under hensyn  

 til de skete ændringer.
Hvis ejendommens prioritering ved afhændelsen afviger  

 fra den normalprioritering, der er forudsat ved ejendomsvurderingen,  

 reguleres den nævnte ejendomsværdi efter regler, som ministeren for skatter  

 og afgifter fastsætter." § 2 Loven har virkning for ejendomsafhændelser, der sker den 1. april 1981  

 eller senere.
