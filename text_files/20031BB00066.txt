Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om afgift på landbrugsbedrifters kvælstoftab samt  

  

 CO  

  

 2  

  

 -afgift på kunstgødning Folketinget opfordrer regeringen til at fremsætte lovforslag  

 om indførelse af en afgift på landbrugets kvælstoftab med et afgiftsfrit  

 bundfradrag og om indførelse af en særlig CO  

  

 2  

  

 -afgift på salg af  

 kunstgødning.
Bemærkninger til forslaget Beslutningsforslaget er i princippet en redigeret  

 genfremsættelse af tre tidligere beslutningsforslag: beslutningsforslag nr.
B  

 186 fra folketingsåret 2000-01 (se Folketingstidende 2000-01, forhandlingerne  

 s. 8313 og tillæg A s. 6944 og 6948), beslutningsforslag nr.
B 88 fra  

 folketingsåret 1995-96 (se Folketingstidende 1995-96, forhandlingerne s. 3725  

 og 4856 og tillæg A s. 4168) samt beslutningsforslag nr.
B 79 fra  

 folketingsåret 1994-95 (se Folketingstidende 1994-95, forhandlingerne s. 3552  

 og 5899 og tillæg A s. 2305).
Tanken er, at det kvælstof, som landbrugsbedrifterne  

 anvender, uden at det bliver indbygget i produkterne, men derimod tabes til  

 miljøet, bør afgiftsbelægges for at give den enkelte landmand et økonomisk  

 incitament til at opnå den bedste udnyttelse af kvælstoffet.
Kunstgødning vil  

 kunne undværes i landbruget, når kvælstofudnyttelsen er blevet optimeret og  

 potentialet i de humane affaldsstoffer (urin) og kvælstoffikserende planter  

 bliver udnyttet.
Produktion af kunstgødning er meget energikrævende og  

 bidrager  

 derfor væsentligt til CO  

  

 2  

  

 -produktionen.
Det vil øge incitamentet til  

 at anvende husdyrgødning, der er tilovers i husdyrproduktionen i  

 planteavlsbrug, hvis kunstgødningen bliver forholdsmæssigt dyrere.
Kvælstof er et stort miljøproblem En tredjedel af landbrugets kvælstoftab er fjernet siden  

 1990, hvor niveauet toppede.
Det kan umiddelbart syne som en stor succes, men  

 der er dog ingen grund til at tro, at Danmark er ved at være nede på et  

 bæredygtigt niveau.
Det fortæller årlige iltsvind mange steder i de indre  

 farvande, næringsrige, uklare søer, nitratbelastede åer, nitratkoncentreret  

 vand på vej ned mod grundvandet og naturarealer, der belastes langt over  

 deres  

 tålegrænse med ammoniaknedfald.
Faktum er da også, at den oprindelige Vandmiljøplan I, som  

 blev vedtaget i Folketinget i 1986, indeholdt en målsætning om, at både byer  

 og  

 landbrug skulle halvere udledningen af kvælstof.
Den målsætning opfyldte  

 byerne  

 ved at investere i rensningsanlæg, inden tidshorisonten på 3 år for  

 målsætningen udløb.
Landbruget har derimod  her 17 år senere   

 efter to  

 vandmiljøplaner og store samfundsmæssige udgifter endnu ikke opfyldt  

 målsætningen om halvering af kvælstofudledningen.
Udviklingen i næringsstofbelastningen af vandmiljøet bliver  

 fulgt af Danmarks Miljøundersøgelser og offentliggjort hvert år, senest i  

 Vandmiljø 2002. Tilstand og udvikling.
Faglig sammenfatning.
Heri kan læses:
Iltsvind »Der er ingen generelle tendenser for udvikling i  

 iltsvindshyppigheden fra starten af Vandmiljøplanens overvågningsprogram i  

 1989  

 til 2001« (side 44, 2. spalte øverst).
Fjorde og indre farvande »Amterne har fastsat målene for fjorde og kystnære områder.  

 Efter amternes vurdering er målsætningerne kun opfyldt i nogle ganske få  

 kystvande med lille vanddybde og gode opblandingsforhold, der kan mindske  

 virkningen af det forhøjede næringssaltindhold i vandet« (side 45, 2.  

 spalte).
Kvælstof i vandløb »Koncentrationen af kvælstof i vandløb, som løber i dyrkede  

 oplande eller er udsat for væsentlige udledninger fra punktkilder, var i 2001  

 gennemsnitsligt 4-5 gange så høj som baggrundsniveauet målt i naturvandløb«  

 (side 35, 2. spalte nederst). »Kvælstofkoncentrationen er generelt faldende i  

 vandløb i dyrkede oplande med eller uden spildevandstilførsel  

 kvælstofniveauet er faldet fra knap 9 mg N/l omkring 1990 til godt 6 mg N/l i  

 2001« (side 36, 1. spalte nederst).
Grundvand »For GRUMO (grundvandsovervågning) områderne kan der  

 generelt ikke eftervises nogen samlet effekt på grundvandets indhold af  

 nitrat  

 som følge af vandmiljøplantiltag.
Det ville heller ikke være at forvente,  

 fordi  

 grundvandet i langt den største del af GRUMO indtagene er dannet før 1990.  

 Der  

 ses dog heller ikke nogen tydelig tendens i 10 indtag med grundvand dannet  

 efter 1989« (side 33, 1. spalte øverst).
Stort potentiale for at nedbringe kvælstoftab Der er stadig meget store potentialer for at mindske  

 kvælstoftabet  potentialer, der ikke udnyttes på bedrifterne, fordi det  

 ikke  

 er økonomisk fordelagtigt.
Vandmiljøplanerne er derimod kendetegnet ved en  

 lang  

 række firkantede regler vedrørende dyrkningen af jorden, som i betydelig grad  

 ansporer landmænd til at afsøge mulighederne for omgåelse.
Med en effektiv  

 afgift på kvælstoftab kan en lang række regler afskaffes til fordel for  

 landmanden, og det vil i stedet være landmandens faglige vurderinger, der  

 udnyttes.
Hvis det bliver dyrt at tabe kvælsstof, vil landmændene  

 automatisk tildele afgrøderne mindre kvælstof, de vil så græsudlæg, der får  

 lov  

 at stå vinteren over, og de vil tilføre jorden mere organisk materiale, bl.a.  

 i  

 form af halm, for at næringsstofferne bedre kan binde sig til jorden.
Sådanne  

 tiltag bliver først økonomisk fordelagtige, hvis der indføres en afgift på  

 kvælstoftab med et bundfradrag for et rimeligt, bæredygtigt tab.
Forbruget af kunstgødning svarer stort set til  

 kvælstoftabet, og når andre kilder som kvælstoffikserende planter og urin fra  

 mennesker benyttes, vil kunstgødning helt kunne undværes.
Det vil samtidig  

 løse  

 problemerne med de giftige slambjerge fra rensningsanlæggene, som tårner sig  

 op  

 i kommunerne i stigende grad, hvis man mange steder går over til at indsamle  

 den menneskelige urin ved kilden.
CO  

  

 2  

  

 -afgift på kunstgødning Beregninger udført af Enhedslisten viser, at anvendelsen af  

 elektricitet til fremstillingen af den kunstgødning, der anvendes i Danmark,  

 svarer til 12 pct. af det danske forbrug.
Det er oplagt at pålægge  

 kunstgødning  

 en CO  

  

 2  

  

 -afgift.
En afgift på kunstgødning er ikke fremmed for Folketingets  

 partier, da Folketinget allerede den 19. februar 1987 vedtog en dagsorden med  

 blandt andet denne ordlyd: »På denne baggrund opfordrer Folketinget  

 regeringen  

 til, såfremt forbruget (af kunstgødning) i 1989 og 1990 ikke er faldet til  

 henholdsvis 300.000 tons N og 250.000 tons N, at indføre et miljøgebyr i  

 størrelsesordenen 3 kr. i 1990 og 6 kr. i 1991 pr. kg N.
Indtægten  

 tilbageføres  

    

  

 til landbruget, bl.a. til  

 fremme af miljøvenlige produktionsformer.« Først i 2000 kom landbruget ned under et forbrug af  

 kunstgødning på 250.000 tons N årligt.
Samtidig er tilførslen af kvælstof med  

 foder til dansk landbrug øget med 64.000 tons mellem 1985 og 2000. Det ses af  

 publikationen »Mark- og staldbalancer« fra DJF, december 2000. Trods et  

 uændret  

 frasalg af korn- og frøafgrøder blev tilførslen af kvælstof i kraftfoder øget  

 fra 262.000 tons kvælstof årligt i 1986 til 326.000 tons kvælstof i 1999,  

 altså  

 en stigning på 64.000 tons kvælstof.
Om kvælstof tilføres dansk landbrug som  

 foder eller kunstgødning, kan i virkeligheden være lige meget, når man  

 interesserer sig for kvælstoftabet til miljøet.
Alligevel blev  

 kunstgødningafgiften aldrig aktiveret.
Beslutningsforslaget vil fremme økologisk  

 jordbrug Økologiske landbrug er langt mere effektive i deres  

 udnyttelse af næringsstofferne og taber mindre kvælstof pr. hektar end  

 konventionelle landbrug.
Derfor vil en afgift på kvælstoftab være en  

 forholdsmæssig fordel for økologiske landbrug og også blandt dem fremskynde  

 til  

 bedre udnyttelse af næringsstofferne.
Dette faktum kan dokumenteres på mange  

 måder, og her kan henvises til de tidligere fremsatte udgaver af dette  

 beslutningsforslag.
Derudover kan henvises til Plantedirektoratet.  

 Gødningsregnskaber.
Statistik 2000/2001, oktober 2003. Ved sammenligning af  

 tabel 5 a, »Kvælstoftildeling og kvælstofkvote«, med tabel 17,  

 »Kvælstoftildeling og kvælstofkvote, økologiske bedrifter«, ses, at  

 konventionelle bedrifter i gennemsnit tilføres 120 kg N pr. hektar (ud af en  

 kvote på 134 kg N/hektar), mens økologiske bedrifter kun i gennemsnit  

 tilføres  

 51 kg.
N pr. hektar (ud af en kvote på 137 kg N/hektar). Det er en forskel,  

 der  

 kun i ringe grad kompenseres af det større udbytte og dermed en større mængde  

 fraført kvælstof pr. hektar i konventionelle landbrug.
Det skal også  

 tilføjes,  

 at økologiske brug anvender en større andel marker med kvælstoffikserende  

 afgrøder, primært kløvergræs.
Kløvergræsmarker er et positivt indslag i  

 landskabet, for biodiversiteten og for opbygning af jordens muldlag og  

 kvælstofbindingsevne.
Beregning af kvælstoftabet Kvælstoftabet beregnes ved, at landmændene overfører tal  

 til regneark, der udvikles af Landbrugets Rådgivningscenter.
Det er tal, der  

 allerede i dag skal opgives til myndighederne om gødningsproduktion, samt få  

 nye tal, der dog allerede opgøres i momsregnskabet, om salg af animalske og  

 vegetabilske produkter samt indkøb af gødning og foder.
Herved kan følgende  

 regnestykke udregnes.
Kvælstof i indkøbt gødning og foder minus kvælstof i  

 solgt gødning, animalske produkter og vegetabilske produkter er lig med  

 kvælstoftab.
Kvælstoftabet udregnes pr. hektar.
Der indføres et bundfradrag,  

 som der ikke betales afgift af, i erkendelse af, at et vist tab, f.eks. på 50  

 kg N pr. hektar, er rimeligt.
Der kan indføres højere bundfradrag for nogle  

 produktionsformer end andre i erkendelse af, at der ellers vil blive overført  

 store midler fra husdyrbrug til plantebrug, fordi husdyrbrug alt andet lige  

 har  

 et større kvælstoftab.
