 Under henvisning til § 5 i sundhedsstyrelsens bekendtgørelse af 14.  

 november 1985 om indretning og drift af apoteker og sygehusapoteker m.v., har  

 sundhedsstyrelsen udarbejdet følgende retningslinier for indretning af  

 lokaler, hvorfra der drives apoteksvirksomhed, samt for procedure for  

 projektgodkendelse.
INDRETNING Apotekslokaler skal indrettes og udstyres således, at de opfylder de i  

 sundhedsstyrelsens bekendtgørelse nr. 496 af 12. september 1977 om  

 fremstilling, kontrol, lagerhold og forhandling af lægemidler stillede krav  

 til lokaler, hvori der håndteres lægemidler samt øvrige krav, som stilles af  

 arbejdstilsynet, brandmyndighederne eller andre myndigheder.
Lokalerne må kun  

 anvendes til apoteksformål.
Apotekers, apoteksfilialers og apoteksudsalgs facade skal på iøjnefaldende  

 måde være forsynet med enhedens navn.
Apoteker med vagttjeneste skal være  

 forsynet med et vindfang eller lignende med plads for natekspedition.  

 Indgangspartiet skal være oplyst og være forsynet med skilt om eventuel  

 tilkaldevagt og/eller klokke.
Ekspeditionslokalet skal sædvanligvis være beliggende i stueplan og være  

 let tilgængeligt.
Lokalet skal være opdelt ved en skranke, således at  

 publikum ikke umiddelbart kan betræde arbejdsrummet eller have direkte adgang  

 til apoteksforbeholdte lægemidler.
En eventuel selvvalgsafdeling skal være  

 overskuelig og let tilgængelig for såvel publikum som apotekspersonalet.
Recepturen skal være indrettet således, at arbejdet kan foregå ugenert og  

 sikkerhedsmæssigt forsvarligt.
Modtagelse af telefonrecepter skal foregå i et  

 lydafskærmet rum eller på en plads, hvor støj ikke kan genere modtagelsen.
 Lagerlokalerne skal være indrettet således, at lægemidler og andre varer  

 kan opbevares forsvarligt og således, at særlige opbevaringsbetingelser  

 (f.eks. med hensyn til temperatur, lysbeskyttelse, tyverisikring eller  

 særlige sikkerhedsforanstaltninger) kan opfyldes.
Produktionslokalernes indretning skal være tilpasset størrelse og omfang  

 af den produktion, som finder sted.
Luftskiftet i lokalerne skal sædvanligvis  

 være kontrolleret og indblæsningsluften filtreret.
Lokalerne skal være lette  

 at rengøre og kunne afskærmes mod direkte sollys.
De enkelte arbejdsarealer  

 skal være så store, at risiko for sammenblanding, krydskontaminering og andre  

 fejltagelser bliver mininal.
Herudover skal der forefindes faciliteter til  

 opbevaring af maskiner og andet udstyr, som anvendes i produktionslokalerne.  

 Adgang til produktionslokalerne skal foregå på en sådan måde, at  

 aktiviteterne i lokalerne ikke kompromitteres.
 Der skal forefindes arbejdspladser til forsendelse-, kontrol- og  

 kontorarbejde.
 Til brug for personalet skal der forefindes frokoststue, garderobe,  

 toiletter m.v. indrettet i overensstemmelse med arbejdstilsynets  

 bestemmelser.
På apoteker med fast vagt skal der være et vagtlokale indrettet som et  

 opholdsrum med soveplads.
Lokalet skal være forsynet med telefon.
Rengøringsrekvisitter skal opbevares i et særskilt rum om nødvendigt med  

 udluftning.
Apoteket skal endvidere være forsynet med en udslagsvask eller  

 lignende.
 Lokaler på apoteksfilialer og apoteksudsalg skal være indrettet i  

 overensstemmelse med ovennævnte retningslinier, idet kravene afpasses efter  

 enhedens aktiviteter.
 GODKENDELSESPROCEDURE.
 Indretning af lokaler, hvorfra der drives apoteksvirksomhed, skal  

 godkendes af sundhedsstyrelsen.
SKITSEPROJEKT Der skal på et tidligt tidspunkt i projekteringsfasen til  

 sundhedsstyrelsen indsendes et samlet skitseprojekt eventuelt med angivelse  

 af etapedeling.
Skitseprojektet skal indsendes i to eksemplarer og indeholde  

 de vigtigste bestanddele af projektet.
Ved ombygninger skal der medsendes en  

 plantegning over den nuværende indretning.
 Der skal vedlægges et overslag over de samlede udgifter (eventuelt opdelt  

 i etaper), der antages at være forbundet med projektets gennemførelse.
 DETAILPROJEKT.
Detailprojektet skal indsendes til sundhedsstyrelsen til endelige  

 godkendelse.
Detailprojektet skal indsendes i to eksemplarer og omfatte  

 plantegninger i størrelsesforholdet 1:100, på hvilke placeringen af  

 inventardele skal være angivet.
Det skal endvidere være vedlagt en  

 beskrivelse af indretningen, hvor denne ikke umiddelbart fremgår af  

 tegningerne, samt af materialevalget.
Hvis projektet agtes gennemført i  

 etaper, skal det fremgå, hvilke dele af projektet der indgår i de enkelte  

 etaper.
De forventede tidsterminer for etapernes gennemførelse skal tillige  

 anføres.
 Detailprojektet skal være vedlagt et endeligt overslag over udgifterne  

 (evt. opdelt i etaper). Overslaget vil indgå i sundhedsstyrelsens vurdering  

 af projektet, men der vil ikke blive tale om en godkendelse heraf.
 Efter at detailprojektet er godkendt, må der ikke foretages væsentlige  

 ændringer af projektet, medmindre sundhedsstyrelsen har godkendt disse.
PROJEKTETS AFSLUTNING Sundhedsstyrelsen skal underrettes, når projektet er afsluttet.
Samtidig  

 skal der fremsendes 4 eksemplarer af plantegninger i størrelsesforholdet  

 1:100 af hele apoteket, apoteksfilialen eller apoteksudsalget, som viser den  

 endelige indretning.
Efter projektets afslutning skal der til sundhedsstyrelsen indsendes  

 oplysninger om de samlede omkostninger til projektets gennemførelse samt om  

 omkostningers fordeling mellen apoteksopgørelsens konti og ejendommens konti  

 i form af sumtal for de enkelte konti.
Hvis der, i den periode hvor  

 omkostningerne påvirker apotekets driftsresultat, vil blive ansøgt om tilskud  

 i henhold til § 51 i lov om apoteksvirksomhed, skal der dog fremsendes et  

 detaljeret byggeregnskab senest i forbindelse med ansøgningen.
 Såfremt der er tale om overskridelse i forhold til det endelige overslag,  

 bør der redegøres herfor.
 Det bemærkes, at der fra sundhedsstyrelsens side ikke vil blive foretaget  

 en godkendelse eller afvisning af konkrete udgifter.
 SUNDHEDSSTYRELSEN, DEN 16. DECEMBER  

 1985.
 P.D.V.
