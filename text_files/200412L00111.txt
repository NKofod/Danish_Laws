Fremsat den 17. november 2004 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov  

 om ændring af lov om sygehusvæsenet (Driftsoverenskomster med hospicer og frister for tilbud  

 om alkoholbehandling) § 1 I lov om sygehusvæsenet, jf. lovbekendtgørelse nr. 766  

 af 28. august 2003, som ændret ved § 1 i lov nr. 441 af 9. juni 2004,  

 foretages følgende ændringer:
 1.  

  

 I  

  

 § 3  

  

 indsættes efter stk. 4 som nyt  

 stykke:
  

  

 Stk. 5.  

  

 Amtsrådet  

 indgår  

 driftsoverenskomst med selvejende hospicer, som er beliggende i amtskommunen,  

 og som ønsker at indgå aftale om tilbud af hospicepladser.
Indenrigs- og  

 sundhedsministeren fastsætter nærmere regler herom, herunder om det antal  

 hospicepladser, som et amtsråd skal tilbyde at indgå driftsoverenskomst om  

 samt  

 om vilkår for driftsoverenskomsten.  

  Stk. 5 bliver herefter stk. 6.
 2.  

  

 I  

  

 § 5, stk. 14,  

  

 indsættes som 2.  

 pkt.
Det samme gælder for patienter, der er indlagt på et  

 hospice, der har driftsoverenskomst med et amtsråd i henhold til § 3,  

 stk. 5. 3.  

  

 I  

  

 § 16  

  

 indsættes efter stk. 4 som nyt  

 stykke:
  

  

 Stk. 5.  

  

 A  

 lkoholbehandling  

 skal iværksættes senest 14 dage efter, at alkoholmisbrugeren har henvendt sig  

 til amtskommunen med ønske om at komme i behandling. Stk. 5 bliver herefter stk. 6.
§ 2 Loven træder i kraft den 1. juli 2005.
Bemærkninger til lovforslaget Almindelige bemærkninger 1. Lovforslagets formål Regeringen ønsker, at der skal være et stærkt  

 sundhedsmæssigt og socialt sikkerhedsnet parat, når der opstår behov for det.
 Sundhedsvæsenet skal indrettes efter patienternes behov og  

 forskellighed og respekten for den enkelte patient skal styrkes, ikke blot i  

 forhold til de stærke patienter, som kan gøre opmærksom på deres behov, men  

 også i forhold til de svage i samfundet.
Hospicer De døende skal sikres en sammenhængende og kvalificeret  

 pleje og behandling i trygge rammer.
De skal også, når behovet opstår, kunne  

 vælge, hvor de vil tilbringe den sidste tid.
Derfor ønsker regeringen, at der  

 etableres hospicer i alle amter, så døende i hele landet får en reel mulighed  

 for at vælge, om de vil tilbringe den sidste tid i hjemmet, på sygehus eller  

 på  

 hospice.
 På den baggrund foreslås med dette lovforslag, at der  

 indføres en pligt for alle amter til at tilbyde at indgå driftsoverenskomst  

 med  

 et selvejende hospice i amtet, som lever op til Sundhedsstyrelsens  

 retningslinier for palliativ indsats.
Der har været afsat puljer på finanslov 2003 og 2004 til at  

 fremme og støtte nye selvejende hospicer, som har opnået driftsoverenskomst  

 med  

 et eller flere amter.
Med støtte fra de to hospicepuljer er antallet af  

 hospicer  

 i amterne fordoblet  fra 5 til 10 hospicer.
Med tilskud fra 2003 puljen er Hospice Fyn etableret, mens  

 Hospice Sjælland snart er færdigetableret.
Med 2004 puljen vil der kunne ydes  

 tilskud til etablering af Hospice Sønderjylland, Hospice Sydvestjylland og  

 Hospice Arresødal i Frederiksborg Amt.
I forvejen er der Sankt Lukas Hospice i Københavns Amt,  

 Diakonissestiftelsen Hospice på Frederiksberg og Sct.
Maria Hospice i Vejle  

 Amt, som er omfattet af sygehusloven.
Hertil kommer Kamillianergaarden  

 Hospice  

 i Nordjyllands Amt.
Udover disse selvejende hospicer er der det kommunale  

 Hospice Søholm i Århus Kommune, der har indgået driftsoverenskomst om 2 af  

 hospicets i alt 11 pladser med Århus Amt.
 Flere selvejende hospicer er kvalificerede og står parate  

 til at indgå driftsoverenskomst med de amter, som endnu ikke har et hospice.
I forbindelse med finanslovsaftalen 2005 er det aftalt  

 mellem regeringen, Dansk Folkeparti og Kristendemokraterne, at der skal  

 sikres  

 et landsdækkende hospicetilbud svarende til minimum 12 pladser i hvert amt.  

 Det  

 indebærer, at der vil være behov for etablering af en række nye  

 hospicepladser  

 i de amter, hvor der ikke er et sådant tilbud i dag.
På den baggrund er  

 parterne enige om at afsætte en pulje på yderligere 60 mio. kr. i 2005 og 40  

 mio. kr. i 2006 og fremefter til etablering og drift af nye hospicepladser.
Puljen udmøntes efter ansøgning, således at kriteriet om  

 geografisk spredning sikres bedst muligt.
Puljen kan også anvendes til  

 udvidelse  

 af kapaciteten på eksisterende selvejende hospicer.
Det er en forudsætning,  

 at  

 hospicerne lever op til Sundhedsstyrelsens retningslinier om palliativ  

 indsats.
Et hospice vil kunne få betydning for mange andre  

 patienter, end dem som dør i en hospiceseng, især hvis amtet i forbindelse  

 med  

 indgåelse af en driftsoverenskomst skaber betingelser for et samarbejde, fx  

 via  

 palliative teams mellem hospicet og sygehusene i amtet, hjemmesygeplejen og  

 de  

 praktiserende læger.
Et sådant samarbejde kan få betydning for døende  

 patienter  

 både i hjemmet, på plejehjem og ikke mindst på sygehusene - hvor de fleste  

 dør.
 Det foreslås, at indenrigs- og sundhedsministeren får  

 bemyndigelse til at fastsætte nærmere regler bl.a. om antallet af  

 hospicepladser, som amtsrådet skal tilbyde at indgå driftsoverenskomst om  

 samt  

 vilkår for driftsoverenskomsten.
Det er hensigten administrativt at fastsætte, at hvert amt og  

 Hovedstadens Sygehusfællesskab får pligt til at have driftsoverenskomst med  

 private hospicer om minimum 12 hospicepladser.
For Bornholms Kommune vil der  

 blive fastsat særlige regler.
 Det vil også administrativt blive fastsat, at det er en  

 betingelse for driftsoverenskomst, at det selvejende hospice lever op til  

 Sundhedsstyrelsens retningslinier vedr. palliativ indsats.
 Det foreslås i øvrigt, at der, ligesom det gælder for de i  

 øvrigt af sygehusloven omfattede hospicer, indføres en adgang for kommunal  

 medfinansiering af hospiceophold.
Alkoholbehandling Det foreslås herudover, at a  

 lkoholbehandling skal iværksættes  

 senest 14 dage efter, at alkoholmisbrugere har henvendt sig til amtskommunen  

 med ønske om at komme i behandling.
I forlængelse af sidste års satspuljeaftale, hvor der blev  

 afsat midler til flere alkoholbehandlingspladser, er partierne bag aftalen  

 enige om at afsætte midler til indførelse af en egentlig  

 alkoholbehandlingsgaranti.
Forslaget er således en opfølgning på aftalen om  

 satspuljen  

 på det sociale område for 2005 - 2008.
 Forslaget indebærer en ret for alkoholmisbrugeren til at  

 modtage og en pligt for amtskommunen til at tilbyde alkoholbehandling senest  

 14  

 dage efter, at en alkoholmisbruger har henvendt sig til amtskommunen med  

 ønske  

 om at komme i behandling.
Derved sikres, at ingen alkoholmisbruger, der ønsker at  

 komme i behandling, afvises.
Endvidere mindskes risikoen for, at en  

 alkoholmisbruger,  

 der har henvendt sig med ønske om at komme i behandling, mister motivationen  

 for behandling, inden denne sættes i værk.
Amtskommunen beslutter, hvilken type af behandling  

 misbrugeren skal henvises til på baggrund af en udredning af misbrugerens  

 ønsker og samlede situation.
Udredningen påbegyndes, når borgeren henvender  

 sig  

 med et ønske om hjælp til at gøre noget ved sit alkoholproblem.
Det betyder,  

 at  

 det - ligesom praksis er i dag - er op til amtet at vurdere, om en  

 alkoholmisbruger skal tilbydes ambulant behandling på et alkoholambulatorium,  

 dag- eller døgnbehandling på en behandlingsinstitution eller eventuelt anden  

 form for behandling.
Alkoholmisbrugeren kan således ikke selv frit vælge  

 mellem  

 behandlingstilbudene.
For at sikre, at der også fremover vil være et  

 behandlingstilbud til de svageste alkoholmisbrugere, er der ved  

 satspuljeforliget ligeledes afsat midler til en forøgelse af antallet af  

 døgnbehandlingspladser.
Midlerne fordeles ved en ansøgningspulje som  

 fripladser  

 til alkoholbehandling på behandlingshjem for alkoholmisbrugere.
Beløbet udgør  

 18 mio. kr. i 2005, 19 mio. kr. i 2006 og 29 mio. kr. i hvert af årene 2007  

 -2008.
2. Lovforslagets økonomiske og administrative  

 konsekvenser Hospicer Det skønnes, at forslaget om, at amterne skal indgå  

 driftsoverenskomst med selvejende hospicer i amtet, vil indebære en årlig  

 udgift for amterne ved drift af sammenlagt 80 ekstra hospicepladser.
Udgiften  

 hertil anslås til årligt 1 mio. kr. pr. hospiceplads.
 Dog skønnes det, at amterne og kommunerne til gengæld vil  

 kunne spare udgifter til sygehusbehandling, hjemmesygepleje og bistand fra  

 praktiserende læger svarende til sammenlagt 40 mio. kr.
 Med denne besparelse skønnes forslaget at medføre årlige  

 merudgifter for amterne og kommunerne på i alt 40 mio. kr., når alle 80  

 hospicesenge er etableret og sat i drift.
 Amtskommuner får begrænset administration ifbm. indgåelse  

 af driftsoverenskomst med selvejende hospicer.
Alkoholbehandling I satspuljeforliget for 2005 - 2008 er afsat 25 mio. kr. i  

 2005 og 30 mio. kr. i hvert af årene 2006 - 2008 til indførelse af  

 alkoholbehandlingsgarantien.
Satspuljepartierne er enige om, at der kan ske  

 efterregulering af det afsatte beløb, når det endelige træk på ordningen  

 kendes.
Samtidig er partierne enige om at omkontere midler, så  

 behandlingsgarantien også gælder for indsatte i fængslerne.
3. Lovforslagets miljømæssige konsekvenser Lovforslaget medfører ikke miljømæssige konsekvenser.
4. Lovforslagets erhvervsmæssige konsekvenser Lovforslaget forventes at medføre positive økonomiske  

 konsekvenser og begrænsede administrative konsekvenser for de selvejende  

 hospicer  

 og alkoholbehandlingsinstitutioner, som vil blive berørt af forslaget.
5. Lovforslagets EU-retlige aspekter EF-Domstolen har i en række nyere afgørelser fastslået, at  

 hospitalsydelser er omfattet af EF-traktatens bestemmelser om den fri  

 bevægelighed for tjenesteydelser.
Dette indebærer, at medlemsstater alene kan  

 lægge hindringer i vejen for udveksling af tjenesteydelser, såfremt  

 hindringen  

 kan retfærdiggøres og er proportional.
Domstolen har bl.a. i sagen C 385/99  

 Müller-Fauré af 13. maj 2003 fastslået, at et krav om forhåndsgodkendelse fra  

 en medlemsstats myndigheder til indlæggelse på hospital i en anden  

 medlemsstat  

 er berettiget ud fra hensynet til planlægning af eksempelvis antallet af  

 hospitaler, deres geografiske spredning, deres lægelige ydelser, indretning  

 og  

 udstyr mv., jf. dommens præmis 77. Domstolen fastslog, at et sådant krav var  

 både nødvendigt og rimeligt.
Det er Indenrigs- og Sundhedsministeriets vurdering, at  

 kravet om geografisk spredning af selvejende hospicer i amterne, jf.  

 forslagets  

 § 3, stk. 5, kan retfærdiggøres under hensyntagen til, at et  

 hospice  

 vil kunne få betydning for mange andre patienter end hospicepatienterne, ved  

 at  

 amtet i forbindelse med indgåelse af en driftsoverenskomst kan skabe  

 betingelser for et samarbejde, fx via palliative teams mellem hospicet og  

 sygehusene i amtet, hjemmesygeplejen og de praktiserende læger.
Et sådant  

 samarbejde kan således få betydning for døende patienter både i hjemmet, på  

 plejehjem og ikke mindst på sygehusene - hvor de fleste dør.
6. Høring Lovforslaget er sendt i høring hos følgende myndigheder,  

 organisationer og foreninger m.v.:
Amtsrådsforeningen Hovedstadens Sygehusfællesskab Kommunernes Landsforening Københavns Kommune Frederiksberg Kommune Sygesikringens Forhandlingsudvalg Den Almindelige Danske Lægeforening Dansk Sygeplejeråd Dansk Farmaceutforening Dansk Psykolog Forening Forbundet af Offentligt Ansatte Den centrale videnskabsetiske Komité Hospice Forum Danmark Kræftens Bekæmpelse De Samvirkende Invalideorganisationer Patientforeningen i Danmark Patientforum Forbrugerrådet Center for Små Handicapgrupper Dansk Handicap Forbund Alkoholpolitisk Landsråd KFUMs Sociale Arbejde i Danmark Blå Kors Danmark Lænkeambulatorierne i Danmark Minnesotaforeningen.
Samlet  

 vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Forslaget vedr. hospicer skønnes at medføre årlige  

 merudgifter for amterne og kommunerne på i alt 40 mio. kr., når alle 80  

 hospicesenge er etableret og sat i drift.
I satspuljeforliget for 2005  2008 er afsat 25 mio.  

 kr. i 2005 og 30 mio. kr. i hvert af årene 2006  2008 til indførelse af  

 alkoholbehandlingsgarantien.
Satspuljepartierne er enige om, at der kan ske  

 efterregulering af det afsatte beløb, når det endelige træk på ordningen  

 kendes.
Samtidig er partierne enige om at omkontere midler, så  

 behandlingsgarantien  

 også gælder for indsatte i fængslerne.
Administrative konsekvenser for stat, kommuner og amtskommuner Ingen Amtskommuner får begrænset administration ifbm.  

 indgåelse af driftsoverenskomst med selvejende hospicer Økonomiske konsekvenser for erhvervslivet Lovforslaget får positive økonomiske konsekvenser for  

 de selvejende hospicer og alkoholbehandlingsinstitutioner, som bliver berørt  

 af det.
Ingen Administrative konsekvenser for erhvervslivet Lovforslaget forventes at medføre begrænsede  

 administrative konsekvenser for de selvejende hospicer, som vil blive berørt  

 af det.
Ingen Miljømæssige konsekvenser Ingen Ingen Forholdet til EU-retten Der henvises til pkt. 5 om lovforslagets EU-retlige  

 aspekter.
Bemærkninger til de  

 enkelte bestemmelser Til § 1, nr. 1 Forslaget indebærer, at de amtskommuner, som endnu ikke har  

 et hospice, skal tilbyde driftsoverenskomst med et selvejende hospice, som er  

 beliggende i amtet, hvis hospicet ønsker det.
Det drejer sig om Viborg Amt, Ringkøbing Amt, Storstrøms  

 Amt, Vestsjællands Amt og Bornholms Kommune.
Derudover har Frederiksborg Amt  

 kun driftsoverenskomst om 6 pladser på Arresødal Hospice, Sønderjyllands Amt  

 har aftale om 6-12 pladser på Hospice Sønderjylland og Ribe Amt har aftale om  

 6-12 pladser på Hospice Sydvestjylland. Århus Amt har driftsoverenskomst om 2  

 pladser med det kommunale Hospice Søholm ud af hospicets i alt 11  

 hospicepladser.
Det foreslås, at indenrigs- og sundhedsministeren får  

 bemyndigelse til at fastsætte, hvor mange hospicepladser det enkelte amt og  

 Hovedstadens Sygehusfællesskab som minimum skal tilbyde at indgå aftale om  

 med  

 det enkelte hospice.
Bemyndigelsen forventes udmøntet, således at antallet  

 som  

 udgangspunkt skal være 12 hospicepladser, som anbefalet i Sundhedsstyrelsens  

 retningslinier vedr. palliativ indsats.
 Bemyndigelsen vil endvidere blive anvendt til at bestemme,  

 at amter, som har indgået en driftsoverenskomst om en andel af  

 hospicepladserne  

 på et selvejende hospice, skal tilbyde hospicet at udvide  

 driftsoverenskomsten.  

 Fx vil et amt, som har indgået driftsoverenskomst om 6 pladser på et hospice  

 med 12 pladser, skulle indgå driftsoverenskomst også for de resterende 6  

 pladser.
 Efter forslaget fastsætter indenrigs- og sundhedsministeren  

 nærmere regler om a  

 mtskommunens  

 indgåelse af driftsoverenskomst med selvejende hospicer, herunder om antallet  

 af hospicepladser, som amtskommunen skal indgå driftsoverenskomst om samt om  

 vilkår for driftsoverenskomsten.
 Denne bemyndigelse vil bl.a. blive benyttet til at  

 bestemme, at det er en betingelse for driftsoverenskomst, at det selvejende  

 hospice lever op til Sundhedsstyrelsens retningslinier vedr. palliativ  

 indsats,  

 og at hospicet skal dokumentere dette.
Der vil i øvrigt på finanslov 2005 blive afsat en  

 hospicepulje, som det forventes, at de nye hospicer vil søge  

 etableringstilskud  

 fra.
Tilskud fra puljen vil bl.a. kunne gøres betinget af, at hospicerne  

 søger  

 om at blive omfattet af det frie sygehusvalg, hvilket indenrigs- og  

 sundhedsministeren kan godkende efter bestemmelsen i § 3, stk. 5 i  

 sygehusloven (som efter lovforslaget bliver til § 3, stk. 6).
Til § 1, nr. 2 Forslaget indebærer, at bopælsamtskommunen kan opkræve  

 betaling af bopælskommunen for patienter, der er indlagt på de af forslaget  

 omfattede hospicer, svarende til sengedagstaksten for færdigbehandlede  

 patienter,  

 jf. lovens § 12.
Til § 1, nr. 3 Forslaget  

 indebærer  

 en ret for alkoholmisbrugere til at modtage og en pligt for  

 amtskommunen til at tilbyde alkoholbehandling senest 14 dage efter, at  

 alkoholmisbrugeren har henvendt sig til amtskommunen med ønske om at komme i  

 behandling.
Til § 2 Det foreslås, at loven træder i kraft den 1. juli 2005.
Lovforslaget sammenholdt med gældende lov Gældende formulering Lovforslaget I lov om sygehusvæsenet, jf. lovbekendtgørelse nr. 766  

 af 28. august 2003, som ændret ved § 1 i lov nr. 441 af 9. juni 2004,  

 foretages følgende ændringer:
§ 3 ( ) 1.  

  

 I § 3  

 indsættes efter stk. 4 som nyt stykke:
  

  

 Stk. 5.  

  

 Amtsrådet indgår driftsoverenskomst med selvejende hospicer, som er  

 beliggende i amtskommunen, og som ønsker at indgå aftale om tilbud af  

 hospicepladser.  

 Indenrigs- og sundhedsministeren fastsætter nærmere regler herom, herunder om  

 det antal hospicepladser, som et amtsråd skal tilbyde at indgå  

 driftsoverenskomst  

 om samt om vilkår for driftsoverenskomsten. Stk. 5 bliver herefter stk. 6.
§ 5 ( ) Stk. 14.  

  

 Bopælsamtskommunen kan opkræve betaling af bopælskommunen for patienter, der  

 er indlagt på et hospice, der er nævnt i stk. 3, svarende til  

 sengedagstaksten for færdigbehandlede patienter, jf. § 12.
 I § 5, stk. 14, indsættes som 2. pkt.
Det samme gælder for patienter, der er indlagt på et  

 hospice, der har driftsoverenskomst med et amtsråd i henhold til § 3,  

 stk. 5. § 16 ( ) 3.  

  

 I § 16  

 indsættes efter stk. 4 som nyt stykke:
  

  

 Stk. 5.  

  

 Alkoholbehandling skal iværksættes senest 14 dage efter, at  

 alkoholmisbrugeren  

 har henvendt sig til amtskommunen med ønske om at komme i behandling. Stk. 5 bliver herefter stk. 6.
