Nr LSF 240 Forslag til Lov om ændring af lov om styrelsen af kommunernes skolevæsen  

 og af virksomhed efter lov om fritidsundervisning m.v. (Ændring af  

 ansættelsesproceduren for visse ledende stillinger) Fremsat af undervisningsministeren den 23. april 1986 § 1 I lov om styrelsen af kommunernes skolevæsen og af virksomhed efter lov om fritidsundervisning m.v., jfr. lovbekendtgørelse nr. 24 af 20. januar 1978, som ændret ved lov nr. 528 af 28. december 1979, § 2 i lov nr. 270 af 6. juni 1985 og lov nr. 216 af 23. april 1986, foretages følgende ændringer:
 1. I § 7, stk. 2, 1. pkt., ændres »§ 23« til: »§ 23, stk.  

 1«.
 2. § 7, stk. 2, 2. pkt., ophæves.
 3. I § 23 indsættes efter stk. 1 som nyt stykke:
»Stk. 2. Bestemmelsen i stk. 1 omfatter ikke ansættelse og afskedigelse af skoledirektør, ledende skoleinspektør, viceskoledirektør og ledende skolepsykolog.
Skolekommissionen afgiver i sager om ansættelse i disse stillinger en udtalelse.« § 2 Loven træder i kraft den 1. august 1986.
Oprindeligt fremsat lovforslag Blad nr 783 § 1 I lov om styrelsen af kommunernes skolevæsen og af virksomhed efter lov om fritidsundervisning m.v., jfr. lovbekendtgørelse nr. 24 af 20. januar 1978 som ændret ved lov nr. 528 af 28. december 1979 og § 2 i lov nr. 270 af 6. juni 1985, foretages følgende ændringer:
 1. I § 7, stk. 2, 1. pkt., ændres »§ 23« til: »§ 23, stk.  

 1«.
 2. § 7, stk. 2, 2. pkt., ophæves.
 3. I § 23 indsættes efter stk. 1 som nyt stk.:
»Stk. 2. Bestemmelsen i stk. 1 omfatter ikke ansættelse og afskedigelse af skoledirektør, ledende skoleinspektør, viceskoledirektør og ledende skolepsykolog.« § 2 Loven træder i kraft den 1. august 1986.
BEMÆRKNINGER TIL LOVFORSLAGET Efter gældende lov indstiller skolekommissionen 3 af ansøgerne, mellem hvilke valget træffes af kommunalbestyrelsen.
Denne ordning gælder også for besættelse af de ledende administrative stillinger i kommunens skolevæsen, jfr. skolestyrelseslovens § 7, stk. 2, og § 23.
Ændringsforslagene tilsigter at stille kommunalbestyrelsen frit ved valget af ansøger, når der er tale om besættelse af de ledende administrative stillinger i kommunens skolevæsen, således at den samme ansættelsesprocedure vil kunne anvendes som ved besættelse af andre ledende stillinger i kommunens administration.
 Lovforslaget har ikke økonomiske konsekvenser.
