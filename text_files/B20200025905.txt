Bekendtgørelse om ændring af bekendtgørelse om meddelelse af opholds- og arbejdstilladelse til praktikanter og volontører § 1 I bekendtgørelse nr. 1406 af 13. december 2019 om meddelelse af opholds- og arbejdstilladelse til praktikanter og volontører foretages følgende ændringer:
 1. I § 8, stk. 2, indsættes efter 1. pkt. som nyt punktum:
»En udlænding, der har opholdstilladelse som praktikant inden for landbrugsområdet, og hvis opholdstilladelse udløber senest den 25. juni 2020, kan dog få forlænget opholdstilladelsen med op til 3 måneder.« 2. I § 8, stk. 2, indsættes som 4. pkt.:
»En udlænding, der får opholdstilladelsen forlænget efter 2. pkt., og der er omfattet af 3. pkt., kan dog få opholdstilladelse i op til 21 måneder.« § 2 Bekendtgørelsen træder i kraft den 25. marts 2020.
