Elprisudvalget har drøftet elforsyningsvirksomhedernes fremgangsmåder ved  

 inddrivelse af restancer.
I den forbindelse har Danske Elværkers Forening og  

 Kommuners Landsforening fremlagt et forslag til vejledende retningsliner for  

 forsyningsvirksomheders restanceinddrivelse.
Forslaget, der vedlægges som  

 bilag, har desuden været drøftet med bl.a.
Danske Fjernvarmeværkers Forening  

 og Komgas.
Udvalget har taget organisationernes forslag til efterretning.
Ved  

 gennemgang af forslaget fandt udvalget, at det i sin helhed gav et rimeligt  

 betalingssystem med nogenlunde enkle og klare regler, hvor forbrugerne på de  

 enkelte trin i rykkerproceduren orienteres om, hvilke konsekvenser en fortsat  

 manglende betaling vil indebære, og hvilke muligheder, der er for at afvikle  

 restancer.
Udvalget har lagt vægt på, at en forbruger der er i restance med betaling  

 for sit elektricitetsforbrug skal gives mulighed for at afvikle denne  

 restance gennem en rimelig afdragsordning.
Endvidere skal en forbruger altid  

 have mulighed for, også når vedkommende er i restance, at sikre sig fortsat  

 levering gennem sikkerhedsstillelse for betaling af fremtidige leverancer.  

 Såfremt en forbruger er indgået på en afdragsordning og overholder denne,  

 eller har stillet sikkerhed for betaling af fremtidige leverancer, må der  

 ikke af forsyningsvirksomheden foretages afbrydelse af forsyningen til  

 forbrugeren.
Udvalget har truffet en række afgørelser i overensstemmelse med  

 organisationernes retningslinier, men der er ikke tale om en endelig  

 godkendelse af en bestemt fremgangsmåde.
I de sager der herefter kommer til  

 behandling, må udvalget forbeholde sig en selvstændig bedømmelse ud fra  

 bestemmelserne i elforsyningslovens § 10.
 Udvalget lægger vægt på, at de enkelte elforsyningsvirksomheder herefter  

 fastlægger detaljerede regler for deres fremgangsmåde ved  

 restanceinddrivelse.
 Man skal derfor anmode virksomheden om at gennemgå sine  

 leveringsbetingelser med henblik på, om der herefter er anledning til at  

 ændre fremgangsmåden ved restanceinddrivelse.
 Såfremt virksomheden herefter ændrer sine leveringsbetingelser skal disse  

 ændrede betingelser i medfør af elforsyningslovens § 10, stk. 1, anmeldes til  

 udvalgets register.
Gas- og varmeprisudvalget har ligeledes behandlet spørgsmålet om  

 restanceinddrivelse.
Gas- og varmeforsyningsvirksomhederne vil fra dette  

 udvalg modtage underretning herom.
P.
D.
V.
Hans Kierkegaard / Marianne Larsson fm.
Bilag Danske Elværkers Forening Vejledende retningslinier for forsyningsvirksomheders restanceinddrivelse Betalingsfrist 1. Regningerne skal betales senest til den på  

 regningen anførte betalingsdato.
Betalingsfristen, det vil sige tidsrummet  

 fra fakturadatoen til betalingsdatoen, skal være mindst 14 dage.
 Regningen skal endvidere indeholde en meddelelse om, at der ved en  

 overskridelse af betalingsfristen vil blive pålagt et gebyr.
Rykkerskrivelse 2. Når det konstateres, at en regning ikke er betalt  

 rettidigt, udsendes en rykkerskrivelse med oplysning om:
- at betalingsfristen er overskredet, - at der er påløbet et gebyr for overskridelse af betalingsfristen, som  

 vil blive opkrævet over næste forbrugsregning eller årsopgørelsen, - at der fastsættes en ny betalingsfrist på mindst 8 dage.
 Rykkerskrivelsen skal endvidere indeholde en meddelelse om, at der ved en  

 overskridelse af betalingsfristen vil blive pålagt et incassogebyr samt, at  

 der vil kunne afbrydes for elleverancen.
Betalingsordning 3. I almindelighed skal der gives forbrugeren mulighed  

 for, at restancen kan afvikles efter en rimelig betalingsordning.
 Betalingsordningen kan indgåes i form af et frivilligt forlig.
 De med betalingsordningen forbundne omkostninger betales af forbrugeren.
 Medmindre ekstraordinære omstændigheder gør sig gældende, må det anses for  

 rimeligt, at forsyningsvirksomheden kræver restancen afviklet i løbet af 3  

 måneder, og at forbrugeren sideløbende med afdragene betaler eventuelle  

 forfaldne regninger rettidigt.
Incassomeddelelse 4. Når det konstateres, at den under pkt. 2 fastsatte  

 betalingsfrist er overskredet, eller en betalingsordning, jfr. pkt. 3 er  

 misligholdt, meddeles forbrugeren - at sagen overgår til incasso/udpantning - at der er påløbet incassogebyr, som tillægges den aktuelle restance - at forsyningen vil blive afbrudt, medmindre a. restancen er indgået forinden, eller b. der stilles sikkerhed for betaling af fremtidigt forbrug ved  

 bankgaranti, kautionsforsikring, depositum eller anden tilfredsstillende  

 garanti, f.eks. garanti fra den sociale forvaltning eller c. der oprettes en betalingsordning, jfr. pkt. 3, medmindre  

 incassomeddelelsen er udsendt, fordi en tidligere indgået betalingsordning er  

 blevet misligholdt.
Incassogebyr 5. Incassogebyret tjener til dækning af  

 forsyningsvirksomhedens omkostninger ved incassomeddelelse og forberedelse af  

 incasso/udpantning.
Incassobesøg 6. Er de under pkt. 4 omtalte betingelser for at  

 opretholde forsyningen ikke opfyldt, aflægges et besøg hos forbrugeren med  

 henblik på opkrævning af restancen.
Forsyningsvirksomhedens repræsentant er  

 bemyndiget til at afbryde forsyningen, såfremt betaling ikke opnås.  

 Forbrugeren får ved besøget oplysning om:
- at der er påløbet et gebyr for besøget, som er tilskrevet restancen - at genoplukning vil ske, når a. restancen samt et gebyr for genoplukning er betalt eller b. der indgås en betalingsordning, jfr. pkt. 3, dog ikke, hvis lukning er  

 forårsaget af misligholdelse af en allerede indgået afdragsordning eller c. der er stillet sikkerhed for betaling af fremtidigt forbrug, jfr.  

 incassomeddelelsen (pkt. 4) Gebyr for incassobesøg 7. Gebyret tjener til dækning af  

 forsyningsvirksomhedens omkostninger ved besøget.
Gebyr for oplukning 8. Gebyret tjener til dækning af  

 forsyningsvirksomhedens omkostninger ved genoplukning.
