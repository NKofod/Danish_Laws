I.
Indledende bemærkninger 1. Sømandsskatteloven er ved lov nr. 258 af 22. maj  

 1986 tilpasset de love, der er vedtaget som følge af skattereformaftalen af  

 19. juni 1985. Samtidig er der gennemført ændrede regler om afdragsvis  

 betaling af for lidt betalt sømandsskat.
 Sømandsskatteskalaen er endvidere ved lov nr. 787 af 26. november 1986  

 tilpasset stigningen i de kommunale udskrivningsprocenter i land fra 1986 til  

 1987. Herudover er den kommunale andel af sømandsskatten ændret som følge af  

 stigningen i de kommunale udskrivningsprocenter.
 Begge lovændringer har virkning fra og med lønningsåret 1987.
 Sømandsskatteloven med de seneste ænringer er optrykt som  

 lovbekendtgørelse nr. 799 af 1. december 1986, jf. bilag 1.
Ved tilpasningen af sømandsskatteloven til skattereformen er  

 hovedprincipperne i loven opretholdt.
Det medfører bl.a., at sømandsskatten i  

 princippet forbliver en definitiv månedlig kildeskat, og at det særlige  

 »10 måneders system« opretholdes for sømænds vedkommende.
Efter  

 dette system baseres både sømandsskatteskalaen og fradrag på den  

 forudsætning, at sømænd gennemsnitlig kun har indtægt om bord i 10 af årets  

 måneder.
Beregningen af skatten foretages af skibets fører efter særlige  

 sømandsskattetabeller på grundlag af sømandens skattekort.
Tabellerne er  

 udfærdiget af sømandsskattekontoret.
 Sømænd, der er fuldt skattepligtige i henhold til kildeskattelovens § 1  

 (danske sømænd) samt sømænd hjemmehørende på Færøerne, i Grønland eller i et  

 af de øvrige nordiske lande (nordiske sømænd), er som hidtil omfattet af  

 lovens kapitel II, medens andre sømænd (udenlandske sømænd) er omfattet af  

 lovens kapitel III.
Som led i tilpasningen til skattereformen er der først og fremmest sket  

 ændringer vedrørende sømandsskatteskalaen og personfradrag, ligesom der er  

 foretaget omlægning af en række fradrag, som hidtil har kunnet fradrages ved  

 opgørelsen af indtægten om bord.
Fremover indrømmes fradragene således i den  

 beregnede sømandsskat med skatteværdien af fradragene ved anvendelse af  

 laveste beskatningsprocent i sømandsskatteskalaen.
Fradragsomlægningen svarer  

 i princippet til, at en række fradrag i henhold til skattereformen alene kan  

 fradrages ved opgørelsen af den skattepligtige almindelige indkomst i land og  

 ikke ved opgørelsen af den personlige indkomst.
Der er endvidere indført et  

 nyt fradrag, der beregnes med ovennævnte skatteværdi af et beløb svarende til  

 3 pct. af den månedlige indtægt om bord dog højst 320 kr. om måneden.
Som nævnt er der medtaget nye regler om betaling af for lidt betalt  

 sømandsskat.
Der er således ifølge loven åbnet mulighed for en afdragsvis  

 betaling af sømandsskatteefterkravet. Ændringen er en opfølgning i loven af  

 allerede gældende praksis og har ikke tilknytning til skattereformen.
 Lovbekendtgørelse nr. 799 af 1. december 1986 med de nævnte ændringer af  

 sømandsskatteloven er omtalt i afsnit II.
 2. I bekendtgørelse nr. 800 af 1. december 1986, som  

 erstatter bekendtgørelse nr. 603 af 19. december 1969 med senere ændring, er  

 der fastsat regler i henhold til bemyndigelsesbestemmelserne i  

 sømandsskattelovens § 7, stk. 7, § 11, stk. 2, § 15, stk. 2, og § 21 a, stk.  

 3.
Det drejer sig om regler vedrørende overførsel af uudnyttede personfradrag  

 fra land, jf. lovens § 15, stk. 1, nr. 3, og regler vedrørende overførsel af  

 personfradrag fra ægtefællen til den sømandsbeskattede.
Endvidere indeholder  

 bekendtgørelsen regler om foreløbig afregning af tilbageholdt sømandsskat og  

 om afdragsvis betaling af for lidt betalt sømandsskat.
Reglerne på de nævnte  

 områder er i bekendtgørelsen tilpasset de skete ændringer i  

 sømandsskatteloven i forbindelse med skattereformen m.v.
Bekendtgørelse nr.  

 800 af 1. december 1986 trådte i kraft den 1. januar 1987, og der er  

 redegjort for bekendtgørelsens indhold i afsnit III.
Bekendtgørelsen er  

 indsat som bilag 2.
II.
Lovbekendtgørelse nr. 799 af 1. december 1986 Opgørelse af indtægten om bord 3. Sømandsskat svares af indtægten om bord, der  

 opgøres måned for måned.
Ved opgørelsen bortses fra den del af lønnen, som er  

 tilbageholdt af rederiet eller anden arbejdsgiver til dækning af sømandens  

 egen udgift til bidrag eller præmier til en pensionsordning m.v., der er  

 omfattet af afsnit I i lov om beskatningen af pensionsordninger m.v., samt  

 for tilbageholdte bidrag til arbejdsmarkedsuddannelsesfonden, jf.  

 sømandsskattelovens § 4.
 Efter de hidtil gældende regler har den afgift, som påhviler sømanden  

 efter lov om velfærdsforanstaltninger for søfarende samt sømandsfradraget og  

 udenrigsfartfradraget kunnet fradrages ved opgørelsen af indtægten om bord.  

 Endvidere har sømænd haft adgang til at overføre fradragsberettigede udgifter  

 i land, som ikke kan rummes i indtægten i land, til fradrag ved opgørelsen af  

 indtægten om bord.
Efter ændringen af sømandsskatteloven i forbindelse med skattereformen kan  

 afgiften til velfærdsforanstaltninger, sømandsfradraget,  

 udenrigsfartfradraget samt overførte fradrag vedrørende udgifter i land ikke  

 længere fradrages ved opgørelsen af indtægten om bord.
De nævnte fradrag  

 indrømmes i stedet i den beregnede sømandsskat ved anvendelse af laveste  

 beskatningsprocent i sømandsskatteskalaen, jf. punkterne 6 og 7. Sømænd vil  

 dog fortsat kunne overføre udgifter fra land til fradrag ved opgørelsen af  

 indtægten om bord i det omfang, udgifterne omfatter udgifter som nævnt i  

 personskattelovens § 3, stk. 2, og underskud ved selvstændig  

 erhvervsvirksomhed som nævnt i virksomhedsskattelovens § 13, og disse  

 udgifter og underskud ikke kan rummes i personlig indkomst i land eller  

 positiv kapitalindkomst, jf. sømandsskattelovens § 5.
For skatteydere i land indebærer skattereformen, at der ud over opgørelsen  

 af den skattepligtige almindelige indkomst også foretages en opgørelse af den  

 personlige indkomst og af kapitalindkomsten med henblik på beregningen af 6  

 og 12 pct.s skatterne.
Det vil sige, at der efter skattereformens regler  

 foretages tre indkomstopgørelser i forbindelse med beregningen af  

 indkomstskatten til staten.
Ved beregningen af sømandsskatten anvendes  

 fortsat een indkomstopgørelse - indtægten om bord.
Indtægten om bord svarer i  

 princippet til den personlige indkomst for skatteydere i land, og den  

 gennemførte fradragsomlægning må således ses i lyset af, at tilsvarende  

 fradrag i land, f.eks. fradrag for udgifter i forbindelse med lønarbejde i  

 land, jf. ligningslovens § 9, stk. 1, i henhold til skattereformens regler  

 alene kan fradrages ved opgørelsen af den skattepligtige almindelige indkomst  

 og ikke ved opgørelsen af den personlige indkomst.
Herved er skatteværdien af  

 fradragene nedsat ved skatteberegningen i land, og en tilsvarende nedsættelse  

 er foretaget gennem fradragsomlægningen for sømandsskattens vedkommende.
Sømandsskatteskalaen 4. Den månedlige indtægt om bord skal fortsat  

 beskattes efter en enhedsskala, jf. sømandsskattelovens § 6. Skalatrinene i  

 sømandsskatteskalaen er fastsat således, at trinene på årsbasis svarer til de  

 skalatrin, der i realiteten vil gælde ved beskatningen af personlig indkomst  

 i land efter skattereformens regler.
Sømandsskatteskalaen vil herefter  

 fortsat bestå af tre indkomsttrin.
Ved fastsættelsen af beskatningsprocenterne i sømandsskatteskalaen er der  

 lagt vægt på, at forholdet mellem skat beregnet efter de i land gældende  

 regler i en gennemsnitskommune og skat beregnet i henhold til  

 sømandsskatteloven forbliver nogenlunde uforandret på hvert indkomsttrin  

 efter gennemførelsen af skattereformen.
Ud over reguleringerne i forbindelse  

 med skattereformen er beskatningsprocenterne i sømandsskatteskalaen forhøjet  

 med 1 procentpoint på hvert skalatrin som følge af stigningen i de kommunale  

 udskrivningsprocenter fra 1986 til 1987.
 Herefter beregnes sømandsskatten for lønningsåret 1987 efter følgende  

 skala:
 Af de første 13.000 kr. svares 45 pct.
 af de næste 7.000 kr. svares 56 pct.
 af resten svares 65 pct.
Skalatrinene reguleres efter § 20 i personskatteloven.
Ifølge denne  

 bestemmelse fastsættes reguleringstallet for hvert år ved lov, og det udgør  

 100 for indkomståret 1987. De nævnte skalatrin forhøjes eller nedsættes  

 herefter med samme procent som den, hvormed årets reguleringstal afviger fra  

 100. For så vidt angår sømandsskatteskalaen, afrundes de regulerede beløb  

 opad til nærmeste kronebeløb, som kan deles med 50. Efter de hidtidige regler  

 udgjorde nævnte afrundingsbeløb 20 kr. Ændringen er en konsekvens af, at  

 mindstebeløbet vedrørende overførsel af fradragsberettigede udgifter i land  

 til fradrag ved sømandsbeskatningen fra og med lønningsåret 1987 er forhøjet  

 fra 200 kr. pr. år til 500 kr. pr. år, jf. punkt 7.
Personfradrag 5. Ved opgørelsen af den månedlige sømandsskat  

 indrømmes der, efter at sømandsskatten er nedsat med de omlagte fradrag, jf.  

 punkt 6, et personfradrag jf. sømandsskattelovens § 7. Personfradragenes  

 grundbeløb er tilpasset skattereformen, således at de månedlige beløb udgør  

 en tiendedel af det sammenvejede personfradrag i en gennemsnitskommune i  

 land.
Grundbeløbet reguleres efter personskattelovens § 20. Det beløb, der  

 fremkommer ved reguleringen, afrundes opad til nærmeste kronebeløb, som kan  

 deles med 10. Den beregnede sømandsskat nedsættes som hidtil med en  

 procentdel af det regulerede personfradrags grundbeløb ved anvendelse af  

 laveste beskatningsprocent i sømandsskatteskalaen.
 Det almindelige personfradrags grundbeløb udgør herefter 2.380 kr.  

 månedlig fra og med lønningsåret 1987. Grundbeløbet vedrørende gifte  

 pensionister er fastsat til 2.620 kr. om måneden, og for så vidt angår enlige  

 pensionister er grundbeløbet 4.650 kr.
Der er endvidere indført et særligt personfradrag på 1.700 kr. månedlig  

 for unge, som ikke er fyldt 18 år ved lønningsårets udgang, og som ikke har  

 indgået ægteskab.
Som overgangsregel er det dog bestemt, at personfradraget  

 for unge under 18 år i 1987 udgør 1.880 kr. månedlig, jf. § 2, stk. 3, i lov  

 nr. 258 af 22. maj 1986.
 For så vidt angår overførsel af sømandens uudnyttede personfradrag i land  

 og overførsel af personfradrag fra sømandens ægtefælle henvises nærmere til  

 punkterne 8 og 9.
Som et led i tilpasningen af sømandsbeskatningen til skattereformaftalen  

 er bestemmelsen i sømandsskatteloven om dobbelt personfradrag til enlige  

 forsørgere ophævet.
Der er dog medtaget en overgangsbestemmelse for 1987 og  

 1988 svarende til bestemmelsen i personskattelovens § 26, stk. 5, jf. § 2,  

 stk. 4, i lov nr. 258 af 22. maj 1986. Der er herefter mulighed for at  

 indrømme forhøjede personfradrag til forsørgere med børn, der ved  

 kalenderårets begyndelse er fyldt 17 år og er under uddannelse.
For  

 lønningsåret 1987 udgør forhøjelsen 2/3 af det efter sømandsskattelovens § 7  

 indrømmede personfradrag.
For lønningsåret 1988 udgør forhøjelsen 1/3 af  

 nævnte personfradrag.
 Det almindelige personfradrag er indregnet i sømandsskattetabellerne, jf.  

 sømandsskattelovens § 9. Forhøjede personfradrag til pensionister og nedsatte  

 personfradrag til unge under 18 år reguleres over sømandsskattekortet gennem  

 et fradrag, henholdsvis et tillæg til den beregnede sømandsskat, jf.  

 sømandsskattelovens § 8, stk. 1.
Fradrag ved beregning af sømandsskatten 6. Sømandsskattelovens § 6 a indeholder regler om  

 nedsættelse af den beregnede sømandsskat med skatteværdien af en række  

 fradrag.
Der er i det væsentligste tale om fradrag, som tidligere blev  

 foretaget i indtægten om bord.
Skatteværdien af fradragene opgøres som en  

 procentdel af fradragene ved anvendelse af den laveste beskatningsprocent i  

 sømandsskatteskalaen, jf. sømandsskattelovens § 6 b.
Efter sømandsskattelovens § 6 a, stk. 1, ydes der således et fast  

 månedligt sømandsfradrag.
Fradraget træder i stedet for følgende  

 udgiftsposter:
 Selv om sømanden kan godtgøre, at de udgifter, som sømandsfradraget træder  

 i stedet for, tilsammen udgør et større beløb end sømandsfradraget, kan det  

 overskydende beløb ikke fradrages.
 Sømandsfradraget udgør 995 kr. månedlig.
Efter sømandsskattelovens § 6 a, stk. 3, er sømænd, der sejler i  

 udenrigsfart berettiget til det såkaldte udenrigsfartfradrag.
Fradraget udgør  

 1.400 kr. månedlig.
 Endvidere nedsættes den beregnede sømandsskat med skatteværdien af den  

 afgift, som påhviler sømanden efter lov om velfærdsforanstaltninger for  

 søfarende, jf. sømandsskattelovens § 6 a, stk. 4.
Ud over omlægningen af fradrag fra fradrag i indtægten om bord til fradrag  

 i den beregnede sømandsskat indrømmes ifølge sømandsskattelovens § 6 a, stk.  

 5, et nyt fradrag ved beregningen af sømandsskatten svarende til 3 pct.s  

 fradraget i ligningslovens § 8 F, der er gennemført som et led i  

 skattereformaftalen.
Fradraget beregnes med skatteværdien af et beløb  

 svarende til 3 pct. af den månedlige indtægt om bord.
Denne indtægt opgøres  

 som anført i sømandsskattelovens § 4 med fradrag af eventuelle overførte  

 udgifter fra land, som nævnt i lovens § 5. Fradraget kan dog højst udgøre et  

 beløb, der svarer til skatteværdien af 320 kr. månedlig.
Det nævnte beløb  

 reguleres efter § 20 i personskatteloven, og det regulerede beløb afrundes  

 opad til nærmeste kronebeløb, som kan deles med 10.
 Alle de nævnte fradrag er indregnet i sømandsskattetabellerne, jf.  

 sømandsskattelovens § 9.
Særlige fradrag i den beregnede sømandsskat 7. Efter sømandsskattelovens § 6 c skal  

 fradragsberettigede udgifter, som ikke er nævnt i sømandsskattelovens § 4,  

 stk. 1, (sømandens eget pensionsbidrag m.v.) eller § 6 a (sømandsfradraget  

 m.v., jf. ovenfor under punkt 6), fortrinsvis fratrækkes i indtægt i land,  

 bortset fra aktieudbytter m.v., der er omfattet af afsnit IV i  

 kildeskatteloven.
 Ved sømandens indtægt i land forstås enhver skattepligtig indtægt, der  

 ikke er indtægt om bord.
Såfremt sømanden ikke har indtægter i land, eller overstiger udgifterne  

 indtægterne i land, har sømanden som tidligere anført efter de hidtil  

 gældende regler kunnet begære fradrag for udgifterne, henholdsvis den  

 overskydende del heraf, i indtægten om bord i form af et særligt fradrag.
Fra  

 og med lønningsåret 1987 indrømmes der som et led i fradragsomlægningen alene  

 en nedsættelse af den beregnede sømandsskat med skatteværdien af de nævnte  

 udgifter i land.
Skatteværdien beregnes ved anvendelse af den laveste  

 beskatningsprocent i sømandsskatteskalaen.
Som tidligere nævnt, vil sømanden  

 dog fortsat kunne fradrage udgifter som nævnt i personskattelovens § 3, stk.  

 2, samt underskud ved selvstændig erhvervsvirksomhed som nævnt i  

 virksomhedsskattelovens § 13, i indtægten om bord i det omfang, de nævnte  

 udgifter eller underskud ikke kan rummes i indtægt i land, jf.  

 sømandsskattelovens § 5. I det omfang der indrømmes fradrag i indtægten om  

 bord efter sømandsskattelovens § 5, nedsættes grundlaget for beregning af  

 skatteværdien af overførte udgifter fra land efter sømandsskattelovens § 6 c  

 med et tilsvarende beløb, jf. § 6 c, stk. 2.
Overførte fradragsberettigede udgifter fra land opføres som særlige  

 fradrag på sømandsskattekortet, enten som fradrag i indtægten om bord eller  

 som fradrag i den beregnede sømandsskat, jf. sømandsskattelovens § 8, stk. 1.  

 Fradraget pr. måned udgør en tiendedel af det overførte fradragsbeløb.
Det er  

 dog en forudsætning for overførsel af fradrag vedrørende udgifter i land, at  

 de årlige udgifter, henholdsvis den overskydende del heraf, udgør mindst 500  

 kr.
Før 1. januar 1987 udgjorde beløbsgrænsen 200 kr.
Forøges de udgifter,  

 der har begrundet fradraget med mindst 500 kr. i lønningsåret, kan sømanden  

 begære fradraget forøget.
Nedsættes udgifterne med mindst 500 kr. i  

 lønningsåret eller bortfalder de helt, skal sømanden gøre anmeldelse herom.
Hvis det på grundlag af årsligningen viser sig, at overførte fradrag i  

 sømandsindtægten og/eller i sømandsskatten vedrørende et lønningsår har været  

 for stort eller for lille i forhold til de faktiske udgifter i land, vil der  

 blive foretaget omberegning af sømandsskatten.
Efterkrav eller godtgørelse i  

 forbindelse hermed vil normalt finde sted i maj til juli måned i året efter  

 lønningsåret.
Overførsel af sømandens uudnyttede personfradrag i land 8. For perioder, hvor sømanden ikke har gjort tjeneste  

 om bord, indrømmes der ved skatteberegningen i land personfradrag efter  

 reglerne i personskattelovens §§ 9 og 10. Fradraget udgør så stor en del af  

 det årlige fradrag, som svarer til antallet af dage uden tjeneste om bord,  

 jf. sømandsskattelovens § 15, stk. 1, nr. 3. Ministeren for skatter og  

 afgifter har ved bekendtgørelse nr. 800 af 1. december 1986 fastsat regler om  

 beregningen af sømandsskat i tilfælde, hvor personfradrag ikke fuldt ud kan  

 udnyttes ved fradrag i skatten i land, jf. herom i afsnit III under punkt 17.  

 Uudnyttede personfradrag i land påføres sømandsskattekortet som et særligt  

 fradrag i den beregnede sømandsskat efter reglerne i sømandsskattelovens § 6  

 c, stk. 1, jf. ovenfor under punkt 7.
Overførsel af personfradrag fra sømandens ægtefælle 9. Efter sømandsskattelovens § 7, stk. 5, finder  

 bestemmelserne i personskattelovens § 10, stk. 4, om overførsel af  

 personfradrag mellem ægtefæller tilsvarende anvendelse ved beregningen af  

 sømandsskat.
En ægtefælles uudnyttede personfradrag i land kan således overføres til  

 fradrag i den anden ægtefælles sømandsskat.
Fradraget udgør så stor en del af  

 det årlige fradrag, som svarer til antallet af dage med tjeneste om bord.
 Ministeren for skatter og afgifter har ved bekendtgørelse nr. 800 af 1.  

 december 1986 fastsat regler om beregning af sømandsskat og skat af indkomst  

 i land i tilfælde, hvor personfradrag overføres fra ægtefællen til den  

 sømandsbeskattede, jf. herom i afsnit III under punkterne 18 og 19.  

 Uudnyttede personfradrag fra ægtefællen påføres sømandsskattekortet som et  

 særligt fradrag i den beregnede sømandsskat efter reglerne i  

 sømandsskattelovens § 6 c, stk. 1, jf. ovenfor under punkt 7. Personfradrag,  

 som indrømmes den sømandsbeskattede efter sømandsskattelovens § 7, stk. 1, 2  

 og 3, kan ikke overføres til fradrag ved beregning af ægtefællens skat.
Skatteansættelse og skatteberegning af indtægt i land 10. Sømænd medtages ved skatteansættelsen efter de  

 almindelige regler herom.
Den skattepligtige indkomst opgøres som summen af  

 sømandens samlede indtægt om bord og i land, uanset om indtægten i land er  

 erhvervet i tiden før, under eller efter tjenesten om bord, jf.  

 sømandsskattelovens § 14, stk. 1.
Efter gennemførelsen af skattereformen opgøres der som tidligere anført  

 tre beskatningsgrundlag i forbindelse med beregning af indkomstskatten til  

 staten.
Det drejer sig om beregning af almindelig indkomstskat til staten,  

 jf. personskattelovens § 6, 12 pct.s skat af den del af den personlige  

 indkomst, der overstiger et grundbeløb på 200.000 kr., jf. personskattelovens  

 § 7 samt 6 pct.s skat af den personlige indkomst med tillæg af positiv  

 kapitalindkomst, i det omfang denne sum overstiger et bundfradrag på 130.000  

 kr., jf. personskattelovens § 8, stk. 1.
 Ved opgørelsen af den personlige indkomst i forbindelse med beregning af  

 12 pct.s henholdsvis 6 pct.s skatten medregnes sømandens samlede indtægt om  

 bord som opgjort efter sømandsskattelovens § 4. I indtægten om bord fragår  

 således sømandens eget bidrag til en pensionsordning, herunder ATP-bidrag,  

 som er tilbageholdt af rederiet ved lønudbetalingen samt tilbageholdte bidrag  

 til arbejdsmarkedsuddannelsesfonden.
Ved opgørelsen af den skattepligtige indkomst i forbindelse med beregning  

 af almindelig indkomstskat til staten samt indkomstskatten til amtskommunen,  

 kommunen og den kirkelige afgift medregnes sømandens indtægt om bord efter  

 fradrag for de i sømandsskattelovens § 6 a, stk. 1, 3 og 4, nævnte  

 fradragsbeløb.
Det drejer sig om sømandsfradraget, udenrigsfartfradraget samt  

 den afgift, der påhviler sømanden efter lov om velfærdsforanstaltninger for  

 søfarende.
 Derimod fragår det i henhold til sømandsskattelovens § 6 a, stk. 5,  

 beregnede 3 pct.s fradrag ikke ved opgørelsen af indtægten om bord i  

 forbindelse med skatteberegning af indtægt i land.
Fradragsberettigede udgifter, som ikke er nævnt i sømandsskattelovens § 4,  

 stk. 1, eller § 6 a, fradrages i indtægten i land.
Overstiger de nævnte  

 udgifter indtægten i land, er den sømandsbeskattede berettiget til at få  

 overført det overskydende beløb som fradrag ved beregningen af sømandsskatten  

 om bord, jf. ovenfor under pkt. 7. I dette tilfælde vil sømanden således ikke  

 få beregnet skat af indtægt i land.
 For så vidt sømanden ikke har været ansat til tjeneste om bord, indrømmes  

 der fradrag i indtægten i land efter skattelovgivningens almindelige regler.  

 Fradraget udgør en så stor del af de årlige udgifter, som svarer til antallet  

 af dage uden tjeneste om bord.
3 pct.s fradrag efter reglerne i ligningslovens § 8 F beregnes af den  

 samlede personlige indkomst incl. indtægten om bord, og fradraget indrømmes  

 ved opgørelsen af den samlede skattepligtige (almindelige) indkomst.
Har  

 sømanden ikke været ansat til tjeneste om bord i en del af året, henføres en  

 så stor del af 3 pct.s fradraget til indtægten i land, som svarer til  

 antallet af dage uden tjeneste om bord.
Ved anvendelse af de udskrivningsregler, der gælder for det pågældende  

 indkomstår, beregnes indkomstskatten til staten, indkomstskatten til  

 amtskommunen, indkomstskatten til kommunen og den kirkelige afgift af årets  

 samlede skattepligtige indkomst opgjort efter reglerne i sømandsskattelovens  

 § 14 uden anvendelse af personfradrag.
Skatterne af indtægten i land udgør så  

 stor en del af de således beregnede skattebeløb, som svarer til forholdet  

 mellem indtægten i land og årets samlede skattepligtige indkomst.
 Almindelig indkomstskat til staten, jf. personskattelovens § 6, samt de  

 kommunale indkomstskatter incl. den kirkelige afgift beregnes herefter  

 således:
personlig indkomst i land med tillæg af positiv kapitalindkomst.
 Uudnyttet bundfradrag som nævnt i personskattelovens § 8, stk. 1,  

 (maksimalt 130.000 kr.) kan ved beregning af 6 pct.s skatten af indtægt i  

 land overføres mellem den sømandsbeskattede og dennes ægtefælle efter  

 reglerne i personskattelovens § 8, stk. 2. Derimod kan et uudnyttet  

 bundfradrag ved skatteberegningen i land ikke overføres som fradrag ved  

 beregning af sømandsskat af indtægten om bord.
 For så vidt sømanden ikke har været ansat til tjeneste om bord i hele  

 indkomståret, nedsættes de beregnede skatter af indtægten i land efter § 9 i  

 personskatteloven under anvendelse af personfradrag efter § 10 i samme lov.  

 Nedsættelsesbeløbet udgør en så stor del af det årlige beløb, som svarer til  

 antallet af dage uden tjenste om bord, jf. sømandsskattelovens §15, stk. 1,  

 nr. 3. Som tidligere anført er der ved bekendtgørelse nr. 800 af 1. december  

 1986 fastsat regler vedrørende overførsel af uudnyttet personfradrag i land  

 til fradrag ved beregningen af sømandsskatten i tilfælde, hvor personfradrag  

 efter sømandsskattelovens § 15, stk. 1, nr. 3, ikke fuldt ud kan udnyttes ved  

 fradrag i skatten i land.
 Tilsvarende er der i nævnte bekendtgørelse fastsat regler om beregning af  

 sømandsskat og skat af indkomst i land i tilfælde, hvor personfradrag  

 overføres fra ægtefællen til den sømandsbeskattede, jf. sømandsskattelovens §  

 7, stk. 5 og 7. Der er redegjort for de nævnte regler under punkterne 16-19 i  

 afsnit III.
150-dages reglen 11. En sømand, der i et lønningsår højst har været  

 undergivet sømandsbeskatning i 150 dage, kan kræve den sømandsbeskattede  

 indtægt overført til beskatning i land efter de almindelige regler.
Såfremt  

 en ansættelse om bord er påbegyndt før lønningsårets begyndelse eller  

 vedvarer efter lønningsårets udgang er det tillige en forudsætning, at denne  

 ansættelse ikke overstiger 150 dage, jf. sømandsskattelovens § 18, stk. 1.  

 Ved beskatningen i land af indtægten om bord vil sømanden fortsat være  

 skattepligtig af værdien af fri kost om bord efter den for sømænd fastsatte  

 kostpengesats, som fastsættes af ligningsrådet, jf. sømandsskattelovens § 4,  

 stk. 3.
Sømænd, der sejler i udenrigsfart, er endvidere berettiget til  

 udenrigsfartfradrag efter sømandsskattelovens regler.
Udenrigsfartfradraget  

 indrømmes ved opgørelsen af den skattepligtige indkomst i forbindelse med  

 beregning af den almindelige indkomstskat til staten samt de kommunale  

 indkomstskatter incl. den kirkelige afgift.
Sømanden er derimod ikke  

 berettiget til sømandsfradrag efter sømandsskattelovens regler, men vil i  

 stedet kunne opnå fradrag for udgifter i forbindelse med det indtægtsgivende  

 arbejde efter de almindelige regler i land.
Kommunal andel af sømandsskatten 12. Af den beregnede sømandsskat for sømænd, der er  

 fuldt skattepligtige her til landet, skal der efter sømandsskattelovens § 28,  

 stk. 1, afgives en kommunal andel til sømandens skattekommune.
Herved forstås  

 i almindelighed den kommune, hvori den pågældende har bopæl - eller i mangel  

 af bopæl - har ophold den 5. september i året forud for indkomståret.
Den kommunale andel af sømandsskatten afregnes en gang årligt.
Efter de  

 gennemførte ændringer af sømandsskatteloven - dels i forbindelse med  

 skattereformen, dels som følge af stigningen i de kommunale  

 udskrivningsprocenter fra 1986 til 1987 - udgør den kommunale andel herefter  

 60 pct. af den betalte sømandsskat i det omfang, den ikke overstiger 40.000  

 kr., og 46 pct. af den overskydende skat.
Beløbet på 40.000 kr. reguleres  

 efter personskattelovens § 20, jf. sømandsskattelovens § 28, stk. 2 og 3.  

 Afregningen sker efter reglerne i kildeskattelovens § 64, stk. 2-4, dvs.  

 sammen med afregningen af de kommunale indkomstskatter og den kirkelige  

 afgift.
Udenlandske sømænd 13. Sømænd, der ikke er fuldt skattepligtige i henhold  

 til kildeskattelovens § 1 (som danske sømænd), og som ikke er hjemmehørende  

 på Færøerne, i Grønland eller i et af de øvrige nordiske lande (nordiske  

 sømænd), beskattes af indtægt oppebåret ved tjeneste om bord på danske skibe  

 efter reglerne i sømandsskattelovens kapitel III.
 De pågældende udenlandske sømænd svarer sømandsskat efter en  

 sømandsskatteskala, der på hvert indkomsttrin er 3 procentpoints lavere end  

 procentsatserne i den skala, der gælder for danske og nordiske sømænd, jf.  

 sømandsskattelovens § 20, stk. 1. Efter de gennemførte ændringer af  

 sømandsskatteloven svarer udenlandske sømænd med virkning fra og med  

 lønningsåret 1987 skat af den månedlige indtægt om bord efter følgende skala:
 Af de første 13.000 kr. svares 42 pct.
 af de næste 7.000 kr. svares 53 pct.
 af resten svares 62 pct.
 Indtægten om bord opgøres efter reglerne i sømandsskattelovens § 4, og den  

 beregnede sømandsskat nedsættes med skatteværdien af de i sømandsskattelovens  

 § 6 a nævnte fradrag (sømandsfradraget, udenrigsfartfradraget, fradrag  

 vedrørende velfærdsforanstaltninger og 3 pct.s fradraget). Skatteværdien  

 beregnes ved anvendelse af laveste procent i ovennævnte skatteskala.  

 Udenlandske sømænd har ikke som danske og nordiske sømænd adgang til at få  

 overført fradrag vedrørende udgifter i land ved beregning af sømandsskatten.  

 Til gengæld nedsættes den beregnede sømandsskat for udenlandske sømænd med  

 skatteværdien af et fast månedligt fradrag på 300 kr., jf.  

 sømandsskattelovens § 20, stk. 2.
 Endelig nedsættes den beregnede sømandsskat for udenlandske sømænd med  

 skatteværdien af et almindeligt personfradrag, jf. sømandsskattelovens § 7,  

 stk. 1. Personfradragets grundbeløb udgør 2.380 kr. månedlig fra og med  

 lønningsåret 1987. Er sømanden ugift og ikke fyldt 18 år ved lønningsårets  

 udløb, udgør personfradragets grundbeløb 1.700 kr. månedlig, jf.  

 sømandsskattelovens § 7, stk. 4. Personfradraget for unge under 18 år er dog  

 for lønningsåret 1987 som tidligere nævnt fastsat til 1.880 kr. månedlig.
Efter de hidtil gældende regler har udenlandske sømænd, der er gift,  

 kunnet opnå to personfradrag.
Adgangen til to personfradrag for gifte  

 udenlandske sømænd er ophævet fra og med lønningsåret 1987. Ophævelsen skal  

 ses på baggrund af, at den tilsvarende regel om to personfradrag for  

 begrænset skattepligtige efter kildeskatteloven er ophævet i forbindelse med  

 gennemførelsen af skattereformen.
 Det almindelige personfradrag, de i sømandsskattelovens § 6 a nævnte  

 fradrag samt det faste fradrag på 300 kr. er alle indarbejdet i  

 sømandsskattetabellerne for udenlandske sømænd.
Afdragsvis betaling af for lidt betalt sømandsskat 14. I henhold til sømandsskattelovens § 21 skal en  

 sømand, der har betalt for lidt sømandsskat, efterbetale det manglende beløb.  

 Efterbetalingen skal så vidt muligt ske ved tilbageholdelse i indtægten om  

 bord ved den første lønudbetaling, efter at sømandsskattekontorets meddelelse  

 om indeholdelse er modtaget om bord.
Med virkning for de berigtigelser eller årsopgørelser, der udfærdiges af  

 sømandsskattekontoret efter 31. december 1986, er der indført regler om  

 afdragsvis betaling af for lidt betalt sømandsskat, jf. sømandsskattelovens §  

 21 a.
Hvis den for lidt betalte sømandsskat udgør mere end 1.000 kr., skal  

 den betales i 3 månedlige rater, første gang i måneden efter den måned, hvori  

 sømandsskattekontoret har udskrevet berigtigelsen eller årsopgørelsen.  

 Betalingen sker fortsat ved tilbageholdelse i indtægten om bord.
Udgør den  

 for lidt betalte sømandsskat mindre end 1.000 kr., opkræves beløbet som  

 hidtil i en rate ved tilbageholdelse i indtægten om bord.
For lidt betalt sømandsskat opkræves først, når den inden for et  

 lønningsår udgør mindst 100 kr.
Dog sker opkrævning senest i forbindelse med  

 udskrivning af årsopgørelse for det pågældende år.
Sømandsskattekontoret kan efter ansøgning fra den sømandsbeskattede  

 tillade, at den for lidt betalte sømandsskat i særlige tilfælde afdrages over  

 en længere periode end de nævnte 3 måneder.
Ministeren for skatter og  

 afgifter kan i denne forbindelse fastsætte nærmere regler om den ratevise  

 opkrævning af for lidt betalt sømandsskat.
Sådanne regler er fastsat ved  

 bekendtgørelse nr. 800 af 1. december 1986, jf. herom i afsnit III under  

 punkt 21.
III.
Bekendtgørelse nr. 800 af 1. december 1986 15. I bekendtgørelsen fastsættes regler i henhold til  

 en række bemyndigelser, der er tillagt ministeren for skatter og afgifter i  

 sømandsskatteloven.
 I henhold til sømandsskattelovens § 15, stk. 2, fastsætter ministeren for  

 skatter og afgifter regler om beregningen af sømandsskat i tilfælde, hvor  

 personfradrag efter sømandsskattelovens § 15, stk. 1, nr. 3, vedrørende  

 skatteberegningen i land ikke fuldt ud kan udnyttes ved fradrag i skatten i  

 land.
 Endvidere fastsætter ministeren for skatter og afgifter i henhold til  

 sømandsskattelovens § 7, stk. 7, regler om beregning af sømandsskat og skat  

 af indkomst i land i tilfælde, hvor personfradrag overføres fra ægtefællen  

 til den sømandsbeskattede efter § 7, stk. 5, i sømandsskatteloven.
 Endelig fastsætter ministeren for skatter og afgifter regler om foreløbig  

 afregning af sømandsskat, jf. sømandsskattelovens § 11, stk. 2, samt regler  

 om afdragsvis betaling af for lidt betalt sømandsskat, jf.  

 sømandsskattelovens § 21 a, stk. 3.
 Bekendtgørelsen erstatter bekendtgørelse nr. 603 af 19. december 1969 som  

 ændret ved bekendtgørelse nr. 499 af 26. september 1974. I bekendtgørelsen er  

 medtaget en række ændringer vedrørende sømandsbeskatningen, der er foretaget  

 efter udsendelsen af den tidligere bekendtgørelse, først og fremmest  

 tilpasningen af sømandsskattelovens regler til skattereformen.  

 Bekendtgørelsen trådte i kraft den 1. januar 1987.
Overførsel af uudnyttede personfradrag 16. Ved overførsel af uudnyttede personfradrag  

 vedrørende beskatningen i land til fradrag ved beregningen af sømandsskatten  

 anvendes de personfradrag, der for det pågældende indkomstår fastsættes i  

 personskatteloven, i lov om kommunal indkomstskat og i lov om udskrivning af  

 skat til amtskommunen, jf. bekendtgørelsens § 1.
17. For indkomstår, hvor personfradrag efter  

 sømandsskattelovens § 15, stk. 1, nr. 3, ikke fuldt ud kan udnyttes ved  

 skatteberegningen i land, overføres det overskydende beløb som et særligt  

 fradrag ved beregning af sømandsskatten.
Det overskydende beløb opgøres som  

 summen af skatteværdien af personfradrag, der ikke kan udnyttes ved  

 skatteberegningen i land, jf. personskattelovens § 12, divideret med summen  

 af de procentsatser, der anvendes ved beregningen af almindelig indkomstskat  

 til staten, jf. personskattelovens § 6, indkomstskatten til amtskommunen,  

 indkomstskatten til kommunen og den kirkelige afgift.
Det således fremkomne  

 beløb multipliceres herefter med 100, jf. bekendtgørelsens § 2.
Ved overførslen foretages der således en omregning af skatteværdien af  

 uudnyttet statsligt personfradrag henholdsvis kommunalt personfradrag til et  

 sammenvejet gennemsnit af uudnyttet personfradragsbeløb i land.
Dette  

 personfradragsbeløb overføres som et særligt fradrag ved beregningen af  

 sømandsskatten efter reglerne i sømandsskattelovens § 6 c, stk. 1, 3.-7.  

 pkt., jf. bekendtgørelsens § 4. Det overførte personfradragsbeløb bringes  

 herefter til fradrag i den beregnede sømandsskat med skatteværdien af beløbet  

 ved anvendelse af den laveste beskatningsprocent i sømandsskatteskalaen.
Det  

 er dog en forudsætning for den nævnte overførsel, at de årlige fradragsbeløb  

 vedrørende beskatningen i land udgør mindst 500 kr.
Fradraget udgør for den  

 enkelte måned en tiendedel af skatteværdien af det årlige beløb.
 18. For indkomstår, hvor en gift person er  

 sømandsbeskattet, og hvor ægtefællen ikke fuldt ud kan udnytte personfradrag  

 ved skatteberegningen, overføres det overskydende beløb som et særligt  

 fradrag ved beregning af sømandsskatten, jf. bekendtgørelsens § 3, stk. 1.  

 Ved opgørelse af det overskydende beløb og det særlige fradrag ved  

 beregningen af sømandsskatten finder tilsvarende regler anvendelse som ved  

 overførsel af sømandens eget personfradrag, der ikke fuldt ud kan udnyttes  

 ved beskatningen i land, jf. ovenfor under punkt 17. Fradraget udgør så stor  

 en del af det årlige fradrag, som svarer til antallet dage med tjeneste om  

 bord.
Har sømanden ikke i hele indkomståret gjort tjeneste om bord, overføres  

 ægtefællens uudnyttede personfradrag til nedsættelse af sømandens skat af  

 indtægt i land, jf. personskattelovens § 10, stk. 4. Fradraget udgør så stor  

 del af det årlige fradrag, som svarer til antallet af dage uden tjeneste om  

 bord.
I det omfang fradraget ikke kan udnyttes ved skatteberegningen i land,  

 overføres det til fradrag ved beregningen af sømandsskatten som beskrevet  

 ovenfor, jf. bekendtgørelsens § 3, stk. 2.
Skatteberegningen af indtægt i land 19. I bekendtgørelsens § 5 er fastsat regler om  

 skatteberegningen i land i tilfælde, hvor der sker overførsel af uudnyttet  

 personfradrag fra ægtefællen til den sømandsbeskattede.
Ved anvendelse af de udskrivningsregler, der gælder for det pågældende  

 indkomstår, beregnes indkomstskatten til staten, indkomstskatten til  

 amtskommunen, indkomstskatten til kommunen og den kirkelige afgift af årets  

 samlede skattepligtige indkomst opgjort efter reglerne i sømandsskattelovens  

 § 14 uden anvendelse af personfradrag.
Skatten af sømandens indtægt i land  

 udgør så stor en del af de således beregnede skattebeløb, som svarer til  

 forholdet mellem indtægten i land og årets samlede skattepligtige indkomst.  

 Der er nærmere redegjort for reglerne vedrørende beregningen af skat af  

 sømandens indtægt i land under punkt 10 i afsnit II, hvortil henvises.
 De beregnede skatter af sømandens indtægt i land nedsættes herefter under  

 anvendelse af sømandens eget personfradrag efter sømandsskattelovens § 15,  

 stk. 1, nr. 3, jf. punkt 17, samt til indtægten i land overførte fradrag fra  

 den sømandsbeskattedes ægtefælle efter bekendtgørelsens § 3, stk. 2, jf.  

 punkt 18.
Foreløbig afregning af tilbageholdt sømandsskat 20. I bekendtgørelsens § 7 er der i henhold til  

 sømandsskattelovens § 11 fastsat regler vedrørende foreløbig afregning af  

 tilbageholdt sømandsskat.
Reglerne er uændrede i forhold til de hidtil  

 gældende regler i § 9 i bekendtgørelse nr. 603 af 19. december 1969 som  

 ændret ved bekendtgørelse nr. 499 af 26. september 1974.
Afdragsvis betaling af for lidt betalt sømandsskat 21. Som nævnt under punkt 14 i afsnit II er der  

 indført ændrede regler om afdragsvis betaling af for lidt betalt sømandsskat,  

 jf. sømandsskattelovens § 21 a.
Hvis den for lidt betalte sømandsskat udgør  

 mere end 1.000 kr., skal den betales over 3 måneder ved tilbageholdelse i  

 indtægten om bord. 1. rate forfalder til betaling i måneden efter den måned,  

 hvori sømandsskattekontoret har udskrevet berigtigelse eller årsopgørelse for  

 den berørte sømand, og 2. og 3. rate forfalder til betaling i de  

 efterfølgende to måneder.
Sømandsskattekontoret kan i særlige tilfælde tillade, at den for lidt  

 betalte sømandsskat afdrages over en længere periode end de i loven  

 foreskrevne 3 måneder.
Sådanne særlige tilfælde vil f.eks. kunne foreligge,  

 hvis de månedlige afdragsbeløb med en 3 måneders afdragsperiode udgør et  

 væsentligt beløb i forhold til den sømandsbeskattedes indtjenings- og  

 udgiftsforhold.
Ministeren for skatter og afgifter kan i denne forbindelse  

 fastsætte nærmere regler om den ratevise opkrævning af for lidt betalt  

 sømandsskat, jf. sømandsskattelovens § 21 a, stk. 3.
Det bestemmes herefter i bekendtgørelsens § 7, at sømandsskattekontoret, i  

 det omfang det ud fra opkrævningsmæssige hensyn findes hensigtsmæssigt, kan  

 imødekomme ansøgninger om udsættelse med betalingen af for lidt betalt  

 sømandsskat ud over de i sømandsskatteloven fastsatte 3 månedlige rater.  

 Aftale om en betalingsordning må fastsættes således, at  

 sømandsskatterestancen er afviklet hurtigst muligt og senest 6 måneder efter  

 udløbet af den måned, hvori 3. rate af den for lidt betalte sømandsskat  

 forfalder til betaling.
Den nævnte betalingsordning svarer til de regler, der  

 gælder i forbindelse med ansøgning om udsættelse med betaling af restskatter  

 vedrørende beskatningen i land.
 Ansøgning om udsættelse med betaling af for lidt betalt sømandsskat skal  

 af den sømandsbeskattede indsendes til sømandsskattekontoret.
Skattedepartementet, den 3. april 1987 GUDMUND JENSEN /H.
K.
Andersen Bilag 1 Bekendtgørelse nr. 799 af 1. december 1986 af lov om sømandsskat.
(Udeladt her.
Se basen HLOV).
Bilag 2 Bekendtgørelse nr. 800 af 1. december 1986 om sømandsskat.
(Udeladt her.
Se basen HBEK).
