Vejledning  

 til bekendtgørelse om ændring af bekendtgørelse  

  

 om rådighed Direktoratet har med bekendtgørelse nr. 920 af 3. oktober  

 2005 om ændring af bekendtgørelse om rådighed ændret bekendtgørelse nr. 516  

 af  

 17. juni 2003 om rådighed (bekendtgørelsen).
 I denne vejledning uddybes ændringerne af bekendtgørelsen  

 nærmere.
I. Ændring af  

 reglerne vedr. frigørelsesattest I den ny § 15, stk. 3, præciseres, at en  

 arbejdsgiver anses for at have krav på et opsigelsesvarsel, når et  

 ansættelsesforhold  

 er omfattet af en lov eller en kollektiv overenskomst eller aftale, hvorefter  

 der gælder et opsigelsesvarsel fra den ansattes side.
Dette gælder selvom der  

 er indgået aftale om, at lovens, overenskomstens eller aftalens regler om  

 opsigelsesvarsel ikke skal gælde i det konkrete ansættelsesforhold.
 Samtidig er den hidtidige 10-dages-frist for indsendelse af  

 frigørelsesattest eller lignende dokumentation for, at arbejdsgiveren vil se  

 bort fra opsigelsesvarslet, ændret til en 5-ugers-frist.
 Dette skal ses i sammenhæng med, at der efter lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet gælder en frist på højst en måned for at give oplysning  

 om  

 bl.a. varigheden af lønmodtagerens og arbejdsgiverens opsigelsesvarsler eller  

 reglerne herom.
II.
Rådighedsvurdering  

 af deltidslandbrugere Reglerne for deltidslandbrugere er blevet ændret, således at  

 de under visse betingelser kan undtages fra den tidsbegrænsning af retten til  

 dagpenge, der normalt gælder for medlemmer, der udøver selvstændig virksomhed  

 som bibeskæftigelse.
Betingelserne fremgår af § 4 i bekendtgørelse om  

 udøvelse af selvstændig virksomhed som bibeskæftigelse, som ændret ved  

 bekendtgørelse nr. 919 af 3. oktober 2005.
 A-kassen skal hver tredje måned vurdere rådigheden for  

 medlemmer, der driver deltidslandbrug, der ikke er omfattet af  

 tidsbegrænsning  

 af retten til dagpenge.
III. Ændring af vejledning  

 nr. 64 af 17. juni 2003 om rådighed Som følge af ændringerne af bekendtgørelsen foretages der  

 følgende ændringer i vejledning nr. 64 af 17. juni 2003 om rådighed:
 1.  

  

 Teksten  

 under overskriften »Supplerende dagpenge og frigørelsesattest« ændres til:
»Til § 15 En arbejdsgiver anses for at have krav på et  

 opsigelsesvarsel, når et ansættelsesforhold er omfattet af en lov eller en  

 kollektiv  

 overenskomst eller aftale, hvorefter der gælder et opsigelsesvarsel fra den  

 ansattes side.
 I relation til § 15 anses en arbejdsgiver derfor for at  

 have krav på et opsigelsesvarsel, selv om arbejdsgiveren og den ansatte  

 aftaler, at lovens, overenskomstens eller aftalens regler om opsigelsesvarsel  

 ikke skal gælde i det konkrete ansættelsesforhold.
 Når der i et ansættelsesforhold som udgangspunkt (dvs. uden  

 aftale om det modsatte) gælder et opsigelsesvarsel fra den ansattes side i  

 henhold til lov eller kollektiv overenskomst eller aftale, er retten til  

 supplerende dagpenge derfor betinget af, at der bliver indsendt en  

 frigørelsesattest på særlig blanket, der skal være underskrevet af  

 arbejdsgiveren, eller en kontrakt, et ansættelsesbevis eller lignende med den  

 indbyggede frigørelsesattest, jf. § 15, stk. 2, nr. 2, medmindre  

 medlemmets  

 nedsatte arbejdstid til enhver tid kan placeres, så arbejdstiden ikke er til  

 hinder for overtagelse af andet arbejde, jf. § 15, stk. 2, nr. 1.
 Frigørelsesattesten findes på blanket AR 230.
 På blanket AR 292 findes attesten om arbejdsgiverens  

 meddelelse om arbejdsfordeling.
Sædvanligvis har arbejdsgiveren krav på et opsigelsesvarsel  

 fra ansættelsesforholdets første dag.
Ansættelsen regnes for påbegyndt fra og  

 med ansættelsesdatoen i ansættelseskontrakten, uanset at medlemmet først  

 begynder i beskæftigelsen på en senere dag.
Dette kan f.eks. være tilfældet  

 for  

 en lærer, der ansættes pr. 1. august, men hvor undervisningen på skolen først  

 begynder nogle dage senere.
 Hvis medlemmet selv tilrettelægger sit arbejde og ikke har  

 pligt til at udføre det på bestemte tidspunkter, vil arbejdet være omfattet  

 af  

 § 15, stk. 2, nr. 1. Dokumentationen herfor kan være en erklæring  

 fra  

 arbejdsgiveren eller en ansættelseskontrakt.
Et medlem, der arbejder på nedsat tid med opsigelsesvarsel  

 som eksempelvis kirkesanger eller fritidsunderviser, kan som udgangspunkt  

 ikke  

 frit placere sit arbejde.
Medlemmet skal derfor have en frigørelsesattest.
5-ugers-fristen løber først fra og med den dag, hvor  

 medlemmet skal have en frigørelsesattest for at kunne få supplerende  

 dagpenge.  

 Hvis der f.eks. er aftalt en prøvetid, har arbejdsgiveren som udgangspunkt  

 først krav på et opsigelsesvarsel efter den aftalte prøvetid.
Under  

 prøvetiden  

 har medlemmet ret til supplerende dagpenge.
Når prøvetiden er slut, begynder  

 5-ugers-fristen  

 at løbe.
Hvis a-kassen ikke får dokumentation for, at arbejdsgiveren vil se  

 bort fra opsigelsesvarslet, inden 5-ugers-fristens udløb, har medlemmet ikke  

 længere ret til supplerende dagpenge.
I så fald kan medlemmet først få  

 supplerende dagpenge fra den dag, a-kassen får dokumentationen.
5-ugers-fristen anses for overholdt, hvis arbejdsgiveren i  

 stillingsopslaget eller i anden skriftlig form inden fristens udløb har  

 meddelt, at der vil blive udstedt frigørelsesattest, og denne snarest muligt  

 bliver sendt til a-kassen.
Det er en betingelse, at a-kassen modtager  

 stillingsopslaget eller den anden skriftlige dokumentation inden for  

 5-ugers-fristen.
 2.  

  

 Overskriften  

  

 »Til § 25«  

  

 ændres  

 til:  

  

 »Til § 25, stk. 1«.
 3.  

  

 Umiddelbart før overskriften  

  

 »Til § 26«  

  

 indsættes følgende:
»Til § 25,  

 stk. 2 Deltidslandbrugere er under visse betingelser ikke omfattet  

 af den tidsbegrænsning for ret til dagpenge, der normalt gælder for  

 medlemmer,  

 der udøver selvstændig virksomhed som bibeskæftigelse.
Disse betingelser  

 fremgår af § 4 i bekendtgørelse om udøvelse af selvstændig virksomhed  

 som  

 bibeskæftigelse, som ændret ved bekendtgørelse nr. 919 af 3. oktober 2005.
For sådanne medlemmer skal a-kassen foretage en  

 rådighedsvurdering, hver gang medlemmet har haft højst sammenlagt 3 måneders  

 ledighed.
Den første rådighedsvurdering skal foretages senest efter 3  

 måneders  

 sammenlagt ledighed efter indplaceringstidspunktet.
Ved rådighedsvurderingen skal a-kassen sikre sig, at  

 medlemmet 1)  

 	  

 er aktivt jobsøgende  

 i tilstrækkeligt omfang, 2)  

 	  

 fortsat opfylder  

 betingelserne i § 4 i bekendtgørelse om udøvelse af selvstændig  

 virksomhed  

 som bibeskæftigelse, og 3)  

 	  

 i øvrigt kan anses  

 for at stå til rådighed for arbejdsmarkedet.
