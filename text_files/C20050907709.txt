Cirkulære  

 om militære våben- og materielgenstande til museumsformål § 1.  

  

 Lov  

 nr. 291 af 6. juni 1984, jf. lovbekendtgørelse nr. 473 af 7. juni 2001, om  

 museer m.v. fastlægger bestemmelser for museers virksomhed.
Det er ifølge  

 loven  

 blandt andet museernes opgave at indsamle, registrere, bevare, formidle og  

 udforske genstande af enhver art, der kan sikre og belyse den historiske  

 udvikling  

 og at udvikle samlinger og dokumentation inden for dette ansvarsområde.  

 Sådanne  

 genstande kaldes herefter museumseffekter.
§ 2.  

  

 Museumseffekter  

 omfatter principielt alle typer materiel herunder ammunition, beklædning samt  

 publikationer og anden dokumentation, der anvendes eller har været anvendt i  

 det danske forsvar.
Endvidere samtlige faneduge, der afløses af nye, samt  

 faner  

 fra enheder, der nedlægges.
 § 3.  

  

 Tøjhusmuseet  

 skal senest i forbindelse med udfasning vederlagsfrit tilbydes mindst et  

 eksemplar  

 af museumseffekter med den hertil knyttede dokumentation.
 § 4.  

  

 Tilbudspligten  

 omfatter i det omfang, det er muligt, tillige museumseffekter, som er  

 modtaget  

 som lån, leje eller lignende til forsvaret fra fremmede stater, firmaer m.v.  

 Eventuel registrering og overdragelse af effekter anskaffet i  

 undersøgelsesøjemed  

 gennemføres efter endt afprøvning.
 § 5.  

  

 Tøjhusmuseet  

 skal ved nyanskaffelser af håndvåben og uniformer med udrustning om muligt  

 tilbydes prototypen eller alternativt første produktionseksemplar.
§ 6.  

  

 For  

 så vidt angår udfasning af fysisk store materielgenstande skal Tøjhusmuseet  

 orienteres tidligst muligt i processen med henblik på, at museet gives de  

 bedst  

 mulige tidsmæssige forudsætninger for at finde passende  

 opbevaringsfaciliteter  

 m.v.
Om muligt skal Tøjhusmuseet endvidere tilbydes en mindre  

 udlånsbeholdning  

 i forbindelse med udfasning af gængse mindre museumseffekter herunder bl.a.  

 håndvåben, uniformer og personlig udrustning.
§ 7.  

  

 Tøjhusmuseet  

 er ansvarligt for registrering og bevaring af de nævnte museumseffekter  

 herunder  

 registrering af forsvarets eksisterende samlinger og effekter med historisk  

 eller traditionel tilknytning til forsvaret inden for værnene,  

 materieltjenesten, etablissementer m.v.
Tøjhusmuseet forestår tillige  

 deponering og udlån af relevante museumseffekter til andre museer og  

 samlinger.
§ 8.  

  

 Forsvarets  

 Museumskommission udgør det centrale forum for den overordnede koordination  

 mellem forsvaret og Tøjhusmuseet og fungerer tillige som entydig kontakt for  

 myndigheder og styrelser.
Forsvarets Museumskommission støtter relationerne  

 mellem danske statslige museer, danske statsanerkendte museer og forsvaret  

 med  

 henblik på, at den samlede museale aktivitet med relationer til forsvaret  

 sikres bedst mulige arbejdsbetingelser.
 § 9.  

  

 Forsvarets  

 Museumskommissions sammensætning fastlægges i dens kommissorium.
 § 10.  

  

 Tvivlsspørgsmål  

 mellem Tøjhusmuseet og forsvaret vedrørende specifikke museumseffekter  

 afgøres af Forsvarets Museumskommission.
 § 11.  

  

 Når Tøjhusmuseet er tilgodeset, kan forsvaret tilbyde yderligere  

 museumseffekter til andre museer og forsvarets historiske samlinger.  

 Forsvaret  

 skal i denne forbindelse udvise den fornødne økonomiske tilbageholdenhed  

 forenelig med formålet.
 § 12.  

  

 Kundgørelse  

 for Forsvaret B.6 -1 1989 ophæves.
