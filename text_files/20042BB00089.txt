Fremsat den 11. maj 2005 af  

 udenrigsministeren (Per Stig Møller) Forslag til folketingsbeslutning om  

 fortsat dansk bidrag til en  

  

 multinational sikringsstyrke i Irak Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker bidrager til træning og uddannelse  

 af  

 irakiske sikkerhedsstyrker i det danske område og gennem NATOs  

 træningsindsats  

 og til understøttelse af den civile genopbygningsindsats samt fortsat stilles  

 til rådighed for beskyttelsen af civilt dansk personel og ejendom i landet.
Bemærkninger til beslutningsforslaget I.
Det internationale samfund yder på grundlag af FN resolution  

 1546 af 8. juni 2004 og efter anmodning fra den midlertidige irakiske  

 regering  

 støtte til de politiske og økonomiske reformer i Irak og til opretholdelse af  

 sikkerhed i landet.
Mandatet fra FNs Sikkerhedsråd udstikker endvidere  

 rammerne  

 for den politiske proces.
Valgene den 30. januar 2005 til den irakiske  

 nationalforsamling  

 og dannelsen af et præsidentråd og en overgangsregering har været vigtige  

 milepæle  

 i denne proces.
Næste skridt er udarbejdelsen af en ny forfatning, på hvis  

 grundlag der planlægges afholdt demokratisk valg i december 2005.
 Den danske styrke i Irak har ved Folketingsbeslutning af 25.  

 november 2004 mandat indtil den 2. juni 2005. Resolution 1546 indeholder en  

 appel til FNs medlemsstater om at yde bidrag til sikringsstyrken, herunder  

 med  

 militære styrker, for at imødekomme det irakiske folks behov for stabilitet  

 og  

 sikkerhed, humanitær assistance og genopbygning samt støtte FNs  

 tilstedeværelse  

 i landet.
Det er regeringens mål at bidrage til at udvikle et stabilt og  

 forenet og demokratisk Irak, som lever i fred med sine naboer, respekterer  

 menneskerettighederne  

 og internationale aftaler samt er i stand til at sikre økonomisk og social  

 udvikling  

 og fremskridt for landets befolkning.
Det er af afgørende betydning, at denne  

 udvikling skabes af irakerne selv, således at irakerne er herrer i eget hus.  

 Efter valgene i Irak i januar 2005 er der skabt mulighed for i højere grad at  

 fokusere den internationale indsats i Irak på opbygning af en irakisk  

 sikkerhedsstruktur og støtte til civil genopbygning.  

 Regeringen har efter valgene den 30. januar 2005 drøftet den fremtidige  

 danske indsats i Irak med ledende personer i det irakiske politiske system  

 samt  

 med vore partnere i den multinationale sikringsstyrke.
På denne baggrund foreslår regeringen, at der træffes beslutning  

 om forlængelse i 8 måneder af det danske militære bidrag til en multinational  

 sikringsstyrke i Irak.
Den danske militære indsats vil i stigende grad  

 fokusere  

 på træning og uddannelse af irakiske sikkerhedsstyrker samt bidrage til NATOs  

 træningsindsats i Irak.
De danske styrker vil samtidig i højere grad skulle  

 understøtte den civile genopbygningsindsats, herunder understøttelse af FNs  

 aktiviteter i det sydlige Irak i takt med udvidelsen af FNs indsats i  

 området.  

 Til dette formål oprettes bl.a. en særlig støtteenhed under den danske  

 bataljon.
De danske styrker stilles endvidere til rådighed for beskyttelsen  

 af  

 civilt dansk personel og ejendom i landet.
Såfremt det skulle vise sig  

 hensigtsmæssigt at forlænge bidraget yderligere, agter regeringen at  

 forelægge  

 sagen for Folketinget.
II.
Det folkeretlige grundlag for den multinationale  

 sikringsstyrke i Irak udgøres af FNs Sikkerhedsråds resolution 1546 af 8.  

 juni  

 2004 og de dertil hørende breve fra den daværende irakiske premierminister  

 Allawi og USAs daværende udenrigsminister Powell til formanden for  

 Sikkerhedsrådet,  

 hvor den daværende irakiske premierminister har anmodet om den multilaterale  

 sikringsstyrkes fortsatte tilstedeværelse i Irak.
 Det danske bidrag til den multinationale sikringsstyrke i Irak vil  

  som alle øvrige udenlandske tropper - være undergivet folkeretten,  

 herunder  

 den humanitære folkeret.
III.
Den multinationale sikringsstyrkes opgaver er fastlagt i FNs  

 Sikkerhedsråds resolution 1546 og de dertil hørende breve fra den daværende  

 irakiske  

 premierminister og USAs daværende udenrigsminister til formanden for  

 Sikkerhedsrådet.
Resolution 1546 indeholder bemyndigelse til at anvende alle  

 nødvendige foranstaltninger, herunder brug af væbnet magt, til at bistå med  

 opretholdelse af stabilitet og sikkerhed i landet, herunder bekæmpelse af  

 terrorisme,  

 bl.a. med henblik på at sikre, at FN er i stand til at udfylde en større  

 rolle  

 i Irak og samtidig sikre, at den irakiske befolkning uden intimidering kan  

 implementere tidsplanen og programmet for den politiske proces og kan drage  

 nytte af fremskridt i genopbygningen af landet.
 Det fastslås i FNs Sikkerhedsråds resolution 1546, at mandatet for  

 den multinationale sikringsstyrke skal evalueres på anmodning fra den  

 irakiske  

 regering eller 12 måneder fra vedtagelsen af resolution 1546, samt at dette  

 mandat  

 udløber efter gennemførelsen af den politiske proces opregnet i resolutionen,  

 og at mandatet vil ophøre tidligere, hvis den irakiske regering anmoder  

 herom.
Sikringsstyrken er for nærværende opdelt i divisioner og brigader,  

 der geografisk dækker hver sit område af Irak.
USA har påtaget sig at  

 varetage  

 ledelsen af tre divisioner, mens UK, Polen og Sydkorea hver står i spidsen  

 for  

 en division.
Sikringsstyrken har p.t. deltagelse af følgende lande udover  

 Danmark: Albanien, Armenien, Australien, Azerbajdjan, Bulgarien, El Salvador,  

 Estland, Georgien, Holland, Italien, Japan, Kasakhstan, Letland, Litauen, Den  

 Tidligere Jugoslaviske Republik Makedonien, Mongoliet, Norge, Polen,  

 Rumænien,  

 Slovakiet, Sydkorea, Tjekkiet, UK, Ukraine og USA.
Følgende lande udover  

 Danmark  

 bidrager til NATOs træningsmission i Irak: Bulgarien, Estland, Holland,  

 Island,  

 Italien, Litauen, Norge, Polen, Portugal, Slovakiet, Tjekkiet, Tyrkiet, UK,  

 Ungarn  

 og USA.
I en række af de anførte lande pågår der for tiden overvejelser om  

 spørgsmålet om den militære tilstedeværelse i Irak, ligesom nogle allerede  

 har  

 foretaget betydelige reduktioner.
IV.
Den midlertidige irakiske regering fremlagde i oktober 2004  

 den første nationale udviklingsstrategi, der siden har udgjort grundlaget for  

 det videre samarbejde mellem de irakiske myndigheder og de internationale  

 donorer, herunder Danmark.
Den nationale udviklingsstrategi fremhæver  

 behovene  

 for at bistå med skabelsen af arbejdspladser, herunder i landbruget,  

 opbygningen af et retssamfund og opbygningen af kapacitet i den offentlige  

 forvaltning.
Udover de 150 mio. kr. indeholdt på FFL for 2005-06 påtænker  

 regeringen at stille yderligere 100 mio. kr. til rådighed for den civile  

 indsats i Irak.
Gennemførelsesperioden for den samlede ekstra ramme på 250  

 mio.  

 kr. vil blive udvidet til 2005-08 for at sikre en hensigtsmæssig anvendelse  

 af  

 midlerne.
I tilrettelæggelsen af den styrkede danske civile indsats har  

 indgået  

 en række centrale behov og ønsker, der er blevet fremhævet i Iraks nationale  

 udviklingsstrategi og af de irakiske myndigheder.
Den danske civile indsats  

 vil  

 således fremover, i overensstemmelse hermed, fokusere på områderne:  

 menneskerettigheder og retssektorreformer, herunder polititræning,  

 demokratisering,  

 infrastruktur, landbrug samt humanitær bistand.
På landbrugsområdet vil der  

 ske  

 en væsentlig styrkelse af den danske indsats, blandt andet for at imødekomme  

 behovet for produktion af fødevarer, skabelse af arbejdspladser og  

 stimulering  

 af økonomien på lokalt niveau.
Aktiviteterne foregår på alle de danske  

 indsatsområder i tæt kontakt med de irakiske myndigheder såvel i  

 Basra-provinsen som i Bagdad.
Med den styrkede indsats vil de danske  

 bistandsbevillinger til Irak beløbe sig til i alt 600 mio. kr. for perioden  

 2003-2008.
Danmark medvirkede inden for rammerne af Paris-klubben til en  

 gældslettelse i oktober 2004, hvorefter 80% af gælden til denne  

 kreditorgruppe  

 vil blive eftergivet i løbet af de kommende år.
Med gældsaftalen med  

 Paris-klubben vurderes Iraks gæld at være nedbragt til et bæredygtigt niveau.  

 For Danmark vil aftalen indebære eftergivelse af ca. 220 mio. kr. fordelt  

 over  

 fire år, mens restgælden på godt 50 mio. kr. skal tilbagebetales over 23 år.
Opbygningen og uddannelsen af irakisk politi er fortsat afgørende  

 for udviklingen af et demokratisk Irak.
Det danske politiprojekt vil derfor  

 blive fortsat.
Det undersøges samtidig med de irakiske myndigheder og  

 internationale donorer, hvordan den samle indsats på politiområdet kan  

 styrkes.  

 Politiprojektet komplementeres af EUs program til støtte af opbygningen af  

 politi  

 og retssektor i Irak (EUJUST LEX).
Nærområdeindsatsen indgår som et centralt element i den danske  

 bistand til Irak og vil i den nye fase i endnu højere grad blive koordineret  

 med den danske nationale flygtningeindsats.
Gennem nærområdeindsatsen er det  

 målet at fortsætte og udvikle de aktiviteter i Irak, som er rettet mod  

 tilbagevendende  

 irakere, internt fordrevne samt de lokalsamfund, hvor de er bosat.
Konkret er  

 igangsat aktiviteter under en Local Governance Fund administreret af de  

 civile  

 danske rådgivere i Basra.
Midlerne fra fonden kan anvendes til blandt andet  

 små  

 infrastruktur- og genopbygningsprojekter og tilrettelægges på en måde, så de  

 lokale råd i Basra-provinsen inddrages og medvirker, og dermed får styrket  

 deres rolle i det nye, demokratiske Irak.
V.
På grundlag af Folketingets vedtagelse af beslutningsforslag  

 nr.
B 165 den 15. maj 2003 blev et dansk styrkebidrag på ca. 380 personer i  

 begyndelsen af juni 2003 indsat under den britisk-ledede division i det  

 sydøstlige Irak.
Fra august 2003 har Danmark endvidere bidraget med op til 10  

 stabsofficerer til den polsk-ledede multinationale division.
Efterfølgende forværredes sikkerhedssituationen i Irak, herunder i  

 det danske ansvarsområde.
Løsningen af de opgaver, der påhviler det danske  

 militære kontingent i Irak, har på den baggrund vist sig at kræve en mere  

 omfattende indsats end oprindelig antaget.
På denne baggrund besluttede  

 regeringen efter rådføring i Det Udenrigspolitiske Nævn den 16. juli 2003 at  

 forøge den danske styrke med ca. 40 personer til i alt ca. 410 personer.
På  

 baggrund af en yderligere forværring af sikkerhedssituationen, herunder et  

 akut  

 behov for beskyttelse af personale og rådgivere ved danske repræsentationer i  

 Bagdad og Basra, vedtog Folketinget den 10. oktober 2003 at styrke bidraget,  

 jf. beslutningsforslag nr.
B 1. Styrkelsen indebar forøgelse af det danske  

 bidrag til sikringsstyrken med i alt ca. 90 personer.
Derudover omfattede det  

 supplerende danske bidrag et mindre antal soldater, i første omgang ca. 10,  

 specielt uddannet i personbeskyttelse samt to pansrede civile køretøjer  

 m.h.p.  

 beskyttelse af personer knyttet til de danske repræsentationer i Bagdad og  

 Basra.
Den 2. december 2003 og efterfølgende den 2. juni 2004 og den 25.  

 november 2004 vedtog Folketinget henholdsvis ved beslutningsforslag B 56, B  

 213  

 og B 42 at forlænge det danske bidrag i yderligere 6 måneder.
Efter rådføring  

 med Det Udenrigspolitiske Nævn den 2. juli 2004 besluttede regeringen, at den  

 danske styrkes ansvarsområde kunne udvides til at omfatte hovedparten af  

 Basra  

 provinsen samt at flytte lejren mod syd til den britiske base Shaiba Log  

 Base.  

 Udvidelsen blev gennemført den 31. august 2004. I B 42 er anført, at det  

 danske  

 styrkebidrag omfatter i alt ca. 525 personer, inklusive et bidrag med op til  

 10  

 stabsofficerer til den polsk-ledede multinationale division samt et mindre  

 antal soldater, i første omgang ca. 10, specielt uddannede i  

 personbeskyttelse.  

 Der er derudover anført, at bidraget skal omfatte et  

 mindre antal personer til NATOs træningsmission til uddannelse af irakiske  

 sikkerhedsstyrker.  

 Det aktuelle samlede danske styrkebidrag, inklusiv  

 bidraget med op til 7 stabsofficerer til den polsk-ledede multinationale  

 division og et dansk bidrag til NATOs træningsmission, omfatter derfor i alt  

 ca. 530 personer.
VI.
Regeringen finder det vigtigt, at Danmark sammen med den  

 bredest mulige kreds af lande fortsat deltager i en multinational  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale indsats i Irak,  

 således at den langsigtede genopbygning af landet kan finde sted og den  

 politiske transitionsproces kan gennemføres.
Det store antal væbnede anslag  

 mod  

 den internationale indsats, og særligt mod den irakiske civilbefolkning,  

 understreger kun behovet for at videreføre en beslutsom international  

 indsats,  

 herunder bred international deltagelse i den multinationale sikringsstyrke.  

 Den  

 irakiske regerings sikkerhedsstyrker er under opbygning og vil gradvis spille  

 en større rolle for varetagelsen af sikkerheden i landet og i sidste ende  

 overtage det fulde ansvar for opretholdelse af sikkerhed og stabilitet i  

 Irak.  

 Sikringsstyrken vil fortsat medvirke til at understøtte bestræbelserne på at  

 etablere et fredeligt og stabilt Irak til gavn for hele den irakiske  

 befolkning, herunder også tilbagevendende flygtninge og internt fordrevne.  

 Irak  

 modtager i dag egne statsborgere, når dette sker som led i frivillig  

 tilbagevenden.
Irak skal i overensstemmelse med sine internationale  

 forpligtelser  

 bringes til at modtage alle de irakiske statsborgere, som ikke har lovligt  

 ophold i Danmark.
Regeringen arbejder for at udmønte dette princip i en  

 aftale  

 mellem Irak og Danmark.  

 Regeringen  

 lægger vægt på at fortsætte sin aktive medvirken til at gennemføre den  

 internationale støtte, på grundlag af FNs Sikkerhedsråds resolutioner.
Et centralt element i den danske bistand til Irak har været  

 samtænkning mellem civile og militære indsatser, der begge er koncentreret i  

 den sydlige del af landet.
Samarbejdet er en udmøntning af regeringens  

 initiativ Samtænkning af de civile og militære indsatser i  

 internationale  

 operationer fra marts 2004. Som udgangspunkt er militærets  

 kernekompetence at  

 tilvejebringe den fysiske sikkerhed, mens de civile aktører varetager støtten  

 til genopbygningen såvel som den humanitære bistand.
Den nuværende situation  

 i  

 Irak, hvor de civile aktører kun i begrænset omfang er i stand til at  

 operere,  

 gør det imidlertid nødvendigt for militæret i højere grad at bistå med  

 gennemførelsen af bistandsaktiviteterne for at sikre en øget normalisering i  

 området til gavn for lokalbefolkningen.
Der er i det daglige etableret en tæt kontakt mellem de civile og  

 militære aktører, herunder gennem udsendelse af en civil rådgiver fra  

 Udenrigsministeriet til den danske bataljon.
Dennes rolle er at rådgive om de  

 civile aspekter af genopbygningen i Irak.
Det inkluderer vurdering af  

 konkrete  

 bistandsprojekter og de samlede bistandsaktiviteter i det danske  

 ansvarsområde.  

 Rådgiveren bistår desuden med koordination af de danske  

 samtænkningsinitiativer  

 i forhold til de irakiske myndigheder, øvrige donorer, internationale  

 organisationer samt lokale og internationale NGOer.
Formålet er at  

 sikre en  

 mere fokuseret og effektiv anvendelse af danske ressourcer i området.
Regeringen finder, at der er behov for et stærkt internationalt  

 engagement i støtten til den politiske proces og genopbygningen i Irak.
Det  

 er  

 derfor opmuntrende, at både FN, EU og NATO har forstærket deres indsats i  

 Irak  

 i det sidste halve år.
Generalsekretær Kofi Annans særlige repræsentant,  

 Ashraf  

 Qazi, er en vigtig rådgiver og samtalepartner for de irakiske aktører i den  

 politiske proces.
FNs mission til Irak bidrager aktivt til at koordinere den  

 internationale  

 bistand og yder selv bistand på en række centrale områder.
Op til valgene den  

 30. januar 2005 koordinerede FN valgbistanden til Irak og rådgav Den  

 Uafhængige  

 Irakiske Valgkommission i Bagdad.
FN havde tillige etableret en valgfond,  

 hvorigennem det internationale samfunds bidrag blev kanaliseret.
Danmark  

 bidrog  

 med 25 mio. kr. hertil.
Der er udbredt anerkendelse af FNs indsats i den  

 forbindelse.
Den irakiske præsident, Jalal Talabani, har anmodet  

 Generalsekretær, Kofi Annan, om at FN ligeledes spiller en central rolle i  

 forbindelse med udarbejdelsen af forfatningen og folkeafstemningen herom.
FN  

 har udpeget den tidligere rådgiver for Nelson Mandela, Nicholas Fink Haysom,  

 som leder af FNs indsats vedr. forfatningsprocessen.
FN har tillige truffet  

 en  

 lang række praktiske forberedelser  i afventning af en formel anmodning  

 fra  

 den irakiske overgangsregering.
FN har bl.a. oprettet en database over  

 eksperter, som Danmark har bidraget til.
EU har påbegyndt gennemførelsen af  

 sin  

 pakke af bistandsaktiviteter, som blev præsenteret for daværende  

 premierminister  

 Ayad Allawi på mødet i Det Europæiske Råd den 5. november 2004. EU bidrager  

 til  

 den politiske proces og til genopbygningen på en lang række områder.
EU  

 støtter  

 således optagelsen af Irak i WTO med henblik på at integrere Irak i både den  

 regionale og globale økonomi.
EU-Kommissionen har ydet i alt euro 520 mio i  

 perioden 2003-2005 i bistand til Irak.
Af særlig betydning er EUs integrerede  

 civile mission (EUJUST LEX) under EUs forsvars- og sikkerhedspolitik, ESDP,  

 som  

 EUs Ministerråd vedtog den 21. februar 2005. Missionen har til formål at  

 forbedre samspillet mellem dommere, politifolk og ledelsen i fængsler i  

 overensstemmelse med respekten for retsstatsprincipper og de grundlæggende  

 menneskerettigheder.
Midlet er at træne over 770 embedsmænd fra politiet,  

 domstolene  

 og fængslerne på højt niveau.
Træningen vil  på grund af  

 sikkerhedssituationen  

  i første omgang foregå i EUs medlemslande eller i et land i regionen.  

 På sigt  

 vil træningen kunne flyttes til Irak i takt med, at sikkerhedssituationen  

 forbedres.
Danmark har givet tilsagn om at kunne træne 80-120 irakiske  

 embedsmænd,  

 og Rigspolitiet har sekunderet to politiledere til hhv.  

 EU-koordinationsenheden  

 i Bryssel og til EU-forbindelsesenheden i Bagdad.
På NATO-topmødet i Istanbul besluttedes det, at NATO skulle  

 tilbyde NATOs assistance til den irakiske overgangsregering med træning og  

 uddannelse af irakiske sikkerhedsstyrker.
Efterfølgende har den irakiske  

 premierminister anmodet NATO om hjælp vedrørende træning.
En sådan  

 NATO-indsats  

 er nu iværksat.  

 Regeringen støtter, at  

 NATO fortsat bidrager til genopbygning af myndighedsstrukturen i Irak gennem  

 træning og uddannelse af irakiske sikkerhedsstyrker.
Danmark bidrager for  

 nærværende med ca. 17 mand til NATOs træningsmission, herunder missionens  

 næstkommanderende og et beskyttelseshold.
VII.
Det danske militære bidrag vil indtil videre blive opretholdt  

 på det aktuelle niveau, idet fokus for den danske styrke i stigende grad  

 rettes  

 mod træning og uddannelse af irakiske sikkerhedsstyrker og støtte til den  

 civile genopbygningsindsats.
Styrken vil fortsat skulle kunne indsættes mod  

 sikkerhedsmæssige trusler.
Gradvis reduktion i perioden kan komme på tale,  

 såfremt der sker en væsentlig forbedring af sikkerhedssituationen.
Træningsindsatsen vil bl.a. omfatte rådgivning og monitering af en  

 allerede opstillet irakisk bataljon samt forberedelser til at støtte  

 opstillingen og uddannelsen af yderligere en bataljon.
Denne træningsindsats  

 i  

 det danske område ydes inden for rammen af og i samarbejde med den britiske  

 styrke,  

 herunder kan der blive tale om støtte til uddannelse af de irakiske brigade-  

 og  

 divisionsstrukturer under britisk ledelse i hele det britiske område.
Det  

 danske bidrag til NATOs træningsmission i Irak bør i forbindelse med udløbet  

 af  

 tjenesteperioden for den danske næstkommanderende for missionen samt  

 tilknyttet  

 dansk stabs- og beskyttelsespersonel, blive erstattet med dansk militært  

 træningspersonel  

 i takt med, at der opstår behov herfor ved træningsmissionen.
I takt med  

 udviklingen i sikkerhedssituationen, og i de irakiske sikkerhedsstyrkes  

 mulighed for i højere grad at overtage sikkerhedsopgaver, kan fokus yderlige  

 rettes mod trænings- og genopbygningsindsatsen.
Regeringen vil løbende  

 overveje, om der er grundlag for yderligere at øge indsatsen.
Som led i regeringens initiativ om samtænkning og for at styrke  

 forsvarets rolle i støtten til genopbygningsindsatsen oprettes en særlig  

 støtteenhed under den danske bataljon.
Denne enhed vil være en nydannelse i  

 relation til forsvarets normale kerneopgaver, idet enhedens primære opgaver  

 bliver at støtte den danske civile genopbygningsindsats i området.  

 Enheden vil tillige ved hjælp af kapaciteter  

 fra den danske bataljon, der situationsbestemt kan stilles til rådighed fra  

 den  

 øvrige militære styrke, støtte de civile rådgivere i Basra i gennemførelsen  

 af  

 civile genopbygningsaktiviteter.
For at sikre en kommende FN-mission i det danske område den  

 nødvendige mobilitet, vil der være behov for at bistå med transport og  

 beskyttelse efter anmodning fra FN.
Den danske styrke vil i muligt omfang  

 kunne  

 stille eskorte til rådighed for FN inden for det danske område.
Det nuværende bidrag er sammensat af følgende enheder: et  

 panserinfanterikompagni, en let opklaringseskadron, et stabs- og  

 logistikkompagni, et ingeniørdetachement, et militærpolitidetachement, en  

 sanitetsdeling, en støtteenhed vedrørende militær støtte til  

 genopbygningsindsatsen, et nationalt støtteelement, stab og stabsofficerer,  

 herunder op til 7 stabsofficerer tilknyttet den polsk-ledede multinationale  

 division samt et mindre antal soldater, p.t. ca. 10, specielt uddannede i  

 personbeskyttelse  

 m.h.p. beskyttelse af personer knyttet til den danske repræsentation i Bagdad  

 Forsvaret vil desuden bidrage med den nødvendige beskyttelse af den danske  

 styringsenhed i Basra.
I takt med udviklingen i situationen kan der vise sig  

 behov for at justere det militære personel og materiel til beskyttelse af  

 civilt udsendte tilknyttet repræsentationerne.
Forsvarsmyndighederne vil  

 forberede udsendelse af militært personel til at varetage disse opgaver i  

 takt  

 med at behovet måtte opstå.
I forbindelse med udsendelse af danske politifolk  

 til det sydlige Irak for at bistå med træning af det nye irakiske politi samt  

 i  

 takt med udsendelse af civile rådgivere til støtte for genopbygningsindsatsen  

 vil støtte, herunder indkvartering, logistik og beskyttelse, blive  

 koordineret  

 med det danske styrkebidrag.
Derudover vil, afhængig af behovet ved den  

 britiske division, et mindre antal personer kunne bidrage til træningen af de  

 irakiske sikkerhedsstyrkers brigade- og divisionsstabe i den britiske  

 divisions  

 område.
 Et bidrag fra Litauen på ca. 55 personer ventes fortsat tilknyttet  

 de danske bidrag til sikringsstyrken.
Det danske bidrag, der i øjeblikket har underlagt britiske  

 enheder, vil fortsat være indsat i den sydøstlige del af Irak inden for  

 rammerne af den britisk-ledede multinationale division.
Endvidere vil et  

 mindre  

 antal danske stabs- og forbindelsesofficerer fortsat være placeret ved  

 militære  

 hovedkvarterer i Irak uden for det egentlige danske operationsområde.
Som  

 hidtil vil der også fremover i mindre omfang kunne blive tale om indsættelse  

 af  

 personel i andre dele af Irak.
Det danske styrkebidrag vil som den øvrige sikringsstyrke have  

 bemyndigelse til at anvende alle nødvendige foranstaltninger, herunder om  

 nødvendigt væbnet magt.
Udover adgang til at anvende magt i selvforsvar vil  

 der  

 således være adgang til i fornødent omfang at anvende magt til at gennemføre  

 de  

 pålagte opgaver.
Indsættelsen af de danske militære bidrag i Irak er forbundet med  

 risiko.
Forsvarets Efterretningstjeneste har afgivet bl.a. følgende vurdering  

 af situationen i Irak:
Truslen for angreb mod danske styrker, herunder terrortruslen  

 vurderes som høj i det sydlige Irak og meget høj i det centrale Irak.
Truslen  

 fra civile uroligheder og sabotage mod danske styrker vurderes som middel.  

 Den  

 landmilitære minefare og faren fra ueksploderet ammunition vurderes som  

 middel  

 til høj alt efter område.
Truslen mod lufttransport af danske styrker i  

 irakisk  

 luftrum varierer fra lav til høj, afhængig af flyvehøjde og område.  

 Modstandsgrupper angriber hyppigt med improviserede sprængladninger  

 fortrinsvis  

 i form af vejsidebomber.
Truslen fra denne type angreb vil fortsætte og er  

 ligesom for øvrige angreb høj i det sydlige Irak og meget høj i det centrale  

 Irak.
Der foregår en omfattende spionage mod den multinationale styrke,  

 herunder den danske styrke i Basra-provinsen.
Truslen fra spionage vurderes  

 derfor som høj.
Spionagen foretages bl.a. af irakiske modstandsgrupper,  

 kriminelle organisationer og visse militser og stammer samt udenlandske  

 efterretningstjenester.  

 Truslen fra biologiske og kemiske kampstoffer vurderes som lav, mens truslen  

 fra terrorgruppers egenfremstillede biologiske og kemiske giftstoffer  

 vurderes  

 som middel.
Truslen mod danske enheder i form af organiseret kriminalitet,  

 der  

 også kan omfatte gidseltagning, vold og brug af håndvåben, vurderes at være  

 middel. Det danske styrkebidrag består dels af fastansat personel, dels af  

 kontraktansat personel, herunder personel på reaktionsstyrkekontrakt.  

 Personellets uddannelse, erfaring og motivation er på højt niveau.  

 Styrkebidragene råder over fuldt moderne udrustning, herunder personlig  

 udrustning.
Med personellets uddannelse og træning, materiellets beskaffenhed  

 samt iagttagelsen af nødvendige procedurer vil der blive taget de bedst  

 mulige  

 forholdsregler over for mulige faremomenter.
Forsvarets personel vil under udsendelsen være omfattet af  

 forsvarets særlige erstatnings- og godtgørelsesordning.
Forsvarets personel  

 vil  

 under udsendelsen være omfattet af den reviderede Coalition Provisional  

 Authority Order nr. 17 af 27. juni 2004 vedrørende statusforhold.
VIII.
Da det danske militære bidrag vil indgå i en indsats, hvor  

 der kan blive tale om anvendelse af militære magtmidler, forelægges sagen for  

 Folketinget under henvisning til Grundlovens § 19, stk. 2 med  

 anmodning om, at Folketinget meddeler sit samtykke til, at danske militære  

 styrker fortsat stilles til rådighed for en multinational sikringsstyrke i  

 Irak, herunder at danske militære styrker bidrager til træning og uddannelse  

 af  

 irakiske sikkerhedsstyrker i det danske område og gennem NATOs  

 træningsindsats  

 og til understøttelse af den civile genopbygningsindsats samt fortsat stilles  

 til rådighed for beskyttelsen af civilt dansk personel og ejendom i landet.
IX.
Henset til det planlagte irakiske parlamentsvalg i december  

 2005 og den efterfølgende beslutning i FNs Sikkerhedsråd om vilkårene for et  

 evt. fremtidigt mandat vil bidraget blive forlænget for en otte måneders  

 periode.
Såfremt det skulle vise sig hensigtsmæssigt at forlænge bidraget  

 yderligere, agter regeringen at forelægge sagen for Folketinget.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet væsentligt, eller såfremt der i øvrigt skulle ske en væsentlig  

 ændring i opgavernes karakter eller det folkeretlige grundlag for  

 sikringsstyrkens  

 tilstedeværelse, vil regeringen rådføre sig med Det Udenrigspolitiske Nævn  

 herom eller om nødvendigt på ny forelægge sagen for Folketinget.
X.
Merudgiften ved fortsat udsendelse af det danske militære  

 bidrag til Irak vurderes samlet at udgøre ca. 280 mio. kr. for en otte  

 måneders  

 periode.
Heraf afholdes ca. 272 mio. kr. over finanslovens § 35.11.26.10.,  

 reserve til merudgifter forbundet med forsvarets internationale operationer,  

 mens merudgifter på ca. 8 mio. kr. til danske trænere til NATOs  

 træningsmission  

 i Irak finansieres inden for forsvarets ramme til sikkerhedssamarbejde.
