Personlig  

 assistance i form af sekretærhjælp til socialrådgiver med håndskade Ankenævnet har behandlet Deres klage på møde den 4. maj 2006.
Nævnet traf denne A F G Ø R E L S E De er berettiget til personlig assistance, svarende til 20  

 timer ugentlig.
 Nævnet finder endvidere, at assistenten kan aflønnes efter den  

 overenskomstmæssige sats indenfor kontorfaget for det pågældende arbejde.
 Ankenævnet ændrer således Arbejdsformidlingens afgørelse af 14.  

 juni 2005.
B E G R U N D E L S E Ankenævnet har ved afgørelsen lagt til grund, at   

 	  

 De har følger efter  

 en klemskade på venstre hånd, som har medført vanskeligheder med skrivning på  

 PCer, idet hånden hurtigt overbelastes og udtrættes.
  

 	  

 De har oplyst, at De  

 kun kan skrive på PC ca. en time dagligt,   

 	  

 De er ansat som  

 socialrådgiver i Y Kommune, Arbejdsmarkedsafdelingen,   

 	  

 De har søgt om  

 assistance til hjælp til skrivearbejde og arkiveringsarbejde i forbindelse  

 med  

 Deres fuldtidsarbejde som socialrådgiver ved kommunen,   

 	  

 De har anført, at  

 det effektive behov for personlig assistance er 20-25 timer ugentlig,   

 	  

 De har søgt om 20  

 timers personlig assistance.
Ifølge §§ 13 og 14 i bekendtgørelse om kompensation til  

 handicappede m.v., skal den personlige assistent bistå den handicappede med  

 de  

 praktiske arbejdsfunktioner, som den handicappede på grund af sit handicap  

 ikke  

 selv kan udføre.
Den handicappede skal dog selv kunne udføre de  

 indholdsmæssige  

 arbejdsopgaver.
 Ankenævnet har herefter lagt vægt på, de arbejdsopgaver, som De  

 på grund af Deres håndsskade søger hjælp til at udføre, må betegnes som  

 praktiske opgaver, medens De selv kan udføre den indholdsmæssige del af Deres  

 arbejdsopgaver.
 Ved fastsættelsen af aflønningssatsen til den ordinære sats,  

 svarende til den overenskomstmæssige løn inden for kontorområdet for det  

 pågældende  

 arbejde, har nævnet lagt vægt på, at det beskrevne arbejde må anses at kræve  

 sådanne kvalifikationer, at disse ikke kan antages at kunne varetages af  

 almindelig studentermedhjælper.
 Ankenævnet henviser til lov om kompensation til handicappede i  

 erhverv mv., jf. lovbekendtgørelse nr. 55 af 29. januar 2001, §§ 4, 6 og  

 7  

 med de ændringer der følger af lov nr. 1038 af 17. december 2002 og lov nr.  

 418  

 af 10. juni 2003 samt Arbejdsmarkedsstyrelsens bekendtgørelse nr. 545 af 19.  

 juni 2003 om kompensation til handicappede i erhverv mv., §§ 10, 11, 13,  

 14, 15 og 22 med de ændringer der følger af bekendtgørelse nr. 167 af 17.  

 marts  

 2005.
På ankenævnets vegne Sign De kan læse om afgørelsens faktiske og retlige grundlag på de  

 følgende sider.
1. Sagsforløb De søgte i maj 2005 om 35 timers personlig assistance i form af  

 sekretærhjælp til skrive- og arkiveringsarbejde i forbindelse med Deres  

 fuldtidsarbejde/37 timer ugentlig som socialrådgiver ved Y kommune,  

 Arbejdsmarkedsafdelingen.
Det fremgår endvidere af Deres oplysninger i ansøgningsskema,  

 at De som følge af en klemskade på Deres venstre hånd har nedsat funktion i  

 hånden og får smerter ved overbelastning.
De har oplyst, at De alene evner at  

 skrive ca. 1 time dagligt.
De beskriver Deres arbejde som administrativt  

 skrive- og tastearbejde udført ca. 33 timer ugentligt.
De har herudover  

 mødevirksomhed  

 med borgerne ca. 4 timer ugentlig.
De skrev tidligere på pcer i  

 forbindelse  

 med borgersamtaler, hvilket ikke længere er muligt, hvorfor De nu  

 efterfølgende  

 dikterer fra Deres notater.
Ifølge ansøgningsskemaet søger De om ca. 35 timers personlig  

 assistance til skrivearbejdet og arkiveringsarbejdet.
De oplyser, at Deres  

 arbejdsgiver for tiden har ansat en jobtræningsperson, som assisterer Dem med  

 skrive- og arkiveringsarbejdet.
Endvidere, at det er af største vigtighed, at  

 den pågældende som ansættes kan skrive dansk retskrivning samt anvende en  

 pcer.
 Den nuværende assistent er den 5. i funktionen og den eneste,  

 der har kunnet udfylde arbejdsopgaven.
 Det fremgår endvidere, at De efterfølgende overfor  

 Arbejdsformidlingen har fremsat ønske om og anmodet om sekretærhjælp svarende  

 til 20 assistenttimer.
2. Arbejdsformidlingens  

 afgørelse AF- Storkøbenhavn traf den 14. juni 2005 denne afgørelse:
Bevilling af personlig  

 assistance til XX Ovennævnte har søgt om bevilling til personlig assistance i sin  

 beskæftigelse som socialrådgiver.
Der er søgt om assistance til skrivearbejde  

 på PC og arkiveringsarbejde.
Der er søgt om assistance i 35 timer pr. uge.
AF har bevilget personlig assistance fra den 1. juli 2005 og  

 indtil videre.
Der kan ydes tilskud i 10 timer pr. uge, svarende til 130  

 timer  

 pr. kvartal.
Tilskuddet ydes efter overenskomst kr. 105,10 pr. time med  

 tillæg  

 af lovpligtige arbejdsgiverbidrag.
 Hvis der sker ændringer af arbejds- og ansættelsesforhold, skal  

 det meddeles til Arbejdsformidlingen.
Refusion af tilskud sker ved indsendelse af vedlagte  

 regnskabsformularer.
På blanketten skal anføres cpr.nr. og AF-journalnummer.  

 Refusionen afregnes kvartalsvis bagud.
Blanketten skal indsendes til  

 AF-Storkøbenhavn, Vesterbrogade 123, 1620 København V.
 Bevillingen sker med henvisning til bekendtgørelse om  

 kompensation til handicappede i erhverv, bekendtgørelse nummer 545 af  

 19/06/2003, kapitel 3.
 Klage over Arbejdsformidlingens afgørelser kan inden 4 uger  

 efter afgørelsens dato indbringes for Arbejdsmarkedets Ankenævn, Amaliegade  

 25,  

 Postboks 9080, 1022 København K af den, som afgørelsen vedrører.
Kopi af dette brev er sendt til ansøger. 3. Klagen til ankenævnet De skrev i brev af 17. juni 2005:
Att.: Handicapkonsulent Anmodning om revurdering  

 af ansøgning om bevilling af personlig assistance til XX Subsidiært: Klage over  

 afgørelse af 14.06.2005.
 Dette brev fremsendes primært som anmodning om revurdering af  

 min ansøgning og sekundært som klage over bevilling på 10 timers personlig  

 assistance  

 ugentligt.
 Baggrunden herfor er, at jeg påbegynder ferieafholdelse fra  

 d.d. frem til d. 18.07.2005, hvor klagefristen er overskredet.
Jeg har modtaget brev af d. 14.06.2005 vedr. bevilling af  

 personlig assistance ift. min ansættelse i Y Kommune som socialrådgiver.
Der  

 er  

 bevilliget personlig assistance fra d. 01.07.2005 og indtil videre med 10  

 timer  

 ugentligt til kr. 105,10 pr time med tillæg af lovpligtige  

 arbejdsgiverbidrag.
 Baggrunden for mit ønske om at ansøgningen revurderes, er dels  

 den vedlagte kopi af mit brev af d. 15.06.2005, som tidligere er fremsendt,  

 dels at der i bevillingen ikke er taget hensyn til, at der er behov for en  

 personlig assistance med særlige kvalifikationer indenfor kontorarbejde.
 Desuden ønsker jeg at ansøgningen revurderes ift. forløbet, der  

 har givet mig anledning til, at anføre ansøgning om assistance 35 timer  

 ugentligt:
Baggrunden for jeg i den skriftlige ansøgning anførte behov for  

 35 timer ugentligt var en tidligere telefonsamtale med handicapkonsulenten,  

 som  

 oplyste at han ville vurdere mit behov til, at være ca. 8-10 timer ugentligt.  

 Denne vurdering overraskede mig, idet jeg ganske kortfattet havde redegjort  

 for  

 mine daglige arbejdsopgaver.
Af denne årsag ansøgte jeg om 35 timer, idet jeg  

 ønskede at lægge op til dialog, ligesom jeg havde fået oplyst af Y Kommunes  

 virksomhedskonsulent,  

 at der var mulighed for at yde dispensation for bevilling af et timetal på  

 over  

 20 timer ugentligt.
 I en telefonsamtale med handicapkonsulenten d. 07.06.05 oplyste  

 han, at der ikke var mulighed for at overstige 20 timers personlig assistance  

 ugentligt, hvorfor jeg ved samtalen fremsatte et ønske om, at jeg på baggrund  

 af denne oplysning gerne ville ansøge om 20 timers assistance ugentligt.
 Denne ansøgning om 20 timers ugentlig assistance blev  

 genfremsat ved efterfølgende møde på Y Kommune d. 13.06.2005.
 Det fremgår ikke af bevillingsskrivelsen af d. 14.06.05, at der  

 har været fremsat mundtlig ansøgning om 20 timer ugentligt.
Ved mødet d. 13.06.05 på Y Kommune oplyste handicapkonsulenten,  

 at såfremt man skulle have bevilliget mere end 10 timer personlig assistance  

 ugentligt, skulle man have et langt større handicap.
Endvidere oplyste  

 handicapkonsulenten, at såfremt jeg ikke kunne nøjes med 10 timer personlig  

 assistance ugentligt til at udføre skrivearbejde, var det hans vurdering, at  

 mit  

 handicap var uforeneligt med mine arbejdsopgaver, hvorfor han tilrådede mig  

 at  

 søge andet arbejde.
Handicapkonsulenten tilføjede endvidere, at det var ham  

 bekendt, at der manglede socialrådgivere i Xs Kommune, uden at han  

 kunne  

 redegøre for, om der på andre socialforvaltninger skulle være mindre  

 skrivearbejde.
Endvidere rådgav handicapkonsulenten mig om, at jeg kunne gøre  

 brug af min fagforening eller AFs erhvervsvejledere mhp., at finde  

 anden beskæftigelse.
 Det fremgår ikke af bevillingen, hvorledes arbejdsfunktioner/arbejdsopgaver  

 er vurderet i forhold til timetal for bevilling.
 Det ønskes oplyst, på hvilket konkret grundlag beslutningen om  

 en bevilling på 10 timer ugentligt er fremkommet.
 Jeg vil gerne anmode om aktindsigt i min sag hos Arbejdsformidlingen.
 Af hensyn til min ferieafholdelse, som udgør hele perioden for  

 de 4 ugers klagefrist, fremsendes brevet i kopi til Arbejdsmarkedets  

 Ankenævn,  

 Amaliegade 25, P.O. 9080, 1022 København K.
 Jeg vil gerne bede om, at AFs handicapkonsulenter giver besked  

 til Arbejdsmarkedets Ankenævn, såfremt beslutningen af d. 14.06.2005  

 fastholdes, således at der i givet fald kan påbegyndes behandling af klagen.
Der ønskes ligeledes tilsendt besked til min arbejdsgiver, som  

 har interesse i at høre nyt snarest muligt.  Deres klagebrev af 17.  

 juni 2005 var vedlagt brev af 15. juni 2005 til Arbejdsformidlingen i  

 Storkøbenhavn.
I dette brev, som var underskrevet Deres chef, var anført:
 Vedr. ansøgning om  

 personlig assistance for XX.
 Opfølgning på møde den 13. juni 2005 i Y Kommune.
Jeg fik den opfattelse på mødet i går, at AF ville fastholde en  

 bevilling af kun 10 timers personlig assistance med henblik på at få udført  

 skrivearbejde mig.
Jeg har undersøgt praksis for tilkendelse af personlig  

 assistance i andre AF-regioner i landet og har bl.a. talt med:
(navn), AF Frederiksborg, (navn), AF Ribe (navn), AF Ringkøbing (navn), AF Roskilde (navn), AF Sønderjylland (navn), AF Vejle (navn), AF Vestsjælland.
 Jeg bad om råd og vejledning for at få vurderet mulighederne  

 for at få bevilliget personlig assistance ud fra følgende oplysninger:
Det drejer sig om en  

 socialrådgiver med en klemskade på venstre hånd.
Skaden afstedkommer  

 skriveproblemer ved pc-brug.
Situationen må betragtes som stationær.  

 Socialrådgiveren er ansat på en forvaltning, hvor der er meget skrivearbejde.
 Alle handicapkonsulenter har oplyst, at der var mulighed for at  

 bevillige de maksimale 20 timer i forhold til lovgivningen i denne situation.
 Flere handicapkonsulenter har oplyst, at forudsætningen for at  

 få bevilliget 20 timers personlig assistance til skrivearbejde afhang af de  

 konkrete arbejdsopgaver på arbejdspladsen og at man måtte udarbejde en  

 nærmere  

 beskrivelse af hverdagens arbejdsfunktioner.
 Flere konsulenter gjorde opmærksom på, at det altid var en individuel  

 konkret vurdering, der måtte vise, hvad behovet for assistance var.
 Flere af konsulenterne lagde vægt på vigtigheden af et  

 virksomhedsbesøg, som ville være medvirkende til at klarlægge behovet.
 Enkelte konsulenter, bl.a. (navn) AF Roskilde, var bekendt med  

 arbejdsfunktionerne på en forvaltning og kunne med det samme oplyse, at der i  

 den givne situation ikke ville være problemer i, at bevillige 20 timers  

 ugentlig assistance.
 Handicapkonsulent (navn) fra AF Vejle oplyste endvidere, at det  

 var hans umiddelbare vurdering, at der var behov for særlige kvalifikationer  

 hos en personlig assistent i nævnte situation, hvorfor der ville kunne  

 aflønnes  

 efter den overenskomstmæssige løn indenfor området (kontorfaget).
Flere handicapkonsulenter oplyste om, at de 20 timer kunne  

 betragtes som en gennemsnitlig arbejdstid, hvorfor der kunne gøres brug af  

 flere eller færre timer i forskellige perioder.
Min ansøgning om personlig  

 assistance skal ses i lyset af et stort behov for udførelse af skrivearbejde  

 pga. mine arbejdsfunktioner, hvorfor der ansøges om de maximale 20 timer.
Jeg har oplyst min leder (navn), om de tilbagemeldinger jeg har  

 fået fra AF-regionerne og skal hermed anmode om, at oplysningerne tages med i  

 den samlede vurdering, der ligger til grund for afgørelsen i min sag om  

 personlig assistance, idet der med rimelighed må kunne forventes en ensartet  

 praksis i hele landet. 4. AF´s bemærkninger til  

 klagen AF skrev i brev af 24. juni 2005:
 Anmodning om  

 revurdering af bevilling af personlig assistance af 14. juni 2005, subsidiært  

 klage over afgørelse af 14. juni 2005.
AF har modtaget Y Kommunes breve af 15. og 17. juni 2005. På  

 den baggrund har AF revurderet bevillingen af 10 timers personlig assistance  

 til skrivearbejde som socialrådgiver.
AF fastholder den tidligere afgørelse  

 med  

 tildeling af 10 timers personlig assistance pr. uge, samt en tilskudssats på  

 kr. 105,10 pr. time plus tillæg af lovpligtige arbejdsgiverbidrag.
Timetilskuddet har udgangspunkt i overenskomsten mellem HK og  

 staten for studentermedhjælpere.
AF vurderer ikke, at arbejdet som personlig  

 assistance kræver sådanne særlige kvalifikationer, at der kan ydes en højere  

 sats.
Ved beregning af det tildelte timetal har AF lagt vægt på  

 oplysninger om dit handicap (lægeerklæring af 30. april 2005) og dit arbejde,  

 sammenholdt med tildeling af personlig assistance i lignende situationer.
Du  

 har oplyst, at du kan skrive i et begrænset omfang dagligt.
På arbejdspladsen  

 skrives blindskrift med begge hænder, mens du i det meste af tiden kun har  

 mulighed  

 for at skrive med højre hånd.
Ved brug af diktafon vil en del af  

 skrivearbejdet  

 kunne udføres af den personlige assistent.
Kopi af dette brev er sendt til Arbejdsmarkedets Ankenævn og Y  

 Kommune, att. (navn) Der vedlægges kopi af akterne i sagen. 5. Nyt efter klagen Sekretariatet for Arbejdsmarkedets Ankenævn anmodede Dem i brev  

 af 11. oktober 2005 om en nærmere beskrivelse af Deres arbejdsfunktioner og  

 disses tidsmæssige udstrækning.
De er endvidere anmodet om, at oplyse i  

 hvilket  

 omfang Deres arbejde vil kunne udføres med en hånd.
 De skrev i brev af 3. marts 2006:
 Vedr. j.nr. 5700022-05.
 Den sene besvarelse beklages.
 Under henvisning til Deres brev af d. 06.02.06 kan følgende  

 oplyses.
 Mine faktiske arbejdsfunktioner i mit arbejde som  

 socialrådgiver i Arbejdsmarkedsafdelingen, Y Kommune, består aktuelt af  

 følgende opgaver med et anslået ugentligt tidsforbrug:
 Ca. 7 t. ugentligt bruges på samtaler med borgere og møder med  

 samarbejdspartnere (bl.a. reva-institutioner, lægekonsulenter, div.  

 speciallæger, virksomhedskonsulenter). Under disse samtaler og møder, laver  

 jeg  

 håndskrevne notater, som jeg siden bruger til, at diktere alt mit skriftlige  

 arbejde ud fra.
 Det skriftlige arbejde, som jeg bruger resten af min arbejdstid  

 på, består af:
Udarbejdelse af journalnotater.
Disse kunne for få år siden i Y  

 Kommune fylde ganske få linier.
Pga. skærpelse af lovgivningen er det ikke  

 længere tilfældet.
I Y Kommune er der retningslinier for journalnotater og  

 det  

 er bl.a. ikke tilladt at have håndskrevne notater i sagerne.
Alt i sagerne  

 skal  

 fremgå af den elektroniske journal.
Der er for eksemplets skyld vedlagt et  

 journalnotat fra en tilfældig sag.
Udfyldelse af ressourceprofiler.
Der er vedlagt en kopi af et  

 skema og det kan oplyses, at når skemaet er udfyldt, så det opfylder Y  

 Kommunes  

 forventninger og retningslinier, fylder det ca. 8-10 sider.
Udarbejdelse af breve til borgerne.
Det drejer sig ofte om  

 varslingsbreve og ophørsbreve vedr. udbetaling af sygedagpenge.
Der er  

 vedlagt  

 et eksempel på den slags breve.
 Der skrives desuden indkaldelsesbreve til borgerne, div.  

 følgebreve, anmodninger om lægelige oplysninger og undersøgelser (særlige  

 blanketter). I visse tilfælde skal der udarbejdes beskrivelse af borgeren til  

 lægens brug. (Eks. ikke vedlagt).
 Der benyttes særlige elektroniske edb-systemer til de lægelige  

 blanketter.
 Tillige er der et mangfoldigt udvalg af blanketter til mange  

 andre formål, f.eks. etablering af arbejdspraktikker, samtykkeblanketter mv.  

 som jævnligt udfyldes.
Mine arbejdsmetoder har ændret sig siden min tilskadekomst,  

 idet der efter ulykken ikke mere er mulighed for at skrive direkte i sagerne  

 under samtalerne.
Af denne årsag, tager jeg jf. ovenfor notater, som jeg  

 efterfølgende dikterer efter.
Jeg er i mit daglige arbejde afhængig af, at der hele tiden er  

 ajourført journaler og at der rettidigt fremsendes breve, at de er korrekt  

 skrevet og at blanketter er korrekt udfyldt.
Til denne arbejdsfunktion er det  

 yderst hensigtsmæssigt, at min skrivehjælp ikke er en tilfældigt udvalgt  

 person, men en person, der har de rette kundskaber.
Jeg har på et tidspunkt i  

 en kortere periode været heldig at have en tidligere lægesekretær, som  

 skrivehjælp.
Det skal dog understreges, at arbejdet ikke kan udføres på 10  

 timer ugentligt, men kræver ca. 20- 25 timers skrivehjælp.
Y Kommune har  

 betalt  

 for de ekstra timer, jeg har brug for.
Jeg er klar over, at der max. kan  

 bevilges 20 timer iht. lovgivningen.
Jf.
Deres brev afd. 11.10.05 kan jeg oplyse, at det ikke er  

 muligt for mig at arbejde ved pcen med én hånd jf. spørgsmål herom -  

 bortset  

 fra check af enkelte skærmbilleder i KMD, der blot skal udføres som kontrol  

 og  

 udgør en minimal del af mine arbejdsfunktioner.
Jeg håber denne beskrivelse er fyldestgørende. Deres oplysninger i brev af 3. marts 2006 blev den 29. marts  

 2006 forelagt for AF-Storkøbenhavn med henblik på eventuelle bemærkninger.
 AF-Storkøbenhavn skrev i brev af 20. april 2006:
AF har modtaget høringsbrev med bilag af 29. marts 2006.  

 Beskrivelsen af de daglige arbejdsopgaver, har fået AF til at overveje om  

 erhvervet er uforeneligt med handicappet, jf. bekendtgørelsen om handicappede  

 i  

 erhverv, § 14, stk. 1, idet XXs skrivearbejde er en  

 overordentlig  

 stor del af indholdet i arbejdet.
AF ønsker dog ikke på det foreliggende  

 grundlag  

 at ændre den trufne afgørelse om bevilling til personlig assistance.
Derudover har AF ikke bemærkninger til oplysningerne om XXs  

 daglige arbejde eller aflønning af den personlige assistent. 6. Regler Lov om kompensation til handicappede i erhverv mv., jf.  

 lovbekendtgørelse nr. 55 af 29. januar 2001 med de ændringer, der følger af  

 lov  

 nr. 1038 af 17. december 2002 og lov nr. 418 af 10. juni 2003 ..
Personlig assistance til handicappede i erhverv § 4.  

  

 Der kan  

 ydes personlig assistance til ledige, lønmodtagere og selvstændige  

 erhvervsdrivende,  

 der på grund af 1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder  

 tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand i  

 forbindelse med udøvelse af erhverv m.v.
Tilskud og ansættelse § 6.  

  

 Tilskud  

 ydes til en virksomhed til aflønning m.v. af en personlig assistent for en  

 ansat eller for en, der skal ansættes i virksomheden, eller virksomhedens  

 indehaver.
Den personlige assistent skal bistå den handicappede person med de  

 praktiske arbejdsfunktioner, som følger af beskæftigelsen, og som den  

 pågældende på grund af handicappet ikke selv kan udføre.
Der kan ikke ydes  

 tilskud til personlig assistance, hvis erhvervet er uforeneligt med  

 handicappet.
§ 7.  

  

 Den  

 personlige assistent ansættes i virksomheden på normale vilkår, eller den  

 personlige assistance rekvireres som tegnsprogstolkning efter nærmere  

 fastsatte  

 regler herfor.
Den personlige assistent kan endvidere rekvireres hos et  

 vikarbureau.
Den handicappede person skal forud for ansættelse af en  

 assistent  

 godkende denne.
 Stk. 2.  

  

 Tilskud  

 kan kun ydes til en bestemt arbejdsfunktion i en bestemt virksomhed.
Stk. 3.  

  

 Tilskud  

 kan ydes for assistance i gennemsnitlig indtil 20 timer pr. uge for en  

 bestemt  

 periode eller indtil videre.
I forbindelse med efteruddannelse forud for et  

 konkret ansættelsesforhold, jf. § 5, stk. 2, kan der ydes tilskud  

 op  

 til fuld tid.
En handicappet person, der har mere end ét af de i § 4  

 nævnte handicap eller i øvrigt har et meget betydeligt handicap, kan efter en  

 konkret  

 vurdering få tilskud op til fuld tid.
 Stk. 4.  

  

 Der kan  

 ydes refusion af udgifter til den personlige assistent ved arbejdsbetingede  

 rejser og til vikardækning ved assistentens længerevarende sygdom og  

 lignende.
 Stk. 5.  

  

 Beskæftigelsesministeren fastsætter nærmere regler om, i hvilket omfang der  

 kan  

 ydes tilskud til den personlige assistent under den handicappede persons  

 sygdom, og i hvilket omfang der kan ydes tilskud, hvis den personlige  

 assistent  

 er syg.
 Arbejdsmarkedsstyrelsens  

 bekendtgørelse nr. 545 af 19. juni 2003 om kompensation til handicappede i  

 erhverv mv. med de ændringer der følger af ændringsbekendtgørelse nr. 167 af  

 17. marts 2005.
Kapitel 3 Personlig assistance til handicappede i erhverv m.v.
Personkreds § 10.  

  

 Der kan  

 ydes personlig assistance til ledige, lønmodtagere og selvstændige  

 erhvervsdrivende  

 ved udøvelse af erhverv m.v., og som på grund af 1)  

 	  

 synsnedsættelse eller  

 ordblindhed er ude af stand til eller kun med uforholdsmæssigt besvær er i  

 stand til at læse, 2)  

 	  

 alvorligt  

 hørehandicap har særlige behov for bistand, herunder har behov for  

 tolkebistand, 3)  

 	  

 meget betydelig  

 nedsat funktion som følge af et handicap har behov for praktisk bistand og 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand.
 Stillingskategorier mv.
§ 11.  

  

 Personlig  

 assistance kan søges af personer med handicap, som 1)  

 	  

 søger ansættelse i en  

 stilling på ordinære løn- og ansættelsesvilkår, 2)  

 	  

 søger ansættelse  

 eller er ansat i job med løntilskud efter lov om aktiv beskæftigelsesindsats, 3)  

 	  

 søger ansættelse  

 eller er ansat i fleksjob efter lov om aktiv beskæfttigelsesindsats, 4)  

 	  

 deltager i tilbud om  

 virksomhedspraktik efter lov om aktiv aktiv beskæftigelsesindsats, 5)  

 	  

 påtænker at etablere  

 selvstændig virksomhed eller er selvstændig erhvervsdrivende på det  

 almindelige  

 arbejdsmarked.
Bevilling og omfang af tilskud § 13.  

  

 Den  

 personlige assistent skal bistå den handicappede person med de praktiske  

 arbejdsfunktioner,  

 som følger af beskæftigelsen, og som den pågældende på grund af handicappet  

 ikke selv kan udføre.
Stk. 2.  

  

 Assistancen  

 kan fordeles på flere assistenter.
Den samlede assistance må ikke overstige  

 det  

 maksimale timeantal, der kan bevilges, jf. § 15.
§ 14.  

  

 Der kan  

 ikke ydes tilskud til personlig assistance, hvis erhvervet er uforeneligt med  

 handicappet.
Personen med handicap skal selv kunne udføre de indholdsmæssige  

 arbejdsopgaver.
 Stk. 2.  

  

 Ansættelsen  

 af den personlige assistent må ikke have karakter af vikardækning eller  

 almindelig medhjælp.
§ 15.  

  

 Der kan  

 bevilges tilskud op til 20 timer pr. uge i gennemsnit pr. kvartal for  

 lønmodtagere  

 og selvstændige erhvervsdrivende, der arbejder 37 timer om ugen.
Ved færre  

 arbejdstimer beregnes tilskuddet forholdsmæssigt.
 Stk. 2.  

  

 En  

 person, der har mere end ét af de i § 10 nævnte handicap eller i øvrigt  

 har et meget betydeligt handicap, kan efter en konkret vurdering få tilskud  

 op  

 til fuld tid (dvs. op til 37 timer om ugen). Efter en konkret vurdering kan  

 personer med handicap, f.eks. døvblinde, få tilskud udover 37 timer pr. uge.
Stk. 3.  

  

 I forbindelse  

 med efteruddannelse forud for et konkret ansættelsesforhold, jf. § 16,  

 stk. 1, kan der ydes tilskud op til fuld tid.
Tilskud kan gives til  

 undervisningstimer samt til forberedelse, hvis personen med handicap har  

 behov  

 for assistance til forberedelsen.
 Stk. 4.  

  

 Bevilling  

 kan gives for en bestemt periode eller indtil videre.
 ..
Tilskuddets størrelse § 22.  

  

 Tilskuddets størrelse til løn eller til udgift til vikarbureau svarer til den  

 studentertimelønssats, der er fastlagt i overenskomst mellem HK og staten,  

 jf.  

 dog § 24. Tilskuddets størrelse fastsættes af Arbejdsformidlingen ud fra  

 den personlige assistents anciennitet i tilskudsordningen.
 Stk. 2.  

  

 I  

 tilfælde, hvor der er behov for særlige kvalifikationer hos den personlige  

 assistent, kan Arbejdsformidlingen efter en konkret vurdering, yde et  

 tilskud,  

 der svarer til den ordinære sats for det pågældende arbejde.
 Stk. 3.  

  

 Tilskuddet kan ikke overstige den faktiske lønudgift til den personlige  

 assistent.
