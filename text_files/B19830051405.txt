 Efter § 7, stk. 1, i lov nr. 306 af 8. juni 1977 om friskoler og private  

 grundskoler m.v. skal oprettelse af en friskole eller en privat grundskole  

 anmeldes for skolekommissionen i skolekommunen - i København for  

 skoledirektionen - og for undervisningsministeriet.
Anmeldelsen skal efter lovens § 7, stk. 2, indeholde oplysning om, hvem  

 der skal lede skolen, hvilke klassetrin skolen skal omfatte, og hvilke  

 lokaler den skal benytte.
Anmeldelsen skal være bilagt de stedlige brand-,  

 bygnings- og sundhedsmyndigheders godkendelse af, at lokalerne benyttes til  

 undervisningsvirksomheden.
 Efter lovens § 7, stk. 3, kan undervisningsministeren fastsætte regler om  

 fremgangsmåden ved oprettelse af en skole, som ønsker at opnå tilskud i  

 henhold til lov om statsstøtte til visse private skoler (lovbekendtgørelse  

 nr. 12 af 5. januar 1971).
 I henhold hertil fastsættes følgende:
§ 1.  Senest den 1. februar forud for det skoleår, for  

 hvilket skolen ønsker tilskud, sendes en anmeldelse til  

 undervisningsministeriet, Direktoratet for folkeoplysning, frie grundskoler  

 m.v.
Anmeldelsen skal omfatte:
 § 2.  Snarest efter anmeldelsen og senest den 30.  

 april samme år skal udkast til vedtægter være forelagt direktoratet til  

 godkendelse.
 § 3.  Snarest efter anmeldelsen og senest den 31. juli  

 samme år skal følgende materiale foreligge i direktoratet:
 § 4.  Er det indsendte materiale mangelfuldt, eller  

 giver det anledning til usikkerhed om skolens økonomiske grundlag, kan  

 direktoratet indkalde anmelderne til en drøftelse.
§ 5.  Der kan ikke udbetales tilskud eller forskud på  

 tilskud, med mindre den i § 1 omhandlede anmeldelse er rettidigt indsendt, og  

 det i § 2 og § 3 omhandlede materiale foreligger.
Udbetaling af tilskud eller  

 forskud på tilskud til leje- og renteudgifter forudsætter, at disse udgifter  

 er godkendt med virkning for tilskudsgrundlaget.
 § 6.  Bekendtgørelsen har virkning for skoler, der  

 ønsker at påbegynde deres undervisningsvirksomhed den 1. august 1984 eller  

 senere.
 Stk. 2.  Bekendtgørelse nr. 474 af 22. september 1978 om  

 fremgangsmåden ved oprettelse af en friskole eller en privat grundskole, som  

 ønsker at opnå statstilskud, ophæves.
