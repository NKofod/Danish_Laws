 Der var kun begrænsede  

 muligheder for bevisførelse for Pressenævnet, og nævnet havde som følge heraf  

 ikke mulighed for at tage stilling til, om der på tidspunktet for artiklens  

 offentliggørelse var overvejelser om at gennemtvinge samvær mellem barnet og  

 dets forældre, da artiklen blev offentliggjort.
Det  

 fremstod efter Pressenævnets opfattelse klart, at der var tale om en  

 lederartikel, hvori bladet tilkendegav sine egne holdninger til oplysninger,  

 der forinden var offentliggjort andetsteds.
Herefter havde bladet ikke  

 tilsidesat god presseskik ved at bringe artiklen uden at have forelagt dens  

 indhold for klager inden offentliggørelsen.
I  

 debatindlæg, herunder lederartikler, er der en højere grad af frisprog end i  

 nyhedsartikler og lignende reportager.
Hertil kommer, at vurderingerne angår  

 standpunkter, som klager som politiker havde fremsat i en offentlig debat.
På  

 denne baggrund havde bladet ikke tilsidesat god presseskik ved som sket at  

 anvende  

 et skarpt ordvalg i sine vurderinger.
 Pressenævnet  

 fandt heller ikke i øvrigt, at bladet havde tilsidesat god presseskik.
Kendelse  

 fra Pressenævnet i sag 2005-6-154/155 [K] har klaget til Pressenævnet over en artikel bragt i  

 Berlingske Tidende den 19. december 2004 og en enslydende artikel bragt samme  

 dag i bladets Internetavis, idet han finder, at god presseskik er tilsidesat.
Artiklen havde overskriften  

  

 Overdommeren  

 fra Farsø  

  

 og underrubrikken Når landsbytosser udstyres med magt over  

 mennesker.
Artiklen havde følgende ordlyd:
For 7.000 år siden blomstrede en stenalderkultur, der har fået  

 navn efter nogle strandbredder ved Ertebølle i Nordjylland.
Kommunen, som  

 Ertebølle ligger i, hedder Farsø, og her findes stenalderkulturen lys levende  

 i  

 kommunalbestyrelsen.
En del af Farsøs 8.000 borgere har stemt på pensionist  

[K],  

 der fra sin plads i kommunens børne- og ungeudvalg op til weekenden udtalte,  

 at  

 bare fordi en familiefar er dømt ved to retsinstanser for incest, så kan han  

 sagtens være uskyldig, og incestanklagen kan i øvrigt bare være noget, et  

 ondsindet barn har fundet på.
Vi fastholder et kort øjeblik dette snapshot af dansk kommunalt  

 selvstyre anno 2004. Indtil i fredags handlede sagen som bekendt om en  

 13-årig  

 pige, der er blevet seksuelt misbrugt af sin far.
Faren er to gange blevet  

 dømt  

 for forbrydelsen, sidste gang ved landsretten med en strafskærpelse til to  

 års  

 fængsel.
Han har nu udstået sin straf, og selvom pigen protesterer, gør Farsø  

 Kommune klar til at gennemtvinge, at den 13-årige har kontakt med sine  

 biologiske forældre.
Affæren er - som fastslået på denne plads i fredags - grotesk  

 nok, som den lå.
Men med [K]s forsøg på at opkaste sin borgerliste til  

 øverste  

 retsinstans her i landet og rejse tvivl om faderens skyld, altsammen for at  

 begrunde kommunens stupide ønske om at overhøre den 13-åriges protester,  

 tilføjes  

 tragedien et farceagtigt skær.
Først og fremmest må vi igen opfordre til, at lovgrundlaget, som  

 Farsøs folkevalgte henviser til, gås grundigt efter.
Der skulle nødigt i  

 loven  

 være belæg for udskejelserne i Farsø kommunalbestyrelse.
Samtidig bør større  

 børn naturligvis høres i den slags anbringelsessager, ligesom de allerede  

 bliver det i forbindelse med forældres skilsmisser.
Dernæst må vi - også i denne anledning - glæde os over strukturreformen,  

 der med sit krav om større kommunale enheder formentlig kraftigt vil skære  

 ned  

 på antallet af landsbytosser med politisk mandat til at sjuske med  

 menneskeskæbner.
Farsø fusionerer f.eks. med tre nabokommuner til en ny og  

 mere  

 sund størrelse på 40.000 borgere. [K] har anført, at artiklens indhold er injurierende, krænkende,  

 agtelsesforringende og skadevoldende, og at bladet har tilsidesat god  

 presseskik ved ikke at forelægge ham artiklens oplysninger, inden de blev  

 offentliggjort.
 Referencen til landsbytosser er krænkende.
 Der er endvidere en række usandheder i artiklen. [K] har således  

 ikke postuleret, at der rent faktisk er begået et justitsmord i sagen, men  

 har  

 alene peget på  

  

 muligheden  

  

 herfor.
 Han har ikke omtalt barnet i sagen som ondsindet.
Det er ikke korrekt, at der har været overvejelser om at  

 gennemføre tvungent samvær mellem barnet og forældrene.
Barnet har i øvrigt  

 tidligere efter eget ønske haft samvær med forældrene og sin ældste  

 storesøster.
 Berlingske Tidende har anført, at der er tale om en lederartikel  

 og således ikke en faktuelt baseret reportage eller lignende nyhedsartikel.
Lederartiklen indeholder ikke nye, hidtil ukendte oplysninger,  

 der ved deres offentliggørelse kunne stille [K] i et indtil da ikke  

 eksisterende ufordelagtigt lys.
Artiklen bygger således på udtalelser og  

 information, som i dagene forud havde været overordentlig udbredte, kendte og  

 citerede  

 i en lang række medier.
Samtlige oplysninger i lederartiklen var derfor  

 alment  

 kendte i offentligheden.
Der er en lang tradition for, at medierne i form af  

 lederartikler tilkendegiver deres holdninger.
Mediet skal i den forbindelse  

 gøre det klart, hvad der er faktiske oplysninger, og hvad der er kommentarer.  

 I  

 det foreliggende tilfælde blev artiklen bragt på den sædvanlige plads for  

 bladets leder, og det må anses for åbenbart, at der var tale om en kommentar.
 Kommentarer, der er markeret som sådanne, forudsætter ikke samme  

 grad af forelæggelse som almindelige nyhedsreportager mv.
Artiklens indhold fremstår som subjektive vurderinger.
Der er  

 således tale om værdinormer og holdningstilkendegivelser, men ikke om  

 faktuelle  

 oplysninger, som kan bevises eller bestrides.
Det ville også af denne årsag  

 være uden mening at forelægge dem for [K].
 Der hersker en meget vidtgående ytringsfrihed for meninger om  

 samfundslivet og personers udførelse af offentlige roller, og der er meget  

 vide  

 rammer for at kommentere en politikers synspunkter.
At [K] finder artiklen ubehagelig, er ikke ensbetydende med, at  

 god presseskik er tilsidesat.
Bladet har i den forbindelse anført, at [K]s  

 udtalelser må betegnes som voldsomt kontroversielle eller endog stødende.
Der står ikke i artiklen, at [K] skulle have sagt, at der er  

 begået justitsmord i sagen.
Der refereres alene til, at han har peget på  

 dette  

 som en mulighed.
Der er i øvrigt ikke anvendt citationstegn i denne  

 forbindelse, og bladet har således ikke angivet at citere [K].
 For så vidt angår vendingen om et ondsindet barn er dette en  

 frit kommenteret gengivelse af [K]s udtalelser til andre medier om sagen.  

 Heller ikke i denne sammenhæng har bladet angivet at citere [K].
Bladet har endelig anført, at der på tidspunktet for artiklens  

 offentliggørelse  

 var overvejelser om at etablere samvær mellem barnet og dettes forældre imod  

 barnets ønske.
Der er således ikke gengivet ukorrekte oplysninger i artiklen.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup og Ole Askvig.
 Pressenævnet udtaler:
 Der er kun begrænsede  

 muligheder for bevisførelse for nævnet, og nævnet har som følge heraf ikke  

 mulighed for at tage stilling til, om der på tidspunktet for artiklens  

 offentliggørelse var overvejelser om at gennemtvinge samvær mellem barnet og  

 dets forældre, da artiklen blev offentliggjort.
Det fremstår efter Pressenævnets opfattelse klart, at der var  

 tale om en lederartikel, hvori bladet tilkendegav sine egne holdninger til  

 oplysninger,  

 der forinden var offentliggjort andetsteds.
Herefter har bladet ikke  

 tilsidesat  

 god presseskik ved at bringe artiklen uden at have forelagt dens indhold for  

[K]  

 inden offentliggørelsen.
I debatindlæg, herunder lederartikler, er der en højere grad af  

 frisprog end i nyhedsartikler og lignende reportager.
Hertil kommer, at  

 vurderingerne angår standpunkter, som [K] som politiker har fremsat i en  

 offentlig debat.
På denne baggrund har bladet ikke tilsidesat god presseskik  

 ved som sket at anvende et skarpt ordvalg i sine vurderinger.
 Pressenævnet finder heller ikke i øvrigt, at bladet har  

 tilsidesat god presseskik.
 Afgjort den 30. maj 2005.
