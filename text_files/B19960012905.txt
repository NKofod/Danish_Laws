I medfør af §§ 18 og 79, stk. 1, i lov om individuel boligstøtte, jf. lov nr. 376 af 6. juni 1991 med senere ændringer, fastsættes:
Enfamilieshus/ejerlejlighed og  

 tofamilieshus § 1.  Boligudgiften for en pensionist, der bor i en af  

 boligerne i et tofamilieshus, som pensionisten ejer, opgøres efter reglerne i  

 lovens § 17. Det samme gælder boligudgiften for en pensionist, der bor i et  

 enfamilieshus/ejerlejlighed, som pensionisten har i sameje med andre, i de  

 tilfælde, hvor alle ejerne bor i ejendommen.
 Stk. 2.  Boligudgiften for en pensionist, der bor i et  

 enfamilieshus/ejerlejlighed, som pensionisten har i sameje med andre,  

 ansættes i de tilfælde, hvor alle ejerne ikke bor i ejendommen, til den  

 lejeværdi, skattemyndighederne senest har fastsat.
 Stk. 3.  Boligudgiften for en pensionist, der bor i en  

 af boligerne i et tofamilieshus, som pensionisten har i sameje med andre,  

 ansættes til den lejeværdi, skattemyndighederne senest har fastsat.
 Stk. 4.  Anvendes en del af en bolig, der er omfattet af  

 stk. 2 og 3, til erhvervsformål, ansættes boligudgiften til den lejeværdi,  

 skattemyndighederne har fastsat for beboelsesdelen.
Flerfamilieshus § 2.  Boligudgiften for en pensionist, der bor i en af  

 boligerne i et flerfamilieshus, som pensionisten ejer eller har i sameje med  

 andre, ansættes til den lejeværdi, skattemyndighederne senest har fastsat.
 Stk. 2.  Samme fremgangsmåde anvendes, når en del af  

 boligen anvendes til erhvervsformål, og skattemyndighederne har fastsat en  

 lejeværdi for beboelsesdelen.
Stuehus til en landbrugsejendom § 3.  Ved en landbrugsejendom forstås i denne  

 bekendtgørelse en ejendom, der af vurderingsrådet er anset som en  

 landbrugsejendom i henhold til § 33 i lov om vurdering af landets faste  

 ejendomme.
 § 4.  Boligudgiften for en pensionist, der bor i et  

 stuehus til en landbrugsejendom, som pensionisten ejer, opgøres således:
 Stk. 2.  I boligudgiften beregnet efter stk. 1  

 fratrækkes indtægt ved udlejning af en del af stuehuset.
 Stk. 3.  Anvender pensionisten eller et andet medlem af  

 husstanden en del af stuehuset til erhvervsformål, og har skattemyndighederne  

 fastsat en lejeværdi for beboelsesdelen, benyttes denne lejeværdi som  

 boligudgift i stedet for boligudgiften som opgjort efter stk. 1.
 Stk. 4.  Reglerne i lovens § 19 gælder også ved  

 opgørelse af boligudgiften efter stk. 1.
Blandet beboelse og erhverv i  

 enfamilieshus/ejerlejlighed, som § 5.  Boligudgiften for en pensionist, der ejer og  

 bebor et enfamilieshus/ejerlejlighed, hvoraf pensionisten eller et andet  

 medlem af husstanden anvender en del til erhvervsformål, ansættes til den  

 lejeværdi, skattemyndighederne har fastsat for beboelsesdelen.
Det samme  

 gælder, hvis en del af pensionistens bolig i et tofamilieshus, som  

 pensionisten ejer, anvendes til erhvervsformål af pensionisten eller et andet  

 medlem af husstanden.
Enfamilieshus/ejerlejlighed, to- eller  

 flerfamilieshus, som ejes af § 6.  Boligudgiften for en pensionist, der bor i  

 enfamilieshus/ejerlejlighed, to- eller flerfamilieshus, som ejes af et  

 aktieselskab, anpartsselskab eller lignende, hvori pensionisten ejer aktier,  

 anparter eller lignende, opgøres efter reglerne i lovens §§ 10-15.
Fællesbestemmelser og ikrafttrædelse § 7.  Såfremt der ikke foreligger en afgørelse fra  

 skattemyndighederne som omhandlet i §§ 1, 2, 4 og 5, fastsætter  

 kommunalbestyrelsen boligudgiften efter et skøn.
 Stk. 2.  Hvis der er sket væsentlige ændringer af  

 pensionistens benyttelse af boligen til erhvervsformål i forhold til den  

 benyttelse, som skattemyndighederne har taget stilling til, fastsætter  

 kommunalbestyrelsen boligudgiften efter et skøn.
 § 8.  Udlejer pensionisten en del af sin bolig, uden  

 at der i medfør af ovenstående regler er foretaget fradrag herfor, fastsætter  

 kommunalbestyrelsen et lejebeløb, der fratrækkes boligudgiften.
 § 9.  Bekendtgørelsen træder i kraft den 1. april  

 1996.
 Stk. 2.  Boligstyrelsens bekendtgørelse nr. 613 af 8.  

 juli 1992 om opgørelse af boligudgiften efter § 18 i lov om individuel  

 boligstøtte ophæves.
