Bekendtgørelse om informations- og  

 indholdstjenester med integreret taksering (tidligere service  

 900-tjenester) I medfør af § 28, stk. 1, § 29, stk. 1, nr. 1,  

 og § 33, stk. 1 og stk. 3, i lov nr. 418 af 31. maj 2000 om  

 konkurrence- og forbrugerforhold på telemarkedet, fastsættes:
Anvendelsesområde § 1. Denne bekendtgørelse omfatter  

 nærmere regler om:
 1)	Anvendelse af 8-cifrede abonnentnumre, hvor udbyderen af telenet  

 eller teletjenester som en integreret del af takseringen for opkaldet tillige  

 varetager registrering af forbruget af en bagvedliggende informations- eller  

 indholdstjeneste samt fakturering og opkrævning for denne hos  

 slutbrugeren (overtakserede abonnentnumre).
 2)	Spærring for opkald til numre som nævnt i nr.  

 1.
Trafikafgift § 2. Ved trafikafgift forstås den del af en  

 slutbrugers betaling for opkald til en informations- eller indholdstjeneste,  

 der tilgår udbydere af telenet eller teletjenester for brug af disses  

 net eller tjenester, herunder roamingafgift.
Særskilte nummerserier § 3. Udbud af tjenester, der falder indenfor de i  

 §§ 4-9 nævnte kategorier, må kun ske i de nummerserier, der  

 af Telestyrelsen er afsat til informations- eller indholdstjenester, jf.  

 § 27, stk. 1, nr. 2, i lov om konkurrence- og forbrugerforhold  

 på telemarkedet.
Kategorisering og indholdsmæssige krav § 4. Kategori I: Tidstakserede tjenester, hvor den  

 samlede taksering eksklusive trafikafgift ikke må overstige 4 kroner  

 pr. minut inklusive moms.
Tjenester i kategori I må ikke være  

 uegnet for børn under 16 år og må ikke  

 indeholde:
 1)	Beskrivelser af seksuelle eller erotiske forhold.
 2)	Kontaktformidling med henblik på seksuelt samvær eller  

 andre elementer heraf.
 3)	Henvisning til andre tjenester eller numre med seksuelt eller  

 erotisk indhold.
 4)	Beskrivelser af vold.
 5)	Konkurrencer eller elementer heraf.
§ 5. Kategori II: Tidstakserede tjenester, hvor  

 den samlede taksering eksklusive trafikafgift ikke må overstige 4  

 kroner pr. minut inklusive moms.
Tjenester i kategori II må ikke  

 indeholde konkurrencer eller elementer heraf.
§ 6. Kategori III: Tidstakserede tjenester, hvor  

 den samlede taksering eksklusive trafikafgift må overstige 4  

 kroner pr. minut inklusive moms.
Tjenester i kategori III må ikke  

 indeholde konkurrencer eller elementer heraf.
§ 7. Kategori IV: Tidstakserede tjenester, hvor  

 den samlede taksering eksklusive trafikafgift må overstige 4 kroner pr.  

 minut inklusive moms, eventuelt kombineret med en opkaldstaksering.
Tjenester  

 i kategori IV må ikke være uegnet for børn under 16  

 år og må ikke indeholde:
 1)	Beskrivelser af seksuelle eller erotiske forhold.
 2)	Kontaktformidling med henblik på seksuelt samvær eller  

 andre elementer heraf.
 3)	Henvisning til andre tjenester eller numre med seksuelt eller  

 erotisk indhold.
 4)	Beskrivelser af vold.
 5)	Konkurrencer eller elementer heraf.
§ 8. Kategori V: Opkaldstakserede tjenester til  

 udbud af konkurrencer, hvor den samlede taksering eksklusive trafikafgift pr.  

 opkald ikke må overstige 4 kroner inklusive moms.
Tjenester i kategori  

 V må ikke være uegnet for børn under 16 år og  

 må ikke indeholde:
 1)	Beskrivelser af seksuelle eller erotiske forhold.
 2)	Kontaktformidling med henblik på seksuelt samvær eller  

 andre elementer heraf.
 3)	Henvisning til andre tjenester eller numre med seksuelt eller  

 erotisk indhold.
 4)	Beskrivelser af vold.
§ 9. Kategori VI: Opkaldstakserede tjenester til  

 almennyttige indsamlinger, hvor den samlede taksering eksklusive trafikafgift  

 pr. opkald ikke må overstige 150 kroner inklusive moms.
Tjenester i  

 kategori VI må ikke være uegnet for børn under 16 år  

 og må ikke indeholde:
 1)	Beskrivelser af seksuelle eller erotiske forhold.
 2)	Kontaktformidling med henblik på seksuelt samvær eller  

 andre elementer heraf.
 3)	Henvisning til andre tjenester eller numre med seksuelt eller  

 erotisk indhold.
 4)	Beskrivelser af vold.
 Stk. 2. For at en tjeneste kan henføres til kategori  

 VI, forudsættes det, at der er tale om indsamlinger til  

 religiøse samfund/menigheder, fonde, foreninger, stiftelser og  

 institutioner m.v., som er godkendt i henhold til ligningslovens § 8A,  

 stk. 2, eller § 12, stk. 3.
 § 10. Informations- eller indholdstjenester, som  

 omfattet af denne bekendtgørelse, må ikke indeholde spil.
Stk. 2. For at en tjeneste kan betegnes som en konkurrence,  

 der kan henføres til kategori V eller VI, skal der være tale om  

 en konkurrence af en sådan sværhedsgrad, at det må  

 formodes, at ikke så godt som alle vil være i stand til at  

 besvare spørgsmålet korrekt.
Konkurrencen skal udgøre den  

 primære del af tjenesten i kategori V.
 Stk. 3. Informations- og indholdstjenester, som nævnt i  

 kategori I IV, må ikke udelukkende bestå af en viderestilling  

 eller sammenstilling af to eller flere slutbrugere.
Afbrydelse § 11. Udbydere af informations- eller
indholdstjenester, som omfattet af denne bekendtgørelse, skal  

 sikre, at takseringen af tidstakserede tjenester i kategori I IV efter 30  

 minutter ikke indeholder andet end trafikafgift.
 Stk. 2. Den udbyder af telenet eller teletjenester, som har  

 videretildelt et overtakseret abonnentnummer til en udbyder af informations-  

 eller indholdstjenester, skal sikre, at udbyderen af informations- eller  

 indholdstjenester i kategori V og VI kun modtager ét opkald pr.  

 abonnentnummer pr. døgn til den pågældende tjeneste.
Spærring § 12. Udbydere af offentlige telenet eller  

 teletjenester til slutbrugere, der giver adgang til at foretage opkald til  

 informations- eller indholdstjenester, skal sikre, at der er  

 forhåndsspærret for opkald til tjenester i kategori II-IV.
 Stk. 2. Åbning eller spærring for opkald til de  

 enkelte kategorier af informations- eller indholdstjenester behandles i  

 øvrigt efter de i medfør af § 29, stk. 1, i lov om  

 konkurrence- og forbrugerforhold fastsatte regler om udbud af telenet og  

 teletjenester.
Oplysninger om overtaksering § 13. Ved ethvert opkald til en informations-  

 eller indholdstjeneste skal den udbyder af offentlige telenet eller  

 teletjenester til slutbrugere, der giver adgang til at foretage opkald til  

 informations- eller indholdstjenester, sikre, at der indledningsvis oplyses  

 om 1)	prisen inklusive trafikafgift for brug af tjenesten, og 2)	hvilken udbyder af telenet eller teletjenester, der har  

 videretildelt det overtakserede abonnentnummer til den pågældende  

 informations- eller indholdstjenestens udbyder.
Stk. 2. Efter, at de i stk. 1 nævnte oplysninger er  

 givet, skal den kaldende slutbruger have en pause på mindst 5 sekunder  

 til eventuelt at afbryde opkaldet, før overtakseringen  

 igangsættes.
Udbyderen af offentlige telenet eller teletjenester til  

 slutbrugere skal sikre, at takseringen for opkaldet tidligst efter  

 udløbet af den nævnte pause på 5 sekunder indeholder andet  

 end trafikafgiften.
 Stk. 3. De i stk. 1 nævnte oplysninger kan udelades  

 ved opkald til tjenester, der tilringes ved hjælp af fuldautomatisk  

 opkaldsudstyr, f.eks. telefax eller modem.
 Stk. 4. Oplysning om, hvem der er udbyder af en given  

 informations- eller indholdstjeneste, kan fås ved henvendelse til den  

 udbyder af telenet eller teletjenester, der har videretildelt udbyderen af  

 informations- eller indholdstjenesten det pågældende  

 overtakserede abonnentnummer, jf. § 13, stk. 1, nr. 2.
Tilsyn § 14. Pligten til at påse, at regler fastsat  

 i medfør af § 28, stk. 1, i lov om konkurrence- og  

 forbrugerforhold på telemarkedet (§§ 4-11 og § 13,  

 stk. 1, nr. 2, stk. 2 og 4) overholdes, påhviler i  

 medfør af lovens § 28, stk. 2 og 3, den udbyder af telenet  

 eller teletjenester, som har videretildelt den involverede udbyder af  

 informations- eller indholdstjenester det overtakserede abonnentnummer.
 Stk. 2. Udbydere af telenet eller teletjenester skal i  

 medfør af den i stk. 1 nævnte bestemmelse afvise at  

 videretildele en udbyder af informations- eller indholdstjenester et nummer  

 eller fratage denne et allerede videretildelt nummer, hvis udbyderen af  

 informations- eller indholdstjenesten ikke inden for en af teleudbyderen  

 fastsat kort frist godtgør, at bestemmelserne udstedt i medfør  

 af lovens § 28, stk. 1, fremover vil blive overholdt, eller hvis  

 der gentagne gange sker overtrædelse af reglerne.
 Stk. 3. Telestyrelsen fører tilsyn og træffer  

 afgørelse i sager om overholdelse af §§ 12 og 13, stk. 1,  

 nr. 1, jf. § 38, stk. 1, i lov om konkurrence- og forbrugerforhold  

 på telemarkedet.
Klageadgang § 15. For Service 900-Nævnet kan  

 ifølge § 104, stk. 1, i lov om konkurrence- og  

 forbrugerforhold på telemarkedet indbringes klager over:
 1)	Afgørelser truffet af udbydere af telenet eller teletjenester  

 efter § 14, stk. 1 og 2.
 2)	En udbyder af telenet eller teletjenesters manglende opfyldelse af  

 tilsynsforpligtelsen i § 14, stk. 1 og 2.
 Stk. 2. For Telebrugernævnet kan ifølge lovens  

 § 96, stk. 1, nr. 5, indbringes klager over afgørelser  

 truffet af Telestyrelsen efter § 14, stk. 3, om overholdelse af  

 §§ 12 og 13, stk. 1, nr. 1.
Sanktioner § 16. Efter § 104, stk. 2, i lov om  

 konkurrence- og forbrugerforhold på telemarkedet kan Service  

 900-Nævnet i forbindelse med afgørelser efter § 15,  

 stk. 1:
 1)	Påbyde en udbyder af telenet eller teletjenester at fratage en  

 udbyder af informations- eller indholdstjenester et allerede tildelt  

 nummer.
 2)	Påbyde en udbyder af telenet eller teletjenester at tildele en  

 udbyder af informations- eller indholdstjenester et nummer, eller at  

 genåbne et tidligere frataget nummer.
 3)	Ved gentagne gange eller grove undladelser af at overholde  

 tilsynspligten i § 14, stk. 1 og 2, inddrage en teleudbyders adgang  

 til at tilbyde udbydere af informations- eller indholdstjenester registrering  

 af forbrug samt fakturering og opkrævning herfor hos  

 slutbrugeren.
 Stk. 2. Efter lovens § 104, stk. 3, skal  

 Nævnet ved afgørelse om inddragelse efter stk. 1, nr. 3,  

 fastsætte en frist for inddragelse.
 Stk. 3. Efter lovens § 104, stk. 4, kan en udbyder  

 af telenet eller teletjenester, der har fået inddraget adgang til at  

 tilbyde udbydere af informations- eller indholdstjenester registrering af  

 forbrug samt fakturering og opkrævning herfor hos slutbrugeren, efter 1  

 års udelukkelse anmode Nævnet om at revurdere inddragelsen.
Ikrafttræden § 17. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 917  

 af 18. oktober 1996 om service 900-tjenester.
Overgangsbestemmelser § 18. Sager, der vedrører Telestyrelsens  

 opkrævning af gebyr i medfør af § 19 i den  

 bekendtgørelse, som ophævet i § 17, stk. 2, i denne  

 bekendtgørelse, skal behandles af Telestyrelsen efter de hidtil  

 gældende regler.
 § 19. Følgende sager skal behandles efter  

 de hidtil gældende regler:
 1)	Sager, der er indgivet til eller taget op af Service  

 900-Nævnet før den 1. januar 2001, hvori der skal træffes  

 afgørelse efter de i § 17, stk. 2, ophævede  

 bestemmelser, og som ikke er færdigbehandlet den 1. januar 2001.
 2)	Sager, der vedrører forhold før den 1. januar 2001,  

 som indgives til Service 900-Nævnet inden den 1. januar 2002.
 Stk. 2. Ved behandlingen af de i stk. 1, nævnte  

 sager finder de hidtil gældende regler om påbud og  

 bødestraf fortsat anvendelse.
 § 20. Spærringer for informations- og  

 indholdstjenester etableret inden den 1. januar 2001 videreføres  

 på følgende måde:
 1)	Etablerede spærringer for den daværende kategori II  

 videreføres som spærring for den i denne bekendtgørelses  

 § 4 nævnte kategori.
 2)	Etablerede spærringer for den daværende kategori V  

 videreføres som spærring for den i denne bekendtgørelses  

 § 8 nævnte kategori.
 3)	Etablerede spærringer for både den daværende  

 kategori II og V videreføres som spærring for alle de i denne  

 bekendtgørelses §§ 4, 8 og 9, nævnte kategorier.
 Stk. 2. Åbning for adgangen til service 900-tjenester i  

 den daværende kategori III og IV foretaget inden den 1. januar 2001,  

 videreføres på følgende måde:
 1)	Åbning for den daværende kategori III eller for  

 både den daværende kategori III og IV videreføres som  

 åbning for de i denne bekendtgørelses §§ 5 7, nævnte  

 forhåndsspærrede kategorier.
 2)	Åbning for den daværende kategori IV videreføres  

 som åbning for den i denne bekendtgørelses § 7 nævnte  

 forhåndsspærrede kategori.
 § 21. Pligten til at videreføre  

 åbninger eller spærringer for kategorier som nævnt i  

 § 20, påhviler den udbyder af offentlige telenet og  

 teletjenester til slutbrugere, der giver adgang til at foretage opkald  

 til informations- og indholdstjenester, som slutbrugeren har aftalen om  

 åbning eller spærringen med.
 Stk. 2. Omkostninger forbundet med at videreføre  

 åbninger eller spærringer for en kategori som nævnt i  

 § 20, skal afholdes af den udbyder af offentlige telenet og  

 teletjenester, som slutbrugeren har aftalen om åbning eller  

 spærring med.
 Stk. 3. Såfremt slutbrugeren ønsker at  

 ændre en åbning eller spærring for en kategori som  

 følge af denne bekendtgørelses ændring af  

 kategoriseringen, skal den udbyder af offentlige telenet og teletjenester,  

 som slutbrugeren har aftalen om åbning eller spærring med,  

 tilbyde at foretage de ønskede ændringer gratis én gang i  

 6 måneder efter den 1. januar 2001.
