 I henhold til § 2, stk. 6, sidste pkt., § 43, stk. 2, § 45, stk. 1, § 46,  

 stk. 2, 3. pkt., § 48, stk. 3 og 4, stk. 6, 4. pkt., og stk. 9, § 48 A, § 48  

 D, § 50, stk. 2, § 51, § 52, stk. 2, 3. og 4. pkt., § 53, stk. 1, 3. pkt., og  

 stk. 4, § 54, § 56, § 57, § 60, stk. 4, § 61, stk. 3, § 65, stk. 4, § 65 C,  

 stk. 2, § 66, stk. 1-3, § 66 A, stk. 1, § 67, stk. 2, 3. pkt., § 73, stk. 9  

 og 10, § 76, § 79, stk. 1, § 84, § 85, § 86, § 88, stk. 1, § 89 A, stk. 8, og  

 § 114 i kildeskatteloven jf. lovbekendtgørelse nr. 554 af 16. september 1988,  

 samt § 32 D, stk. 2 og 3, og § 34 i ligningsloven jf. lovbekendtgørelse nr.  

 555 af 16. september 1988, fastsættes herved følgende:
Opkrævningsmyndighed § 1.  Skatter m.v., der skal betales eller  

 tilbagebetales efter kildeskatteloven, beregnes og opkræves, tilbagebetales  

 eller inddrives ved Statsskattedirektoratets foranstaltning med bistand af  

 kommunerne.
Statsskattedirektoratet kan for særlige grupper af skatteydere  

 bestemme, at skatteberegning foretages af de kommunale ligningsmyndigheder.
 Forskudsregistrering m.v.
§ 2.  Når forskudsregistreringen for et indkomstår  

 efter kildeskattelovens § 52, stk. 1, foretages på grundlag af slutligningen  

 for det næstsidste år før indkomståret, forhøjes de indkomstbeløb, der indgår  

 i slutligningen.
Størrelsen af forhøjelsen fastsættes for hvert år af  

 skatteministeren.
 Stk. 2.  For skattepligtige, der inden udløbet af  

 indkomståret fylder 67 år, sker dog ingen forhøjelse af renteindtægt,  

 aktieudbytte og overskud af bolig i egen ejendom.
Stk. 3.  Når det efter de foreliggende oplysninger om  

 indkomst- og formueforhold i året før indkomståret må antages, at en  

 forskudsregistrering efter stk. 1 vil afvige væsentligt fra de forventede  

 indkomst- og formueforhold, kan forskudsregistreringen i stedet foretages på  

 grundlag af de nævnte oplysninger.
I det omfang dette finder sted, foretages  

 ingen forhøjelse efter stk. 1.
§ 3.  Til brug ved forskudsregistreringen for et  

 indkomstår udarbejder Statsskattedirektoratet et forskudsskema.
I skemaet kan  

 de skattepligtige oplyse om de forventede indkomst- og formueforhold, jf.  

 kildeskattelovens §§ 52 og 53. Selvstændige erhvervsdrivende kan desuden  

 oplyse, om de ønsker deres forskudsskat beregnet efter reglerne i  

 virksomhedsskatteloven.
For at oplysningerne kan blive taget i betragtning  

 ved den ordinære forskudsregistrering, må skemaet i udfyldt stand være  

 indgivet til forskudsregistreringsmyndigheden i året før indkomståret inden  

 en dato, der årligt fastsættes af skatteministeren.
Indgivelse af skema er en  

 forudsætning for at kunne blive forskudsregistreret i overensstemmelse med  

 reglerne i virksomhedsskatteloven, hvis det ikke af årsopgørelsen for det  

 næstsidste år før indkomståret og forskudsopgørelsen for det sidste år før  

 indkomståret fremgår, at den erhvervsdrivende er tilmeldt  

 virksomhedsordningen.
 Stk. 2.  Skemaer, der udsendes af den kommunale  

 ligningsmyndighed til brug ved redegørelse efter kildeskattelovens § 52, stk.  

 2, eller § 53, stk. 4, skal tilbagesendes inden for den fastsatte frist.  

 Fristen skal dog være på mindst 14 dage.
§ 4.  Klage over en afgørelse, der er truffet af den  

 person, der efter ligningslovens § 32 D, stk. 1, 2. pkt., er bemyndiget til  

 at foretage forskudsregistrering, skal indgives til den kommunale  

 ligningsmyndighed inden indkomstårets begyndelse.
Ved supplerende  

 forskudsregistrering og ved ændring af forskudsregistreringen er klagefristen  

 dog altid 14 dage fra det tidspunkt, hvor den pågældende har modtaget  

 underretning om afgørelsen.
 § 5.  Personer, der skal betale endelig skat af  

 udbytter m.v. efter kildeskattelovens § 65 A, stk. 2, eller renteskat efter  

 kildeskattelovens § 2, stk. 1, litra h), jf. stk. 6, forskudsregistreres ikke  

 af disse indtægter.
 § 6.  Det centrale skatteyderregister (CSR) udgør  

 grundlaget for udskrivning af materiale vedrørende forskudsregistreringen og  

 slutligningen af skattepligtige personer.
 § 7.  For skattepligtige, der er optaget i CSR ved den  

 registrering, der foreligger pr. 31. august i året før indkomståret, sker  

 forskudsregistreringen i en af de nedenfor angivne kommuner i denne  

 rækkefølge:
 Stk. 2.  Samlevende ægtefæller forskudsregistreres i  

 samme kommune.
Stk. 3.  Børn, der den 1. januar i indkomståret ikke er  

 fyldt 15 år, forskudsregistreres kun, hvis de forventes at få skattepligtig  

 indkomst i indkomståret eller forventes at eje skattepligtig formue ved  

 indkomstårets udgang.
Forskudsregistreringen sker i så fald efter reglerne i  

 stk. 1.
 § 8.  Hvis den skattepligtige ikke er optaget i CSR  

 ved den registrering, der foreligger pr. 31. august i året før indkomståret,  

 foretages forskudsregistreringen i den i stk. 2-7 nævnte kommune.
 Stk. 2.  En person, der i forbindelse med tilflytning  

 her til landet er tilmeldt Folkeregistret, forskudsregistreres i  

 tilflytningskommunen.
 Stk. 3.  Personer, der opholder sig i udlandet, og som  

 er skattepligtige efter kildeskattelovens § 1, stk. 1, nr. 1,  

 forskudsregistreres i den seneste bopælskommune.
 Stk. 4.  Personer, der er omfattet af kildeskattelovens  

 § 1, stk. 1, nr. 4, forskudsregistreres i den kommune, hvori skibet har  

 hjemsted.
 Stk. 5.  Personer, der er omfattet af kildeskattelovens  

 § 2, stk. 1, litra a) eller b), forskudsregistreres i den kommune, hvor den  

 indeholdelsespligtiges virksomhed er beliggende.
 Stk. 6.  Personer, der er omfattet af kildeskattelovens  

 § 2, stk. 1, litra d) eller e), forskudsregistreres i den kommune, hvori det  

 faste driftssted eller den faste ejendom er beliggende, eller hvori  

 fideikommiset har sit hjemsted.
Stk. 7.  Personer, der er omfattet af kildeskattelovens  

 § 2, stk. 1, litra j), forskudsregistreres i den kommune, hvor skibet har  

 hjemsted.
Hvis skibet ikke har hjemsted her i landet, men uden besætning  

 overtages til befragtning af dansk rederi, sker forskudsregistreringen i den  

 kommune, hvor befragtningsvirksomheden har hjemsted.
Der foretages dog ikke  

 forskudsregistrering efter 1. og 2. pkt., hvis reglerne i kildeskattelovens  

 §§ 48 C og 48 D finder anvendelse.
§ 9.  Hvis den foretagne forskudsregistrering skal  

 ændres, foretages ændringen af den kommune, i hvilken den pågældende person  

 har bopæl på ændringstidspunktet.
Har den pågældende ikke bopæl her i landet,  

 foretages ændringen af den kommune, som har foretaget forskudsregistreringen.
 § 10.  Er det efter bestemmelserne i dette kapitel  

 tvivlsomt, i hvilken kommune en person skal forskudsregistreres, eller i  

 hvilken kommune ændring af forskudsregistrering skal foretages, træffer  

 Statsskattedirektoratet bestemmelse herom.
 Stk. 2.  Statsskattedirektoratet kan, når praktiske  

 hensyn taler derfor, bestemme, at forskudsregistrering eller ændring af  

 forskudsregistrering skal ske i en anden kommune end nævnt i §§ 7-9.
Skattekort og skattebilletter § 11.  Statsskattedirektoratet udarbejder og udsender  

 de i kildeskattelovens afsnit V nævnte skattekort m.v. og skattebilletter.  

 Der udsendes en forskudsopgørelse til de skattepligtige med oplysning om  

 grundlaget for beregning af foreløbig skat.
 § 12.  Indeholdelsesprocenten på skattekortet beregnes  

 som summen af de af følgende procenter, der er større end 0:
Stk. 2.  Procenterne efter stk. 1 beregnes med 2  

 decimaler.
Er den efter stk. 1 beregnede indeholdelsesprocent større end 68  

 pct. med tillæg af kirkeskatteprocenten, ansættes indeholdelsesprocenten til  

 68 med tillæg af kirkeskatteprocenten.
 Stk. 3.  Er procenterne efter stk. 1, nr. 2) og 3), 0  

 eller negative, ansættes indeholdelsesprocenten til skattekommunens laveste  

 skatteprocent med fradrag af 1,5 procentpoint.
 Stk. 4.  Indeholdelsesprocenterne i stk. 2 og 3 forhøjes  

 til nærmeste hele procent.
 § 13.  Det samlede fradrag på skattekortet beregnes  

 som forskellen mellem på den ene side A-indkomsten og på den anden side den  

 foreløbige skat, jf. stk. 2, ganget med 100 og delt med  

 indeholdelsesprocenten før forhøjelse efter § 12, stk. 4. Er det beregnede  

 skattekortfradrag negativt, sættes det til 0. I det omfang, den foreløbige  

 skat ikke kan indeholdes i A-indkomsten, udfærdiges skattebillet på det  

 overskydende skattebeløb (B-skat).
 Stk. 2.  Den foreløbige skat opgøres som den skat, der  

 kan beregnes på grundlag af den samlede forskudsregistrerede indkomst og  

 formue, med tillæg af eventuel overført restskat m.v. efter kildeskattelovens  

 § 61, stk. 3, og med fradrag af følgende beløb:
 § 14.  Hvis den skattepligtige ikke fuldt ud vil kunne  

 udnytte et skattekortfradrag, jf. § 13, kan der udfærdiges skattekort uden  

 anførelse af fradragsbeløb efter Statsskattedirektoratets nærmere  

 bestemmelse.
Slutligning og skatteberegning § 15.  Slutligningen sker i en af de nedenfor angivne  

 kommuner i denne rækkefølge:
 Stk. 2.  For samlevende ægtefæller sker slutligningen i  

 samme kommune.
Stk. 3.  Børn, der den 1. januar i indkomståret ikke var  

 fyldt 15 år og ikke er forskudsregistreret, medtages kun ved slutligningen,  

 hvis de i indkomståret har haft skattepligtig indkomst eller ejer  

 skattepligtig formue ved indkomstårets udløb.
Slutligning foretages i så fald  

 i den kommune, hvor barnet har bopæl den 1. november i indkomståret.
§ 16.  Fremgår det ikke af bestemmelserne i dette  

 kapitel, hvor en person skal slutlignes, eller er det tvivlsomt, i hvilken  

 kommune slutligningen skal foretages, træffer Statsskattedirektoratet  

 bestemmelse herom.
Statsskattedirektoratet kan endvidere, når praktiske  

 hensyn i særlige tilfælde taler derfor, bestemme, at slutligningen skal  

 foretages i en anden kommune end den, der følger af foranstående  

 bestemmelser.
§ 17.  De kommunale ligningsmyndigheder skal foretage  

 indberetning til Statsskattedirektoratet om skatteansættelserne af indkomst  

 og formue for indkomståret, om en eventuel senere ændring af ansættelserne og  

 om beregningen af skatterne, jf. § 1, 2. pkt.
Statsskattedirektoratet  

 fastsætter de nærmere regler for indberetningerne.
§ 18.  Skattepligtige kan klage over beregningen af  

 skatterne til vedkommende ligningskommission senest 4 uger efter, at den  

 skattepligtige har modtaget underretning om beregningen.
I tilfælde, hvor den  

 skattepligtige ikke tidligere har modtaget særskilt underretning om  

 skatteansættelsen, kan tillige ansættelsen påklages efter fristerne i  

 skattestyrelsesloven.
Ligningskommissionens afgørelse kan påklages til  

 skatterådet inden for samme frist som påklage til ligningskommissionen.
Registrering af indeholdelsespligtige § 19.  Enhver, der er indeholdelsespligtig efter  

 kildeskattelovens afsnit V og VI skal tilmelde sig Statsskattedirektoratets  

 Stamregister for Erhvervsdrivende (SE).
 Stk. 2.  Ved tilmeldingen skal den indeholdelsespligtige  

 på skemaer, der udarbejdes af Statsskattedirektoratet, give oplysning om  

 virksomheden.
 Stk. 3.  Tilmelding til registret skal ske inden 8 dage,  

 efter at indeholdelsespligten er indtrådt. Ændringer i de efter stk. 2 nævnte  

 oplysninger, herunder ophør af indeholdelsespligt, skal meddeles inden 8  

 dage.
§ 20.  Efter tilmeldingen tildeles der den  

 indeholdelsespligtige et SE-nummer i SE.
Der kan tildeles en  

 indeholdelsespligtig flere SE-numre, hvis der føres særskilt regnskab for de  

 enkelte virksomheder.
Efter registreringen tilsendes der den  

 indeholdelsespligtige et registreringsbevis påført de ved tilmeldelsen givne  

 oplysninger.
 Stk. 2.  Hvis der mellem flere selvstændigt registrerede  

 indeholdelsespligtige består et økonomisk fællesskab med hensyn til  

 ejerforholdet, kan Statsskattedirektoratet meddele tilladelse til, at de  

 indbetaler indeholdt A-skat og indgiver redegørelse herfor under eet.
A-indkomst § 21.  Udover indkomst som nævnt i kildeskattelovens §  

 43, stk. 1, henregnes følgende indkomstarter til A-indkomst:
Indkomst, der ikke anses for A-indkomst § 22.  Følgende indkomstarter anses ikke for  

 A-indkomst:
Indeholdelse og beskatning af A-indkomst § 23.  A-indkomst, der i henhold til faglig  

 overenskomst eller som led i den indeholdelsespligtiges sædvanlige  

 forretningsgang kommer til udbetaling efter udløbet af den pågældende  

 indtjeningsperiode, indkomstbeskattes i det indkomstår, hvori udbetalingen  

 finder sted, jf. dog stk. 2 og 3. Har udbetaling ikke fundet sted på et  

 tidspunkt, der ligger 6 måneder efter, at indkomstmodtageren har erhvervet  

 endelig ret til den pågældende indkomst, er beløbet dog  

 indkomstskattepligtigt på dette tidspunkt.
For løn under ferie efter  

 ferieloven gælder, at beskatning og indeholdelse af A-skat senest skal  

 foretages 6 måneder efter afholdelsen af ferien.
 Stk. 2.  Feriegodtgørelse beskattes i optjeningsåret.  

 Indeholdelse foretages, når feriegodtgørelsen godskrives lønmodtageren ved  

 indbetaling til ferie-giro-systemet eller ved udstedelse af feriekort m.v.  

 Indeholdelse skal dog senest foretages den 31. december i optjeningsåret.
Stk. 3.  Feriegodtgørelse, der tilfalder lønmodtageren  

 ved ansættelsesforholdets ophør efter ferielovens § 14, stk. 3, beskattes i  

 fratrædelsesåret.
Indeholdelse skal foretages på samme tidspunkt som nævnt i  

 stk. 2, 2. pkt., dog senest den 31. december i fratrædelsesåret.
 Stk. 4.  Når indkomsten ikke skal medregnes ved  

 indkomstopgørelsen i det indkomstår, hvori retten til indkomsten blev  

 erhvervet, skal tilgodehavendet heller ikke medregnes ved opgørelsen af den  

 pågældendes skattepligtige formue.
§ 24.  Ophører indkomstmodtagerens skattepligt, er den  

 i § 23 nævnte A-indkomst, herunder løn under ferie efter ferieloven optjent  

 inden skattepligtens ophør, senest indkomstskattepligtig på tidspunktet for  

 skattepligtens ophør.
Indeholdelse af A-skat skal senest foretages på dette  

 tidspunkt.
 § 25.  A-indkomst, der af idrætsforeninger og andre  

 foreninger med fritidsaktiviteter som formål, udbetales til idrætsudøvere og  

 ledere samt trænere og anden medhjælp, kan udbetales uden indeholdelse af  

 A-skat efter nærmere regler, der fastsættes af Statsskattedirektoratet.
§ 26.  Statsskattedirektoratet kan fastsætte nærmere  

 bestemmelser om beregning af fradrag i A-indkomsten på grundlag af skattekort  

 ved udbetaling af feriegodtgørelse, sociale pensioner, dagpenge fra  

 anerkendte arbejdsløshedskasser, strejke- og lockoutgodtgørelser, der ydes  

 som dagpenge, og sygedagpenge efter lov om dagpenge ved sygdom og fødsel.
Det  

 kan herunder bestemmes, at skattekortet ikke skal afleveres til den  

 indeholdelsespligtige, og at der kan ske overførsel af uudnyttede  

 fradragsbeløb til senere perioder inden for indkomståret.
 § 27.  Skattepligtige, der modtager A-indkomst, kan  

 een gang inden for samme kalenderår overfor den indeholdelsespligtige  

 skriftligt anmode om, at denne med fremtidig virkning indeholder A-skatten  

 med en højere procent end angivet på skattekort eller bikort eller frikort.  

 Indeholdelsesprocenten kan kun begæres forhøjet med et helt tal.
 Stk. 2.  Den indeholdelsespligtige er pligtig at  

 opbevare anmodningen efter samme regler, som gælder for opbevaring af  

 skattekort.
Indbetaling af A-skat.
Regnskabs- og  

 oplysningspligt § 28.  Indeholdt A-skat forfalder til betaling den 1.  

 i den følgende måned.
Sidste rettidige betalingsdag er den 10. i  

 forfaldsmåneden.
For indeholdt A-skat, der forfalder til betaling den 1.  

 januar, er sidste rettidige betalingsdag dog den 17. januar.
Falder sidste  

 rettidige betalingsdag på en helligdag eller en lørdag, forlænges fristen til  

 den nærmest følgende hverdag.
Indbetaling sker til Statsskattedirektoratet.
Stk. 2.  Inden udløbet af betalingsfristen skal den  

 indeholdelsespligtige afgive redegørelse til Statsskattedirektoratet med  

 oplysning om den i kalendermåneden ialt indeholdte A-skat.
Redegørelsen skal  

 indsendes, uanset om der er foretaget indeholdelse af A-skat eller ej i den  

 til grund for redegørelsen liggende periode.
 Stk. 3.  En indeholdelsespligtig, der udbetaler  

 A-indkomst fra flere virksomheder med hver sit SE-nummer, skal indbetale og  

 redegøre særskilt for hver virksomhed, medmindre der efter § 20, stk. 2, er  

 meddelt tilladelse til indbetaling og redegørelse under eet.
Stk. 4.  Ophører en indeholdelsespligtig med at drive  

 virksomhed, som har medført udbetaling eller godskrivning af A-indkomst, skal  

 der senest 10 dage efter ophørsdagen ske indbetaling af A-skat og afgives  

 redegørelse vedrørende tiden siden udløbet af den seneste  

 redegørelsesperiode.
Bestemmelsen i stk. 1, 4. pkt., finder tilsvarende  

 anvendelse.
Stk. 5.  Har en indeholdelsespligtig udvist uorden eller  

 forsømmelighed med indeholdelserne, indbetalingen eller afgivelsen af  

 redegørelser, kan Statsskattedirektoratet eller den myndighed, direktoratet  

 bemyndiger hertil, fastsatte en kortere frist for indbetaling og for  

 afgivelse af redegørelse end nævnt i stk. 1 og 2, samt pålægge den  

 indeholdelsespligtige ændret indbetalingssted.
Det kan herudover pålægges den  

 indeholdelsespligtige at indsende redegørelse med specificerede oplysninger  

 for hver enkelt indkomstmodtager.
 Stk. 6.  Statsskattedirektoratet kan tillade, at en  

 indeholdelsespligtig, som i bestemte måneder ikke foretager udbetaling af  

 A-indkomst, ikke skal afgive redegørelse vedrørende disse måneder.  

 Statsskattedirektoratet kan endvidere tillade, at indeholdelsespligtige  

 undlader at indsende redegørelser, når der i forbindelse med udbetaling af  

 A-indkomst ikke skal foretages indeholdelse af A-skat.
§ 29.  Når redegørelsen ikke er indsendt rettidigt,  

 skal den indeholdelsespligtige betale et gebyr på 1 pct. af det beløb, som  

 skal indbetales for den pågældende periode.
Gebyret skal andrage mindst 300  

 kr. og kan højst udgøre 1.000 kr.
Gebyret tilfalder staten.
 Stk. 2.  Når særlige forhold taler derfor, kan  

 Statsskattedirektoratet eller den, direktoratet bemyndiger hertil, fritage  

 for gebyr efter stk. 1. Statsskattedirektoratet kan fastsætte mindstegrænser  

 for indbetaling eller tilbagebetaling, hvor den indeholdte A-skat afviger fra  

 beløbet ifølge redegørelsen.
 § 30.  Indeholdelsespligtige skal føre regnskab over  

 udbetaling og godskrivning af A-indkomst samt indeholdelse af A-skat.
 Stk. 2.  Regnskabet skal føres enten i et af  

 Statsskattedirektoratet udarbejdet regnskabshæfte i overensstemmelse med de  

 deri givne anvisninger eller på særlige konti i den indeholdelsespligtiges  

 almindelige bogføring.
 Stk. 3.  Hvis regnskabshæftet ikke anvendes, skal  

 A-indkomsten og A-skatten bogføres således, at der umiddelbart kan foretages  

 en sammentælling af henholdsvis A-skat og A-indkomst for hver enkelt  

 indkomstmodtager.
 Stk. 4.  Foretager den indeholdelsespligtige udbetaling  

 af skattefri godtgørelse efter ligningslovens § 9, skal sådanne udbetalinger  

 bogføres som foreskrevet i stk. 2 og 3. Oplysning om grundlaget for  

 udbetalingen skal fremgå af de til grund for bogføringen liggende bilag.
 § 31.  Har den indeholdelsespligtige valgt at føre  

 regnskabet med A-indkomster og A-skat i sin almindelige bogføring, kan  

 skattemyndighederne kræve, at bogføringen efter en nærmere angiven frist på  

 mindst 14 dage foreligger ajourført og afstemt ved udgangen af den sidste  

 kalendermåned før kravets fremsættelse.
§ 32.  Den indeholdelsespligtige skal i  

 regnskabsmaterialet vedrørende A-indkomst og A-skat notere  

 indkomstmodtagerens navn, adresse, CPR-nr., indeholdelsesprocent samt  

 skattekortfradrag.
Forevises frikort, noteres tillige det maksimale  

 indkomstbeløb, der kan udbetales uden skattetræk.
De foretagne udbetalinger  

 skal noteres på frikortet.
Foreligger der ikke CPR-nr., noteres  

 indkomstmodtagerens fødselsdato, -måned og -år.
Stk. 2.  Hovedkort skal opbevares af den  

 indeholdelsespligtige indtil kalenderårets udløb.
Kortet skal dog udleveres  

 til indkomstmodtageren, hvis udbetaling af A-indkomst til den pågældende  

 ophører.
Stk. 3.  Ved udbetaling og godskrivning af A-indkomst  

 skal den indeholdelsespligtige give indkomstmodtageren skriftlig meddelelse  

 om det udbetalte eller godskrevne indkomstbeløb, om den periode, indkomsten  

 vedrører, og om størrelsen af det indeholdte skattebeløb.
I meddelelsen skal  

 angives den indeholdelsespligtiges navn, adresse samt SE-nr.
 § 33.  Den indeholdelsespligtige skal opbevare  

 regnskabsmateriale, redegørelser og underretninger efter dette kapitel samt  

 de dertil hørende bilag i 5 år efter udløbet af det pågældende regnskabsår.
Lønindeholdelse § 34.  Beløb, der er indeholdt eller opkrævet af en  

 indeholdelsespligtig efter kildeskattelovens § 73, indbetales til den  

 kommune, der har givet den indeholdelsespligtige pålæg om indeholdelsen.  

 Flytter vedkommende skatteyder til en anden kommune, kan fraflytningskommunen  

 pålægge den indeholdelsespligtige at foretage indbetaling til  

 tilflytningskommunen.
Det samme gælder ved senere flytninger til andre  

 kommuner.
Stk. 2.  Samtidig med indeholdelsen skal den  

 indeholdelsespligtige give indkomstmodtageren skriftlig meddelelse om  

 størrelsen af det indeholdte beløb.
I meddelelsen skal angives den  

 indeholdelsespligtiges navn, adresse samt SE-nummer og indkomstmodtagerens  

 navn og CPR-nr.
Stk. 3.  De i stk. 1 nævnte beløb forfalder til betaling  

 den 1. i den kalendermåned, der følger efter indeholdelsen, og med sidste  

 rettidige betalingsdag den 15. i forfaldsmåneden.
Falder sidste rettidige  

 betalingsdag på en helligdag eller en lørdag, forlænges fristen til den  

 nærmest følgende hverdag.
 Stk. 4.  Ved indbetalingen til kommunen skal den  

 indeholdelsespligtige give skriftlig meddelelse om indkomstmodtagerens navn,  

 adresse og CPR-nr. samt om størrelsen af det indeholdte beløb.
 § 35.  Det påhviler den indeholdelsespligtige at  

 besvare skriftlige forespørgsler fra vedkommende kommune angående pålæg, der  

 er givet den pågældende om indeholdelse efter kildeskattelovens § 73.  

 Besvarelsen skal ske inden 14 dage efter modtagelsen af forespørgslen.
 § 36.  Indeholdelsespligtige er pligtige at opbevare  

 regnskabsmateriale og bilag vedrørende indeholdelser efter kildeskattelovens  

 § 73 i mindst 5 år efter udløbet af det kalenderår, hvori den pågældende  

 indeholdelse er foretaget.
Udbytteskat og royaltyskat § 37.  Udbytteskat og royaltyskat indbetales af den  

 indeholdelsespligtige til Statsskattedirektoratet, der giver nærmere  

 anvisning om den fremgangsmåde, som skal følges ved indbetalingen.
 Stk. 2.  Indbetaling af royaltyskat anses for rettidig,  

 når den finder sted senest ved udløbet af den måned, der følger efter den  

 måned, hvori royaltyskat er forfalden til betaling.
 Stk. 3.  Falder den sidste dag for rettidig indbetaling  

 af henholdsvis udbytteskat og royaltyskat på en helligdag eller en lørdag,  

 forlænges fristen for indbetaling til den nærmest følgende hverdag.
 § 38.  Når de betingelser, der er angivet i §§ 39-45,  

 er opfyldt, skal der ikke indeholdes udbytteskat i udbytte, der modtages af:
§ 39.  Det er en forudsætning for fritagelse for  

 indeholdelse af udbytteskat, at udbyttet hæves senest 18 dage efter  

 selskabets vedtagelse om udbetaling af udbytte.
Selskabet eller den, der på  

 dettes vegne formidler udbetalingen af udbyttet, kan dog bortse fra  

 overskridelse af denne frist, såfremt den i § 45 angivne frist for  

 indsendelse af materiale til Statsskattedirektoratet alligevel kan  

 overholdes.
 § 40.  I de i § 38, nr. 1), nævnte tilfælde er  

 fritagelsen endvidere betinget af, at der til det pågældende datterselskab  

 eller den der på dettes vegne formidler udbetalingen af udbyttet, afgives en  

 skriftlig erklæring fra den på moderselskabets generalforsamling valgte  

 revisor om, at selskabet i hele den forløbne del af indkomståret har opfyldt  

 betingelserne i selskabsskattelovens § 13, stk. 1, nr. 2. Tilsvarende  

 erklæring skal afgives for fonde, foreninger og institutter m.v., der i hele  

 den forløbne del af indkomståret har opfyldt betingelserne i  

 fondsbeskatningslovens § 10, stk. 1.
 § 41.  I de i § 38, nr. 2), nævnte tilfælde er  

 fritagelsen endvidere betinget af, at den på investeringsaktieselskabets  

 generalforsamling valgte revisor over for den, der forestår udbetalingen af  

 udbyttet, afgiver skriftlig erklæring om, at selskabet i den periode, hvori  

 udbyttet er modtaget, har opfyldt betingelserne i selskabsskattelovens § 13,  

 stk. 1, nr. 3.
§ 42.  I de i § 38, nr. 3), nævnte tilfælde er  

 fritagelsen for indeholdelse af udbytteskat betinget af, at den pågældende  

 forening m.v. foreviser et frikort, som efter begæring fra foreningen m.v.  

 udstedes af ligningsmyndigheden.
Frikortene gælder indtil videre og skal  

 tilbageleveres til ligningsmyndigheden, når udbyttemodtageren ikke længere  

 opfylder betingelserne for fritagelse for indeholdelse af udbytteskat.
 § 43.  For så vidt angår konti for rateopsparing og  

 opsparing i pensionsøjemed og båndlagte kapitaler, er fritagelsen for  

 indeholdelse af udbytteskat betinget af, at der til selskabet eller den, der  

 på dettes vegne formidler udbytteudbetalingen, afgives en af vedkommende  

 forvaltningsinstitut udfærdiget attest om, at de i § 38, nr. 4), henholdsvis  

 nr. 5), anførte betingelser er opfyldt.
§ 44.  Udbyttemodtageren samt det udbytteudbetalende  

 selskab eller den, der på selskabets vegne formidler udbetalingen, skal på en  

 af Statsskattedirektoratet udarbejdet eller godkendt blanket attestere, at  

 udbyttet er udbetalt uden indeholdelse af udbytteskat.
Attestationen skal  

 endvidere indeholde oplysning om:
 § 45.  De i §§ 40-44 nævnte erklæringer og attester  

 indsendes af selskabet til Statsskattedirektoratet senest en måned efter  

 forfaldsdagen for indbetaling af udbytteskat, jf. kildeskattelovens § 66,  

 stk. 1.
 § 46.  Statsskattedirektoratet bemyndiges til at  

 indrømme henstand med indbetaling af udbytteskat efter kildeskattelovens §  

 66, stk. 2, 2. og 3. pkt.
 § 47.  Statsskattedirektoratet bemyndiges til at  

 træffe de i kildeskattelovens § 67, stk. 2, 3. pkt., omhandlede afgørelser om  

 kontant udbetaling af udbytteskat til skattepligtige selskaber, fonde og  

 foreninger m.v.
§ 48.  Hvis en skattepligtig royaltymodtager, der er  

 omfattet af kildeskattelovens § 2, stk. 1, litra i), eller  

 selskabsskattelovens § 2, stk. 1, litra g), dokumenterer at være  

 hjemmehørende i fremmed stat, Færøerne eller Grønland, hvormed Danmark har  

 indgået dobbeltbeskatningsoverenskomst, nedsættes indeholdelsesprocenten  

 eller bortfalder indeholdelsen af royaltyskat i overensstemmelse med  

 overenskomstens bestemmelser.
Når Danmarks afkald eller begrænsning af  

 beskatningsretten er betinget af, at royaltyen er skattepligtig i fremmed  

 stat, Færøerne eller Grønland, skal modtageren fremvise fornøden  

 dokumentation herfor, jf. stk. 2 og 3.
Stk. 2.  Dokumentation efter stk. 1 skal indsendes til  

 Statsskattedirektoratet, der træffer afgørelse om, hvorvidt indeholdelse af  

 royaltyskat kan nedsættes eller bortfalde.
Afgørelsen meddeles den  

 skattepligtige og den indeholdelsespligtige.
 Stk. 3.  Statsskattedirektoratet kan bestemme, at der  

 ved dokumentation efter stk. 1 skal anvendes en af direktoratet udarbejdet  

 eller godkendt blanket.
Beskatning af søfolk § 49.  Skat i henhold til § 48 C, stk. 1, i  

 kildeskatteloven skal ikke svares af vederlag, der erhverves ved arbejde  

 udført om bord på et dansk skib, der er registreret i Dansk Internationalt  

 Skibsregister.
 Henstand med formueskat for pensionister  

 m.fl.
 § 50.  Ansøgning om henstand med formueskat vedrørende  

 fast ejendom efter kildeskattelovens § 89 A indgives senest 4 uger efter, at  

 den skattepligtige har modtaget underretning om beregningen til den kommunale  

 ligningsmyndighed, hvis afgørelse kan påklages til Statsskattedirektoratet.
§ 51.  Den del af formuen, der vedrører ejerboligen,  

 jf. kildeskattelovens § 89 A, opgøres som den ejendomsværdi m.v. for  

 ejerboligen, der er lagt til grund ved formueansættelsen for det pågældende  

 år, med fradrag af de pantehæftelser, der påhviler ejerboligen.
Til  

 pantehæftelser medregnes dog ikke ejerpantebreve og skadesløsbreve.
 Stk. 2.  For ejendomme, der opfylder betingelserne for  

 vurderingsfordeling efter vurderingslovens § 33, stk. 4-6, fordeles  

 pantehæftelserne forholdsmæssigt efter den af vurderingsrådet foretagne  

 fordeling af ejendomsværdien.
§ 52.  Den skattepligtige skal inden 1 måned efter  

 forfaldsgrundens indtræden, jf. kildeskattelovens § 89 A, stk. 5, give  

 meddelelse herom til den kommunale ligningsmyndighed.
Sidste rettidige  

 betalingsdag er 6 måneder efter forfaldsdagen.
Stk. 2.  Hvis den skattepligtige har flere ejerboliger,  

 for hvilke der er indrømmet henstand med formueskat, og en af disse  

 ejerboliger afhændes eller ophører med at tjene til bolig for den  

 skattepligtige eller dennes husstand, forfalder henstandbeløbet vedrørende  

 denne ejerbolig til betaling.
Den del af det samlede henstandsbeløb, der  

 forfalder til betaling, opgøres under hensyn til friværdiernes størrelse for  

 de pågældende ejendomme i de år, hvori de pågældende ejendomme har været  

 omfattet af en henstandsordning.
 Stk. 3.  Når den kommunale ligningsmyndighed ved  

 meddelelsen fra den skattepligtige eller på anden måde er blevet bekendt med,  

 at et henstandsbeløb er forfaldent til betaling, sender den underretning  

 herom og om forfaldsgrunden til Statsskattedirektoratet.
§ 53.  Ved salg af ejerbolig og køb af ny kan  

 anmodning om forlængelse af henstandsordningen efter kildeskattelovens § 89  

 A, stk. 5, indgives til den kommunale ligningsmyndighed inden 6 måneder efter  

 afhændelsen.
Erhvervelse af den nye ejerbolig skal ske i løbet af det  

 indkomstår, hvori afhændelsen finder sted, eller i det nærmest efterfølgende.  

 Når den nye ejerbolig er erhvervet, skal den skattepligtige inden 1 måned  

 give meddelelse herom til den kommunale ligningsmyndighed.
Stk. 2.  Den del af henstandsordningen vedrørende en  

 tidligere ejerbolig, som ikke forlænges efter stk. 1, forfalder til betaling  

 ved erhvervelsen af en ny ejerbolig med sidste rettidige betalingsdag 6  

 måneder efter denne dato.
Hvis den skattepligtige ved udløbet af den i stk.  

 1, 2. pkt., nævnte frist ikke har erhvervet en ny ejerbolig, forfalder  

 henstandsbeløbet ved fristens udløb med sidste rettidige betalingsdato 6  

 måneder efter denne dato.
Stk. 3.  Reglerne i stk. 1-2 kan også anvendes, såfremt  

 den skattepligtige har erhvervet den nye ejerbolig inden afhændelsen af den  

 tidligere.
Erhvervelsen af den nye ejerbolig må dog tidligst være sket i det  

 nærmeste foregående indkomstår før det indkomstår, hvori den tidligere  

 ejerbolig afhændes.
Ansøgning om forlængelse skal dog indgives til den  

 kommunale ligningsmyndighed inden 1 måned efter afhændelsen af den tidligere  

 ejerbolig.
Den del af henstanden vedrørende den tidligere ejerbolig, som ikke  

 forlænges, forfalder ved afhændelsen med sidste rettidige betalingsdato 6  

 måneder efter denne dato.
 Stk. 4.  Henstandsordninger vedrørende tidligere  

 ejerboliger i fredede bygninger kan kun forlænges efter reglerne i stk. 1-3,  

 såfremt ejeren ved afhændelsen er pensionist, jf. kildeskattelovens § 89 A,  

 stk. 1.
Kildeskat til Grønland § 54.  Personer, dødsboer, selskaber, fonde,  

 foreninger og institutioner m.v., der har hjemting her i landet, skal  

 foretage indeholdelse af kildeskat til Grønland ved udbetaling eller  

 godskrivning af vederlag for arbejde og ved udbetaling af pensioner, som er  

 omfattet af skattepligt efter den grønlandske landstingslov om indkomstskat.
 § 55.  Registrering af indeholdelsespligtige,  

 regnskabsførelse og redegørelse vedrørende udbetalt eller godskreven indkomst  

 og indeholdt kildeskat samt afgivelse af oplysninger til brug ved  

 skatteligningen og skatteberegningen for indkomstmodtageren foretages efter  

 de regler, der gælder for indeholdelsespligtige med hjemting i Grønland.
Stk. 2.  Indeholdte kildeskattebeløb indbetales til  

 Statsskattedirektoratet tilligemed summarisk redegørelse for de indeholdte  

 beløb efter de regler, der gælder for indeholdelsespligtige med hjemting her  

 i landet.
Når praktiske hensyn taler herfor, kan Statsskattedirektoratet  

 efter forudgående drøftelse med skattedirektoratet i Grønland bestemme, at  

 der skal gælde visse afvigelser herfra.
§ 56.  Såfremt indkomstmodtagerens ophold i Grønland  

 må forventes at vare mindre end 6 måneder, skal den indeholdelsespligtige  

 foretage indeholdelse af såvel dansk som grønlandsk kildeskat.
I den  

 beregnede danske kildeskat fradrages det beløb, der indeholdes i kildeskat  

 til Grønland.
Forskudt indkomstår.
Bøder m.v.
§ 57.  Overtrædelse af bestemmelserne i § 19, § 30, §  

 32, § 33, § 34, stk. 2 og 4, § 35 og § 36 straffes med bøde, hvis  

 overtrædelsen er begået forsætligt eller ved grov uagtsomhed.
På samme måde  

 straffes den, der ikke rettidigt efterkommer et af skattemyndighederne  

 fremsat krav efter § 31.
 Stk. 2.  Ligningskommissionerne - i Københavns og  

 Frederiksberg kommuner skattedirektoratet - bemyndiges til at fastsætte de i  

 kildeskattelovens § 52, stk. 2, 4. pkt., § 53, stk. 1, 3. pkt., § 84, stk. 2,  

 2. pkt., § 85, stk. 3, og § 86, stk. 2, omhandlede daglige bøder.
 Stk. 3.  Statsskattedirektoratet bemyndiges til efter  

 kildeskattelovens § 79, stk. 1, at træffe afgørelse i sager om bøde for  

 overtrædelse af kildeskatteloven.
 Stk. 4.  Statsskattedirektoratet bemyndiges til at  

 fastsætte de i kildeskattelovens § 66, stk. 3, 3. pkt., og § 66 A, stk. 1, 4.  

 pkt., omhandlede daglige bøder.
 Stk. 5.  Statsskattedirektoratet bemyndiges til at  

 indrømme en skattepligtig den i kildeskattelovens § 89 omhandlede  

 midlertidige fritagelse for betaling af A-skat eller B-skat.  

 Statsskattedirektoratet kan bemyndige kommunerne til at indrømme sådan  

 fritagelse.
 Stk. 6.  Udlæg for bøder efter kildeskattelovens § 79  

 kan foretages af pantefogederne, jf. lov om fremgangsmåde ved inddrivelse af  

 skatter og afgifter m.v.
 § 58.  For skattepligtige, der anvender en fra  

 kalenderåret afvigende regnskabsperiode, træder i kapitel 2-4 det til  

 indkomståret svarende kalenderår i stedet for indkomståret.
Ikrafttrædelsesbestemmelser § 59.  Denne bekendtgørelse træder i kraft den 16.  

 november 1988.
 Stk. 2.  Bestemmelserne i kapitel 2 og 3 har virkning  

 for forskudsregistreringen for 1990 og efterfølgende år og for opkrævning af  

 restskat m.v. for 1988 og efterfølgende år.
 Stk. 3.  Bestemmelserne i § 6 og kapitel 4 har virkning  

 for slutligningen for 1988 eller senere.
 Stk. 4.  Fra bekendtgørelsens ikrafttræden ophæves  

 bekendtgørelse nr. 149 af 8. april 1983, som ændret ved bekendtgørelse nr.  

 542 af 5. december 1985 samt ved bekendtgørelse nr. 316 af 25. maj 1987,  

 bekendtgørelse nr. 323 af 14. juni 1984, bekendtgørelse nr. 499 af 20.  

 november 1985 og bekendtgørelse nr. 614 af 3. september 1986. Endvidere  

 ophæves bekendtgørelse nr. 556 af 17. december 1969, bekendtgørelse nr. 544  

 af 20. december 1971, som ændret ved bekendtgørelse nr. 566 af 18. november  

 1975, bekendtgørelse nr. 424 af 25. september 1980, bekendtgørelse nr. 592 af  

 14. december 1983 samt ved bekendtgørelse nr. 214 af 29. maj 1985,  

 bekendtgørelse nr. 545 af 20. december 1971, som ændret ved bekendtgørelse  

 nr. 347 af 13. juli 1972, bekendtgørelse nr. 602 af 22. december 1980 samt  

 ved bekendtgørelse nr. 652 af 8. december 1982, bekendtgørelse nr. 269 af 23.  

 juni 1972, bekendtgørelse nr. 568 af 21. december 1972, bekendtgørelse nr. 77  

 af 12. februar 1974, bekendtgørelse nr. 355 af 31. juli 1980, bekendtgørelse  

 nr. 354 af 2. juli 1984, bekendtgørelse nr. 514 af 28. november 1985,  

 bekendtgørelse nr. 102 af 6. marts 1987, bekendtgørelse nr. 686 af 28.  

 oktober 1987, § 1, nr. 3, i bekendtgørelse nr. 546 af 13. august 1987 og §§ 2  

 og 3 i bekendtgørelse nr. 500 af 19. august 1988.
 Stk. 5.  Bekendtgørelse nr. 28 af 26. januar 1984  

 ophæves med virkning fra den 1. januar 1989.
