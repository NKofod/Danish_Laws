Bilag 1 Bilag 2 Betænkning afgivet af Arbejdsmarkedsudvalget den 28. april 2010 Betænkning over Forslag til lov om ændring af lov om arbejdsmiljø (Samarbejde om sikkerhed og sundhed m.v.) [af beskæftigelsesministeren (Inger Støjberg)] 1. Ændringsforslag 2. Udvalgsarbejdet Møder Høring Spørgsmål 3. Indstillinger og politiske bemærkninger 4. Ændringsforslag med bemærkninger Ændringsforslag Til § 2 Af beskæftigelsesministeren, tiltrådt af udvalget:
 1) I stk. 2 ændres datoen »26. april 2010« til: »21. maj 2010«.
[Udskydelse af ikrafttræden] Bemærkninger Til nr. 1 Jens Vibjerg V Peter Juel Jensen V Louise Schack Elholm V Ulla Tørnæs V Bent Bøgsted DF Colette L.
Brix DF Helle Sjelle KF fmd.
Rasmus Jarlov KF Anders Samuelsen LA Torben Hansen S Anne-Marie Meldgaard S Lone  Møller S Leif Lahn Jensen S nfmd.
Eigil Andersen SF Karsten Hønge SF Morten Østergaard RV Line Barfod EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 126 Oversigt over spørgsmål og svar vedrørende L 126 Bilag 2 Et af udvalgets spørgsmål til beskæftigelsesministeren og dennes svar herpå Spørgsmål 39 og beskæftigelsesministerens svar herpå er optrykt efter ønske fra S.
 Spørgsmål 39:
Ministeren har svaret på spørgsmålene 11, 17, 18, 30, 34, 35 samt 36 til L 126 til Arbejdsmarkedsudvalget vedrørende skriftlighed i den årlige arbejdsmiljødrøftelse.
Svarene samt bemærkninger til loven åbner fortsat en vis mulighed for forskellig tolkning af, hvad skriftligheden omfatter, skriftlighedens rækkevidde samt udgangspunktet for bekendtgørelsesarbejdet.
Vil ministeren samlet oplyse, hvordan kravene skal forstås? Svar:
Jeg kan forstå, at der er en vis uklarhed omkring de indholdsmæssige krav, der stilles i forbindelse med den årlige arbejdsmiljødrøftelse.
Jeg kan i den forbindelse oplyse følgende:
Gennemførelse af den årlige arbejdsmiljødrøftelse sker mundtligt.
I bekendtgørelsen vil der blive stillet en række nærmere krav til drøftelsens indhold.
Virksomheden skal kunne dokumentere over for Arbejdstilsynet, at den årlige drøftelse om arbejdsmiljø har fundet sted.
Dette er tilsynsobjekt for Arbejdstilsynet, jf. mit svar på spørgsmål 17, 18, 30 og 34.
I afrapporteringen fra trepartsudvalget er der enighed om, at resultatet af drøftelsen skal nedfældes skriftligt til virksomhedens interne brug.
Resultatet af drøftelsen vil være tilgængeligt for ledelse og medarbejdere, men det er ikke tilsynsobjekt for Arbejdstilsynet.
Det er således, at arbejdsgiveren allerede i dag skal sørge for, at samarbejdet om sikkerhed og sundhed kan finde sted, samt deltage i samarbejdet.
Som en naturlig følge heraf skal arbejdsgiveren sørge for, at der bliver fulgt op på de beslutninger, der vedrører samarbejdet om sikkerhed og sundhed.
Det vil således også gælde de beslutninger, der træffes på den årlige arbejdsmiljødrøftelse.
Til hjælp for virksomhederne vil Arbejdstilsynet udarbejde vejledning om de nye regler.
Dette vil ske i samarbejde med arbejdsmarkedets parter.
