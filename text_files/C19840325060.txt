 Baggrund:
 -Bekendtgørelse nr. 540 af 2. september 1982 om stoffer og materialer.
 -Arbejdstilsynets anvisning om grænseværdier for stoffer og materialer,  

 publikation nr. 62/1976, 2. udgave 1984.
Denne At-meddelelse oplyser om, hvad der forstås ved grænseværdier for  

 stoffer og materialer (tidligere kaldet Hygiejniske grænseværdier, forkortet  

 HGV), og hvordan grænseværdier benyttes.
Yderligere oplysninger om regler  

 m.v. findes i arbejdstilsynets anvisning om grænseværdier for stoffer og  

 materialer.
 Grænseværdi forkortes til GV.
Fastsættelse af grænseværdier Forureningen af indåndingsluft med stoffer og materialer kan udgøre en  

 sundhedsfare.
Der er derfor for en række stoffer og materialer fastsat  

 grænseværdier.
Udgangspunktet for fastsættelse af grænseværdierne er den tilgængelige  

 viden om skadevirkninger.
En ideel grænseværdi angiver en koncentration, der  

 ikke medfører skader på helbredstilstanden på noget tidspunkt i den udsattes  

 liv.
Den gældende liste over grænseværdier udgør den for øjeblikket mulige  

 tilnærmelse til dette mål.
 Hvis forureningen er mindre end grænseværdien, skulle en normal og sund  

 person ikke blive skadet heraf ved 8 timers dagligt arbejde gennem et helt  

 arbejdsliv.
 Da mennesker reagerer forskelligt på udefra kommende påvirkninger-som det  

 kendes ved reaktionen over for sollys - kan det ikke udelukkes, at nogle kan  

 få forbigående gener ved koncentrationer på eller under grænseværdien eller  

 endog pådrage sig en arbejdsbetinget lidelse.
Ved fastsættelsen af grænseværdier har der siden 1981 været gennemført en  

 procedure, hvor den ovennævnte dokumentation har være foretaget.
Modstående  

 tekniske og økomomiske hensyn kan imidlertid begrænse gennemslagskraften af  

 de helbredsmæssige argumenter ved den endelige fastsættelse af  

 grænseværdierne.
Dokumentationsmateriale om stoffers skadevirkning kan  

 indhentes ved henvendelse til direktoratet for arbejdstilsynet.
Grænseværdilisten Listen over grænseværdier fås hos arbejdstilsynet.
Den udsendes hvert  

 andet år og indeholder normalt en varslingsliste om påtænkte nye eller  

 ændrede grænseværdier.
Enheder Grænseværdier for gasser og dampe angives i rumfang pr. rumfang, normalt  

 som ppm (parts per million = dele pr. million), svarende til antal  

 kubikcentimeter forureningsstof pr. m3 luft.
 Koncentrationen kan også angives i vægt pr. rumfang, mg/kubikmeter dvs.  

 milligram forureningsstof pr. kubikmeter luft.
 For stoffer, der findes som fibre i luften (fx asbest) angives  

 grænseværdien som antal fibre pr. kubikcentimeter luft.
Gennemsnitsværdier Listen over grænseværdier angiver normalt de højst  

 tilladte gennemsnitskoncentrationer for en 8 timers arbejdsdag.
Det vil sige,  

 at grænseværdier gerne må overskrides i en del af arbejdstiden, hvis den så  

 til gengæld er lavere på andre tidspunkter.
Som gennemsnit i løbet af hele  

 dagen må luftforureningen ikke være større end grænseværdien angiver.
 Der tillades dog ikke vilkårligt store overskridelser af grænseværdien i  

 løbet af en arbejdsdag.
 Om udregningen af gennemsnitsværdier og tilladte overskridelser, se  

 arbejdstilsynets anvisning om grænseværdier for stoffer og materialer.
Loftværdi Visse stoffer med akut virkning har en grænseværdi, som aldrig må  

 overskrides.
Denne grænseværdi kaldes en loftværdi.
I grænseværdilisten er  

 sådanne stoffer markeret med L i kolonnen »Anmærkninger«.
Optagelse gennem hud Nogle stoffer, især væsker, kan trænge gennem huden og på den måde optages  

 i organismen.
Sådanne stoffer er i grænseværdilisten markeret med et H.
Kræftfremkaldende stoffer Stoffer, som anses for at være kræftfremkaldende, er opført på en særlig  

 liste i grænseværdilisten.
Måling af luftforurening Det kan være nødvendigt at kontrollere arten og koncentrationen af  

 luftforureningen på arbejdspladsen.
Resultaterne sammenholdes med  

 grænseværdierne.
Der findes regler for, hvordan man beregner den højst tilladte  

 luftforurening, hvis den stammer fra flere stoffer.
Se arbejdstilsynets  

 anvisning om grænseværdier for stoffer og materialer.
 Når flere stoffer forekommer samtidig som luftforurening, kan de have  

 forstærkende eller afsvækkende virkning på hinanden.
Ved måling af luftforurening skal virksomhedens sikkerhedsorganisation  

 inddrages.
Målingerne skal foretages under normale driftsforhold og omfatte  

 særligt belastende faser af arbejdsprocesserne.
 Man skal være særligt opmærksom på forhold, der kan give anledning til  

 dannelse af høje koncentrationer, fx igangsætning/afslutning af  

 arbejdsprocesser, fyldnings/tømningsoperationer, eller rengørings- og  

 reparationsarbejder.
Brugen af grænseværdi(GV) Stoffer og materialer kan være farlige ved indånding, ved kontakt med hud  

 og øjne samt ved indtagelse gennem munden.
Indåndingsfaren.
Ved indretning af arbejdsstedet og udførelse af  

 arbejdet skal, unødig påvirkning fra stoffer og materialer undgås forureningen af luften så vidt muligt fjernes på udviklingsstedet Påvirkningen fra luftforureningen nedbrings så meget, som det er teknisk  

 rimeligt, og fastsatte grænseværdier overholdes.
 Det er ikke tilstrækkeligt at overholde grænseværdien, hvis de øvrige 3  

 betingelser ikke er opfyldt.
Faren ved hudkontakt.
Hovedreglen er, at hudkontakt med stoffer og  

 materialer skal undgås.
Hvis et stof eller materiale kan trænge gennem huden  

 (mærket med et H i listen) udgør det en særlig fare.
Faren ved indtagelse gennem munden.
Grænseværdierne er ikke udtryk  

 for faren ved indtagelse gennem munden.
Er der en sådan fare, skal den fremgå  

 af mærkningen og brugsanvisningen.
Der henvises til Miljøministeriets  

 mærkningsregler om faresymboler og risiko- og sikkerhedssætninger samt til  

 At-meddelelse nr. 3.02.2 om brugsanvisninger for stoffer og materialer.
