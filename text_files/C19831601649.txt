Prøvetid § 1.  Den almindelige prøvetid, medregnet pauser, er  

 indtil 4 timer daglig inden for tidsrummet mellem kl. 11.00 og kl. 15.30. En  

 prøve begynder normalt kl. 11.30 og kun i særlige tilfælde kl. 11.00.
 § 2.  Den almindelige prøvetid kan udvides med 30  

 minutter ved 4 prøver (udvidede prøver) før generalprøven på en  

 førsteopførelse eller en nyindstudering.
 Indstuderes forestillingen med flere rollebesætninger, kan det samlede  

 antal af udvidede prøver på forestillingen ikke overstige 4.
 De udvidede prøver skal placeres inden for de sidste 14 dage før dagen for  

 den planlagte første opførelse af forestillingen, men behøver ikke finde sted  

 på hinanden følgende dage.
 Ved en nyindstudering forstås en genopsætning i anden iscenesættelse eller  

 anden scenografi, eller med en anden og efter teaterchefens skøn i det  

 væsentlige ny rollebesætning, såfremt genopsætningen af teatret offentligt  

 annonceres som en nyindstudering, eller genopsætning af et værk, der ikke har  

 været opført af teatret inden for de sidste 36 måneder.
 § 3.  Den almindelige prøvetid kan udvides med 30  

 minutter ved een prøve (udvidet prøve) før en opførelse med en anden  

 kapelmester, eller med en anden indehaver af en efter teaterchefens skøn  

 væsentlig rolle end ved tidligere opførelser, eller en første opførelse af en  

 reprise.
 Opføres reprisen med to i det væsentlige forskellige rollebesætninger, kan  

 der afholdes to udvidede prøver, een med hver rollebesætning.
 Ved en reprise forstås et værk, som ikke har været opført af teatret inden  

 for de sidste 9 måneder.
 § 4.  Den sidste eller næstsidste prøve før en  

 førsteopførelse eller en nyindstudering kan af teatret anordnes som  

 generalprøve.
 Generalprøven skal forløbe som påregnet ved opførelser af forestillingen.  

 Afbrydelse i prøven kan kun ske, såfremt hændelige uheld gør det påkrævet.  

 Den almindelige prøvetid kan overskrides for at sikre forestillingens  

 kontinuerlige opførelse.
 § 5.  En danser, der skal medvirke i et særligt  

 krævende parti i aftenens forestilling, kan forlade prøven kl. 14, såfremt  

 han skal indtræde på scenen inden kl. 21. Udvidede prøver samt generalprøver  

 kan dog tidligst forlades kl. 15. Det samme gælder i tilfælde, hvor særlige  

 omstændigheder, såsom sygdom og anden uforudset hindring, nødvendiggør  

 danserens tilstedeværelse efter kl. 14.
 Bortset fra de i stk. 1, 2. og 3. pkt. nævnte tilfælde kan øvrige  

 medvirkende dansere i aftenens forestilling forlade prøven kl. 15.
 Det tilkendegives ved tildelingen, om et parti kan anses for særligt  

 krævende.
§ 6.  En danser har pligt til at møde til prøvning af  

 kostumer på det bekendtgjorte tidspunkt.
Prøvning af kostumer skal finde sted  

 inden for tidsrummet mellem kl. 11 og kl. 15.30.
 § 7.  Som prøvetid medregnes ikke den tid, der medgår  

 til træningsskoler, undervisning, sminkning og påklædning.
§ 8.  I august måned er en danser tillige pligtig at  

 deltage i aftenprøver i tiden mellem kl. 19.00 og kl. 22.00 på ugens fem  

 første dage samt på den sidste lørdag i august.
Varigheden af en aftenprøve  

 kan ikke overstige 2 timer og 30 minutter.
Er prøven anordnet som udvidet  

 prøve eller generalprøve kan varigheden udstrækkes til 3 timer.
§ 9.  Prøver på aftenens forestilling, der er  

 foranlediget af sygdom, skal afholdes inden for den almindelige prøvetid.
Der  

 kan afholdes opstillingsprøve inden og under forestillingen og indtil 15  

 minutter, efter at alle indkaldte er kommet til stede.
Pauser § 10.  I prøvetiden har dansere ret til en  

 frokostpause på 35 minutter, der placeres inden for tidsrummet fra kl. 11.30  

 til kl. 13.00. Tidspunktet for pausen angives på prøvesedlen.
 Fortsætter prøven ud over 2 timer efter ophøret af frokostpausen, har de  

 medvirkende endvidere ret til 20 minutters pause, der placeres tidligst 30  

 minutter og senest 2 timer efter udløbet af frokostpausen.
 Pauserne placeres i øvrigt efter prøvelederens nærmere bestemmelse og  

 beregnes på grundlag af den på prøvesedlen angivne varighed af prøven.
 De medvirkende i en prøve skal være parat til at genoptage arbejdet i  

 prøvelokalet eller på scenen ved pausens ophør.
 Under aftenprøver af indtil 2 timer og 30 minutters varighed har de  

 medvirkende ret til 20 minutters pause, der placeres tidligst 1 time og  

 senest 2 timer efter prøvens begyndelse.
 Under generalprøve placeres pauserne som påregnet under forestillingen.
Bekendtgørelse af prøver § 11.  Prøver bekendtgøres ved opslag på dertil  

 bestemte steder.
De medvirkende må selv holde sig orienteret om opslag.
 Hovedprøvesedlen opslås onsdag og lørdag inden kl. 15.30 med angivelse af  

 prøver på henholdsvis den følgende mandag, tirsdag og onsdag og den følgende  

 torsdag, fredag og lørdag.
 Prøver i balletsal bekendtgøres fredag, mandag og onsdag med gyldighed fra  

 henholdsvis den følgende mandag, onsdag og fredag.
 Afholdelse af fotograferingsprøve angives på prøvesedlen.
 § 12.  Prøvens indhold og forløb skal tilrettelægges  

 for at sikre en hensigtsmæssig udnyttelse af prøvetiden.
 Med de i nærværende reglement fastsatte begrænsninger kan der derfor,  

 såvel før som under prøven, foretages enhver ændring i prøveforløbet, som  

 teatret skønner fornøden, herunder anordnes pause, standsning eller  

 gentagelser.
ndringer i prøvesedlen, som enten indebærer indkaldelse af personer,  

 der ikke er ansat til prøve, eller som medfører fremrykkelse af tidspunktet  

 for påbegyndelse eller udskydelse af tidspunktet for afslutning af en prøve,  

 skal bekendtgøres ved opslag senest 48 timer før prøvens begyndelse eller ved  

 personlig meddelelse senest ved rådighedspligtens ophør 2 dage før  

 prøvedagen.
Disse frister gælder ikke, når ændring er foranlediget af sygdom  

 eller anden uforudset hindring.
 De i stk. 3 nævnte ændringer skal begrundes af teatret ved opslag.
Begrænsning og beregning af tjenestetid § 13.  Den daglige tjenestetid for en danser kan ikke  

 overstige 7 1/2 time.
 Ved beregningen medregnes ikke den tid, der medgår til træningsskoler,  

 undervisning, sminkning og påklædning.
Rådighedspligt § 14.  Enhver danser skal ved opgivelse af  

 telefonnummer eller adresse gøre det muligt for teatret på forestillingsdage  

 at aflevere meddelelser om tjenesten.
I tiden fra 2 timer og indtil 30  

 minutter før forestillingens begyndelse skal alle, der ikke er sygemeldt  

 eller fritaget for tjeneste, være beredt til at optræde på teatret, og skal  

 kunne antræffes på bopælen eller et fra den anvist sted.
 Teatret skal på forestillingsdage, undtagen søn- og helligdage mellem kl.  

 10 og kl. 16 samt på alle forestillingsdage i tidsrummet fra 1 time og indtil  

 15 minutter før forestillingens begyndelse på et opgivet telefonnummer give  

 danserne mulighed for at indhente og afgive oplysninger om tjenesten.
 Enhver ansat bør under sin ferie eller orlov meddele teatret en adresse,  

 hvorfra vedkommende kan modtage meddelelser fra teatret.
Fridage og ferie § 15.  En danser har ikke tjeneste- og rådighedspligt  

 på søndage, bortset fra 8 søndage i hver sæson.
Disse 8 dage skal fastlægges  

 og bekendtgøres af teatret ved opslag senest den 1. september.
 På 4 hverdage i hver sæson har danseren ikke tjeneste- og rådighedspligt.  

 Disse 4 dage fastlægges enkeltvis og bekendtgøres med mindst 6 dages varsel.
 § 16.  Der gives ikke forestilling og afholdes ikke  

 prøve lillejuleaftensdag, juleaftensdag, 1. juledag, skærtorsdag, langfredag,  

 påskelørdag, 1. og 2. påskedag og 1. og 2. pinsedag.
Der afholdes ikke prøve på søn- og helligdage, medmindre teaterchefen  

 skønner det absolut påkrævet af hensyn til samme dags forestilling.
En sådan  

 prøve kan ikke vare længere end 2 timer.
§ 17.  Der tilkommer dansere en samlet, årlig  

 sommerferie på 59 dage, beliggende inden for tidsrummet mellem den 1. juni og  

 den 1. september.
Tidspunktet for sommerferien skal bekendtgøres ved opslag  

 senest den 1. september.
Herudover tilkommer der dansere en samlet, årlig vinterferie på 10 dage,  

 der begynder ved tjenestens afslutning en torsdag og varer til tjenestens  

 begyndelse den næstfølgende mandag.
Tidspunktet for vinterferien, der  

 placeres inden for tidsrummet mellem den 1. januar og den 1. marts, skal  

 bekendtgøres ved opslag 2 måneder før feriens begyndelse og senest den 1.  

 december.
 Bemærkninger til reglement om tjenestetid for balletten.
 Til § 1:
 Teatrets oprindelige forslag om at gøre deltagelse i træningsskoler  

 obligatorisk er udgået, specielt under hensyn til, at balletten har erklæret  

 sig indforstået med, at teatret ved opretholdelse af en i princippet  

 frivillig deltagelse eventuelt kan se sig nødsaget til at indføre en eller  

 anden form for kontrol, således at der opnås sikkerhed for, at de enkelte  

 dansere følger den nødvendige, daglige træning.
Adgang til »i særlige tilfælde« at lade en prøve påbegynde kl.  

 11 er kun tænkt anvendt i overensstemmelse med den hidtidige praksis, f.eks.  

 når hensynet til overholdelsen af en fastsat premieredato, ændring af  

 aftenens forestilling, gennemførelse af festspil, gæstespil i udlandet,  

 sygdom, scenetekniske forhold eller medvirken af gæstekoreografer eller  

 gæstedansere gør det nødvendigt.
Såfremt en prøve påbegyndes kl. 11, vil der  

 blive tale om en afkortning af træningsskolen for de i prøven medvirkende  

 dansere.
 Til § 2 og § 3:
Begrebet »udvidet prøve« har alene relation til prøvetidens  

 længde, dvs. overskridelse af den i § 1 nævnte almindelige prøvetid.
Udvidede  

 prøver behøver derfor ikke foregå med fuld eller delvis anvendelse af  

 dekorationer, belysning, kostumer og maskering, ligesom teatret i nødvendigt  

 omfang kan anordne pause, standsning eller gentagelse.
Udtrykket  

 »fuldstændig prøve«, om hvis afgrænsning der hidtil har været  

 afvigende opfattelser, indgår ikke i nærværende reglement.
Teatret er  

 indstillet på ikke at anordne maskering til prøver i videre omfang, end hvad  

 der måtte være nødvendigt af hensyn til lys og fotografering.
 En generalprøve regnes ikke som udvidet prøve, uanset at den i medfør af §  

 4 måtte strække ud over den almindelige prøvetid.
 Til § 3, stk. 1:
Balletten har ønsket formuleringen »anden kapelmester« ændret  

 til »fremmed kapelmester«, idet man finder det unødvendigt at  

 anordne en udvidet prøve på en balletforestilling, såfremt en af teatrets  

 egne, faste kapelmestre skal overtage forestillingen.
Efter ballettens  

 opfattelse vil det i denne forbindelse være tilstrækkeligt for kapelmesteren  

 at overvære enkelte prøvesalsprøver.
 For så vidt angår udtrykket »en anden indehaver af en .â.â.â.  

 væsentlig rolle« har balletten fundet, at det som hovedregel er  

 overflødigt at anordne en udvidet prøve, såfremt rolleindehaveren er en af  

 teatrets egne, faste dansere, idet disse normalt gennem deltagelse i det  

 forudgående prøveforløb vil have opnået tilstrækkeligt kendskab til partiet.  

 Udvidet prøve skulle dog kunne anordnes, såfremt den ændrede rollefordeling  

 skyldes forhold af hændelig karakter, som f.eks. sygdom og ændring af  

 aftenens forestilling (rød plakat), samt i tilfælde af at partiet skal  

 udføres af en danser, der ikke er fast knyttet til teatret.
Uanset at bestemmelsen ikke i første række tager sigte på balletten, har  

 teatret været betænkelig ved en ændret formulering i overensstemmelse med  

 ballettens ønsker, særlig fordi det må anses for uheldigt på forhånd at  

 fastlåse sig i konkrete undtagelsessituationer.
Teatret er imidlertid  

 indstillet på i videst muligt omfang at tage hensyn til ballettens ønsker i  

 hvert enkelt tilfælde.
 Til § 4:
 Formuleringen af stk. 1 åbner mulighed for, at det i visse særlige  

 tilfælde kan være rimeligt og hensigtsmæssigt for alle parter at undlade  

 afholdelse af generalprøve i traditionel forstand, herunder at den foregår  

 med publikum og alene med de standsninger, der er forudsat eller hændelige.
Der er endvidere givet teatret valgfrihed med hensyn til, hvilken af de to  

 sidste prøver før førsteopførelsen der i givet fald anordnes som  

 generalprøve.
Begrundelsen er bl.a., at man ved dobbeltbesætninger af en  

 forestilling vil kunne lade den næstsidste prøve afholde som generalprøve for  

 den rollebesætning, der medvirker på premiereaftenen og herefter eventuelt  

 anvende en af de i § 2 nævnte udvidede prøver som en art generalprøve for den  

 anden rollebesætning ved den sidste prøve før førsteopførelsen.
Hensynet til  

 de kunstnere, der medvirker i en forestilling af meget belastende karakter,  

 kan tillige eventuelt tale for at anordne den næstsidste prøve før  

 førsteopførelsen som generalprøve, således at den sidste prøve vil kunne få  

 en af hensyn til premieren og de medvirkende kunstnere mindre krævende og  

 mindre forceret karakter.
 Til § 5:
 Det er fra teatrets side pointeret, at antallet af partier, der kan anses  

 for særligt krævende må begrænses mest muligt, idet de i reglementet hjemlede  

 muligheder for et effektivt prøvearbejde og prøveforløb ellers vil blive  

 illusoriske.
Afgørelsen af, hvorvidt medvirken kan anses for særligt krævende, må  

 træffes helt konkret for hver enkelt forestilling, idet der bør tages hensyn  

 til varigheden og sværhedsgraden ved den enkeltes medvirken, herunder tillige  

 til den fysiske og psykiske belastning.
Da afgørelsen er konkret, vil det  

 således kunne forekomme, at kun en enkelt eller nogle ganske få roller er  

 omfattet af ovennævnte kriterium.
 Til § 9:
Balletten har ønsket indsat en bestemmelse om, at det så vidt muligt må  

 undgås, at der afholdes prøver på en ballet, der indgår i repertoiret samme  

 dags aften.
Man vil dog ikke modsætte sig afholdelse af en opstillingsprøve  

 eller anden lettere prøve samt prøver, der måtte være nødvendige på grund af  

 hændelige forhold som f.eks. sygdom og ændring af aftenens forestilling (rød  

 plakat).
 Balletten har endvidere ønsket indsat en bestemmelse om, at prøver på  

 aftenens forestilling samt prøver, der er foranlediget af sygdom, så vidt  

 muligt skal placeres forud for andre prøver.
Teatret har ikke fundet det hensigtsmæssigt at optage bestemmelser i  

 overensstemmelse med disse ønsker, bortset fra bestemmelsen om sygdomsprøver,  

 idet sådanne generelle regler - som også erkendt af balletten - nødvendigvis  

 må kunne fraviges, f.eks. når personale fra andre af teatrets afdelinger  

 medvirker, herunder specielt ved sceneprøver med orkester, og eventuelt  

 tillige ved prøver, der foregår under medvirken af en udenlandsk  

 gæsteinstruktør.
Der kan også forekomme andre tilfælde, som det på forhånd er  

 vanskeligt at forudse.
Teatret er imidlertid indstillet på at opretholde den  

 hidtidige praksis, der stort set er i overensstemmelse med ballettens ønsker.
 Til § 10:
 Balletten havde oprindeligt fremsat ønske om, at frokostpausen  

 undtagelsesfrit skulle placeres mellem kl. 12.30 og kl. 13, evt. dog således  

 at den kunne påbegyndes indtil 15 min. tidligere eller senere end kl. 12.30.  

 Under hensyn til at prøvetiden er forkortet, samt til at 2 timers uafbrudt  

 prøve må anses mest effektivt for alle parter, er balletten gået med til, at  

 frokostpausen gøres forskydelig, således at den skal afholdes inden for  

 tidsrummet fra kl. 11.30 til kl. 13. Frokostpausen vil derfor normalt ligge  

 fra kl. 11.30 til kl. 12, såfremt prøven først påbegyndes kl. 12, og fra kl.  

 12.30 til kl. 13, såfremt prøven påbegyndtes kl. 11.30 eller kl. 11.
 Til § 12:
Teatret har under forhandlingerne lagt vægt på at udforme reglementet,  

 således at dette såvidt muligt kan føre til en rationalisering og  

 effektivisering af arbejdet.
Med den nuværende driftsform og de  

 tilstedeværende lokaleforhold er det kun i forholdsvis beskedent omfang  

 muligt at nå dette mål, og teatret har derfor under forhandlingerne med  

 personaleorganisationerne set sig nødsaget til delvis at måtte afvise eller  

 begrænse de fremførte ønsker med hensyn til fastlæggelse og nedskæring af  

 arbejdstiden (prøvetiden). Dette har også været nødvendigt på områder, hvor  

 man i og for sig kan anerkende rimeligheden af de fra personalets side  

 fremførte synspunkter.
I forbindelse med indførelsen af en ferie- og fridagsordning har det for  

 teatret været en afgørende forudsætning, at personalet herefter måtte stå til  

 rådighed for prøvearbejdet hver inden for den fastsatte prøvetid.
Teatret må  

 derfor også have mulighed for at ændre den på prøvesedlen angivne disposition  

 for en prøve på et hvilketsomhelst tidspunkt, såvel før som under prøven.  

 Ganske vist indeholdt det hidtil gældende reglement ikke nogen begrænsninger  

 i så henseende, men i praksis havde der udviklet sig visse hindringer for en  

 effektiv og hensigtsmæssig udnyttelse af prøvetiden, der - hvis de blev  

 opretholdt - som en uundgåelig følge af de nu fastlagte prøvetider, fridage  

 og ferier ville bevirke en nedgang i antallet af produktioner, hvilket  

 hverken teatret, kunstnerne eller publikum kan være interesseret i.
 Retten til at disponere over prøveforløbet skal naturligvis ikke kunne  

 misbruges på vilkårlig måde, og ændringer begrundet i luner, tilfældige  

 omstændigheder, sløseri eller manglende planlægning såvel som ændringer som  

 følge af rent personlige og teatret uvedkommende forhold kan ikke tolereres.  

 Dette gælder i lige høj grad set fra personalets synspunkt som fra ledelsens.  

 Man har derfor foreslået, at det udtrykkeligt fastslås, at prøvens indhold og  

 forløb skal tilrettelægges for at sikre en hensigtsmæssig udnyttelse af  

 prøvetiden.
Det er næppe muligt at angive nogen nærmere præcisering af kravene til  

 prøveforløbet, men bestemmelsen vil i hvert fald give personalet et grundlag  

 for at påtale en eventuel mangelfuld eller dårligt tilrettelagt arbejdsgang,  

 ligesom det følger af bestemmelsen, at lederen af prøven bør foretage en  

 forudgående tilrettelæggelse af prøvearbejdet.
Bestemmelsen må selvfølgelig  

 læses med den begrænsning som følger af, at det kan være vanskeligt på  

 forhånd at fastlægge den kunstneriske skabelsesproces i detailler, særligt  

 inden for en kunstart som f.eks. balletten og en forudgående planlægning skal  

 heller ikke være til hinder for, at der senere foretages ændringer, såfremt  

 dette efter de konkret foreliggende omstændigheder skønnes hensigtsmæssigt  

 for at nå frem til det kunstnerisk bedst mulige resultat.
For at præcisere  

 dette har man udformet reglen i 2. punktum, hvormed det er tilsigtet at  

 tilkendegive, at der er adgang til, såvel før som under prøven at foretage  

 enhver ændring eller supplering af denne, herunder bestemme, at værker eller  

 dele heraf skal gentages, eller at der skal prøves på andre dele af værker,  

 på flere værker, med andre ledere eller i andre lokaler end planlagt.
Der kan  

 tillige foretages ændringer med hensyn til prøvens karakter af orkesterprøve,  

 sang- og orkesterprøve, fotograferingsprøve, salsprøve eller sceneprøve.
Ej  

 heller gælder der nogen begrænsning i antallet af værker, som ønskes prøvet.  

 Det skal fremtidigt heller ikke være fornødent at angive noget forbehold i så  

 henseende på prøvesedlen.
Balletten har lagt vægt på, at den ansvarlige kapelmester skal følge  

 mindst fire prøver ved en nyproduktion og mindst en prøve ved en  

 nyindstudering.
Teatret vil søge dette ønske imødekommet.
 Til § 17:
Det samlede antal feriedage er uændret.
Det er imidlertid nu præciseret,  

 at tidspunktet for afholdelse af sommerferie kan forskydes inden for de  

 angivne ydergrænser.
