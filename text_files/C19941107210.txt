 Ansættelse af ledige i jobtræning og særligt tilrettelagte  

 jobtræningsforløb.
Folketinget har den 30. juni 1993 vedtaget lov nr. 434 om en aktiv  

 arbejdsmarkedspolitik.
Loven er siden fulgt op af en række bekendtgørelser,  

 cirkulærer og vejledninger.
Kopi af Finansministeriets cirkulære af 6. januar  

 1994 om budgetmæssig behandling af udgifter til jobtræningsforløb i staten  

 vedlægges til orientering.
 Efter lov om aktiv arbejdsmarkedspolitik har staten pligt til at  

 fremskaffe en given kvote jobtræningspladser til ledige.
Der gælder forskellige jobtræningsordninger.
Fælles for alle  

 jobtræningsordningerne er, at AF-kontorerne foretager visitationen af ledige.
 Direktoratet kan nærmere oplyse følgende om de forskellige  

 jobtræningsordninger:
 1. Særligt tilrettelagte jobtræningsforløb under  

 delperiode 2, der er indbudgetteret på finansloven (underkonto 81).
Arbejdsministeriet har udmeldt en særlig statslig kvote til ansættelse af  

 ledige i delperiode 2 i særligt tilrettelagte jobtræningsforløb, hvilket vil  

 sige ledige med mindst 4 års forudgående ledighed.
Delperiode 2 kvoten udgør  

 i 1994 omregnet til helårspladser i alt ca. 2.900.
Delperiode 2 kvoten er udmeldt til ministerområderne på grundlag af  

 indgivne ønsker fra de enkelte ministerier.
De enkelte tjenestesteder har  

 tidligere tilkendegivet, hvor mange langtidsledige i særligt tilrettelagte  

 jobtræningsforløb der ønskes ansat.
Kriminalforsorgen har fået en kvote  

 svarende til 50 stillinger af 20 timer.
I vedlagte bilag er angivet, hvor  

 mange timer hver enkelt anstalt har til rådighed til disse ansættelser.
 Lønudgiften til ansættelser af ledige i delperiode 2 i særligt  

 tilrettelagte jobtræningsforløb er optaget på finansloven for 1994, således  

 at der ikke skal søges refusion eller løntilskud.
 Anvendelsen af kvoten sker ved, at der indgås aftale med  

 Arbejdsformidlingen om et særligt tilrettelagt jobtræningsforløb, der kan  

 indeholde ansættelse på gennemsnitligt 20 timer pr. uge.
 2. Jobtræning og særligt tilrettelagte  

 jobtræningsforløb, der er omfattet af den ordinære statslige kvote.
Den ordinære statslige kvote udgør i 1994 i alt 2.700 helårspladser.
Den  

 kan anvendes til ansættelse af ledige i henholdsvis delperiode 1 og  

 delperiode 2 i jobtræning og særligt tilrettelagte jobtræningsforløb.
Kvoten er fordelt til AF-regionerne, som herefter disponerer i forhold til  

 de enkelte statsinstitutioner.
Dette kan ske ved, at Arbejdsformidlingen  

 retter henvendelse til anstalten, eller ved at anstalten selv - på en særlig  

 blanket, som fås hos Arbejdsformidlingen - indgiver ønsker om jobtræning og  

 særligt tilrettelagte jobtræningsforløb til den lokale AF-region.
Ved ansættelse i jobtræning udbetaler Arbejdsformidlingen et løntilskud på  

 43 kr. pr. time.
I særligt tilrettelagte jobtræningsforløb fastsættes  

 tilskuddet ved individuel aftale.
 Lønudgifter, løntilskud og et overheadtillæg, der indtil videre er fastsat  

 til 750 kr. pr. måned, optages på forslag til tillægsbevillingsloven (TB).
 3. Andre ansættelser uden for kvoterne.
Der er mulighed for at ansætte dagpengeberettigede ledige uden for de  

 ovennævnte kvoter.
Disse ansættelser kan ske på følgende måder:
a.
Der kan oveartages pladser fra den (amts)kommunale kvote.  

 Statsinstitutionen modtager løntilskud fra Arbejdsformidlingen og  

 (amts)kommunen refunderer den resterende del af lønudgiften til  

 institutionen.
Lønudgifter, løntilskud og den (amts)kommunale refusion  

 optages på TB.
b.
Der kan ansættes dagpengeberettigede i jobtræning eller i særligt  

 tilrettelagte jobtræningsforløb i de tilfælde, hvor statskvoten er opbrugt i  

 den pågældende AF-region.
Aftale herom indgås med de lokale AF-kontorer.  

 Institutionen vil modtage løntilskud, og få refunderet den resterende  

 lønudgift af Arbejdsformidlingen.
Lønudgifter, løntilskud og refusion af  

 nettolønudgift optages på TB.
c.
Der kan ansættes ledige kontanthjælpsmodtagere i jobtræning og i  

 særligt tilrettelagte jobtræningsforløb.
d.
Der kan ansættes ledige i selvfunden jobtræning.
Institutionen vil  

 modtage løntilskud fra Arbejdsformidlingen.
 Såfremt anstalten ønsker, eller har tilbud om, at ansætte ledige  

 kontanthjælpsmodtagere eller ledige i selvfunden jobtræning efter reglerne i  

 pkt. 3 c og d, skal der inden, der indgås aftale om konkret ansættelse  

 indhentes tilladelse fra direktoratet. Årsagen hertil er, at der for disse  

 grupper ikke er fuld refusion.
 4. Generelle bemærkninger.
Ansættelse i jobtræningsforløb sker efter aftale mellem anstalten og  

 AF-kontorerne.
Med hensyn til de budgetmæssige og regnskabsmæssige  

 indberetninger forholdes som omtalt i vedlagte LRK-information nr. 71.
 Indgåelse af jobtræningsforløb bør fortrinsvis ske, således at  

 kriminalforsorgens tjenestesteder sikrer, at statens forpligtelse opfyldes  

 ved at beskæftige ledige i de omhandlede ordninger beskrevet under punkterne  

 1 og 2. Når denne forpligtelse er opfyldt, vil der kunne indgås aftale om  

 ansættelse i de øvrige jobtræningsordninger.
Ansatte i jobtræningsforløb er omfattet af de af statens indgåede  

 overenskomster.
Heraf følger, at man bl.a. skal iagttage gældende  

 afskedsfrister, pligt til ydelse af pensionsbidrag, gruppelivsordninger m.v.
 Det bemærkes, at et jobtræningsforløb og et særligt tilrettelagt  

 jobtræningsforløb kan aftales for en periode fra 3 til 12 måneder.
 Der vedlægges til orientering et medarbejderskema, der kan anvendes ved  

 ansættelse i jobtræningsforløb.
 Forespørgsler i forbindelse med jobtræningsordningerne kan rettes til  

 fuldmægtig Karin Thomsen og kontorfuldmægtig Majbrit Klyft, lokalnr. 256 og  

 257.
