Folketinget har den 21. maj 1991 vedtaget forslag til lov om ændring af  

 lov om dagpenge ved sygdom eller fødsel (L 45) (* 1) Lovændringerne træder i kraft den 1. juli 1991.
 Dagpengelovens § 13, stk. 3, er ændret således, at en fader har ret til  

 dagpenge i de 10 uger efter udløbet af den 14. uge efter fødslen, selv om  

 moderen ikke i samme periode har lønindtægt eller selvstændig  

 erhvervsindtægt.
 Endvidere er § 14, stk. 2, ændret således, at den ene af de 2  

 adoptionssøgende ægtefæller har ret til dagpenge, selv om den anden ægtefælle  

 ikke samtidig har lønindtægt eller selvstændig erhvervsindtægt.
 I de tilfælde, hvor der ved lovens ikrafttræden er tale om en løbende  

 orlovsperiode, vil loven kunne finde anvendelse for den resterende del af  

 orlovsperioden.
