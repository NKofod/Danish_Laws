Tvangsindgreb og retssikkerhedsloven Forholdet til strafferetsplejen ved  

 tvangsindgreb I anledning af nogle artikler i SR-SKAT (2/06,  

 4/06 og 5/06) af henholdsvis professor Ole Bjørn og fuldmægtig Marit  

 Nilsen, Skattecenter København, om forståelsen af retssikkerhedslovens (RSL)  

 §  

 9, skal SKAT, Hovedcentret udtale følgende:
 Efter RSL § 9, stk. 1, kan tvangsindgreb over  

 for en fysisk eller juridisk person, der med rimelig grund mistænkes for at  

 have begået en strafbar lovovertrædelse, alene ske efter reglerne i  

 retsplejeloven  

 om strafferetsplejen, hvis tvangsindgrebets formål er at tilvejebringe  

 oplysninger  

 om det eller de forhold, mistanken vedrører.
RSL § 9, stk. 1, gælder dog ikke, hvis  

 tvangsindgrebet gennemføres med henblik på at tilvejebringe oplysninger til  

 brug for behandlingen af andre spørgsmål end fastsættelse af straf, jf.
RSL §  

 9, stk. 2.
Ole Bjørns synspunkt er, som det kommer til  

 udtryk i artiklen "Retssikkerhedsloven og skatteforvaltningsretten"  

 SR-SKAT, 2/06, pag. 133, at hvis der på forhånd er eller under et  

 tvangsindgreb  

 opstår rimelig grund til mistanke om f.eks. overtrædelse af  

 skattekontrollovens  

 § 13, kan et tvangsindgreb ikke gennemføres eller fortsættes uden den skatte-  

 og afgiftspligtiges samtykke, jf.
RSL § 9, stk. 4. I modsat fald må politiet  

 tilkaldes med henblik på at overtage sagen.
SKATs opgave er ikke at efterforske  

 overtrædelser af skatte- og afgiftslovgivningen.
Denne kompetence tilkommer  

 politiet - også hvor der er tale overtrædelser af særlovgivningen.
En af  

 SKATs  

 primære opgaver er bl.a. at indhente oplysninger fra de skatte- og  

 afgiftspligtige og eventuelt tredjemand med henblik på at tilvejebringe det  

 fornødne grundlag for at kunne foretage en korrekt skatteansættelse eller  

 opgørelse af afgiftstilsvaret.
SKATs gennemførelse af tvangsindgreb tjener  

 derfor et andet formål end tilvejebringelse af oplysninger til brug for  

 fastsættelsen af straf.
At SKAT ved et tvangsindgreb eventuelt kommer i  

 besiddelse  

 af oplysninger, der også kan være bevis for en strafbar lovovertrædelse, er  

 uden betydning, når formålet med tvangsindgrebet udelukkende er at  

 tilvejebringe grundlaget for opgørelsen af skatte- og afgiftskravet.
Det er  

 derfor SKATs opfattelse, at tvangsindgreb kan gennemføres uanset, om der  

 foreligger en rimelig grund til mistanke om en strafbar lov-overtrædelse.
I forhold til tredjemand gælder det samme,  

 d.v.s. at tvangsindgreb kan gennemføres, hvis tvangsindgrebet har til formål  

 at  

 tilvejebringe oplysninger af betydning for skatteansættelsen eller opgørelsen  

 af afgiftstilsvaret og ikke til brug for bedømmelsen af et strafbart forhold,  

 jf.
RSL § 9, stk. 3.
Forbud mod selvinkriminering Det fremgår af art. 6 i Den Europæiske  

 Menneskerettighedskonvention, at en person, som er mistænkt for et strafbart  

 forhold, ikke har pligt til at udtale sig om den påståede lovovertrædelse og  

 ikke kan tvinges til at medvirke til opklaringen af det påståede strafbare  

 forhold.
 Dette princip er også fastslået i  

 retsplejelovens § 752. Princippet er videreført i RSL § 10, stk. 1, hvoraf  

 det  

 fremgår, at hvis der er en konkret mistanke om, at en fysisk eller juridisk  

 person har begået en strafbar lovovertrædelse, gælder bestemmelser om  

 oplysningspligt over for en myndighed ikke, medmindre det kan udelukkes, at  

 oplysningerne kan have betydning for bedømmelsen af den formodede  

 lovovertrædelse.
RSL § 10, stk. 1, gælder ikke i forhold til  

 tredjemands oplysningspligt, hvis oplysningspligten alene pålægges til brug  

 for  

 behandlingen af andre spørgsmål end fastsættelse af straf.
Dette indebærer,  

 at  

 tredjemands oplysningspligt fortsat gælder, når oplysningspligten f.eks. har  

 til formål at tilvejebringe grundlaget for opgørelsen af skatte- og  

 afgiftskravet, jf.
RSL § 10, stk. 2.
Hvis der under et tvangsindgreb opstår konkret  

 mistanke om et strafbart forhold, har myndigheden pligt til at vejlede  

 vedkommende om, at den pågældende ikke har pligt til at give oplysninger, som  

 kan have betydning for bedømmelsen af den formodede lovovertrædelse, men  

 tvangsindgrebet kan efter SKATs opfattelse gennemføres under iagttagelse af  

 forbudet  

 mod selvinkriminering, jf.
RSL § 10, stk. 3. Det bemærkes i den forbindelse,  

 at  

 skatte- og afgiftslovgivningens bestemmelser om tvangsindgreb også indeholder  

 en pligt for den skatte- og afgiftspligtige til at bistå SKAT med vejledning  

 og  

 hjælp under tvangsindgrebet.
