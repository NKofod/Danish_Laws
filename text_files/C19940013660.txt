1. Baggrund Denne vejledning skal understrege, at der mellem AF og  

 arbejdsløshedskasserne er en gensidig informationspligt.
Endvidere præciserer  

 vejledningen AF's pligt til at underrette arbejdsløshedskassen ved afslag på  

 tilbud og i forbindelse med negativt formidlingsudfald m.v., samt kassernes  

 forpligtelser i forbindelse med underretningerne.
 De beskrevne regler for AF's underretning af arbejdsløshedskasserne og  

 arbejdsløshedskassernes behandling af underretningerne gælder både delperiode  

 1 og 2.
2. Reglerne for AF's pligt til at underrette  

 arbejdsløshedskassen Reglerne for AF's underretningspligt findes i bekendtgørelse nr. 1200 af  

 27. december 1993 om en aktiv arbejdsmarkedsindsats.
Ifølge bekendtgørelsen  

 skal AF underrette arbejdsløshedskassen, hvis det ledige  

 arbejdsløshedskassemedlem:
Ad a) og b) Særligt om aktiviteter og kontakt Såfremt den ledige ikke reagerer på AF's kontakt, indkaldelse til  

 temamøde, kontaktbrev m.v., som gennemføres med henblik på at vedligeholde  

 den lediges kontakt med AF, skal AF underrette arbejdsløshedskassen.
Ad c) og d) Særligt om formidling Forud for formidling vil AF som hovedregel afholde en samtale med den  

 ledige.
Hvis den ledige udebliver herfra, eller hvis den ledige ved  

 formidlingssamtalen opfører sig på en måde, der kan sidestilles med en  

 afvisning af at påtage sig arbejdet, skal AF underrette arbejdsløshedskassen.
Det samme gælder ved manglende fremmøde hos en arbejdsgiver og ved  

 afvisning hos arbejdsgiveren af at påtage sig et formidlet arbejde.
I disse  

 tilfælde vil det være en forudsætning for at underretningen kan foretages, at  

 AF fra arbejdsgiveren har modtaget oplysninger om formidlingsudfaldet.
Hvis  

 arbejdsgiveren ikke henvender sig, skal AF selv foretage opfølgning.
Hvis AF formidler ordinært arbejde til en ledig, der har fået udarbejdet  

 en handlingsplan eller deltager i tilbud efter en handlingsplan, skal AF  

 underrette arbejdsløshedskassen ved afslag på formidlet arbejde m.v. på samme  

 måde, som hvis der ikke foreligger en handlingsplan.
Der henvises til  

Arbejdsministeriets vejledning af 10. maj 1994 om rådighedsforpligtelsen i  

 forbindelse med tilbud efter lov om en aktiv arbejdsmarkedspolitik.
 Ad e) Særligt om den individuelle handlingsplan m.v.
 Den individuelle handlingsplan angiver den overordnede ramme for den  

 lediges rådighedsforpligtelse, og har som mål, at den ledige opnår varig  

 ordinær beskæftigelse.
 Der skal udarbejdes en handlingsplan, når AF giver den ledige et tilbud i  

 henhold til bekendtgørelsen, men ikke hvor den ledige formidles ordinær  

 beskæftigelse.
Såfremt den ledige afviser at medvirke til udarbejdelse af handlingsplanen  

 eller til en revision heraf, skal AF underrette den lediges  

 arbejdsløshedskasse.
Det samme gælder, hvor den lediges handlemåde må  

 sidestilles med at pågældende afviser at medvirke ved udarbejdelse eller  

 revision af en handlingsplan (se bilag (* 1). Der skal også ske underretning,  

 hvis den ledige afslår eller afbryder et tilbud efter handlingsplanen, f.eks.  

 at påbegynde et aftalt uddannelsesforløb.
 For så vidt angår den lediges rådighedsforpligtigelse i forbindelse med  

 tilbud efter handlingsplanen, henvises til Arbejdsministeriets vejledning af  

 10. maj 1994.
Det skal præciseres, at AF i de nævnte tilfælde automatisk skal  

 underrette arbejdsløshedskassen, som herefter tager stilling til eventuelle  

 dagpengemæssige konsekvenser.
AF må ikke foretage en vurdering af det ledige  

 medlems begrundelse for passivitet eller afslag.
 AF skal gennemføre underretningen, uanset om den ledige, den lediges  

 faglige organisation eller andre stiller spørgsmål ved rimeligheden af  

 underretningen.
2.1. Samarbejde mellem AF og arbejdsløshedskassen ved generelle  

 formidlingsproblemer Hvis der i en region opstår problemer omkring gennemførelsen af formidling  

 f.eks. i forhold til en bestemt afgrænset faggruppe, bør AF underrette den  

 relevante arbejdsløshedskasse, således at arbejdsløshedskassen kan medvirke  

 til at løse problemerne.
 På samme måde bør AF rette henvendelse til en arbejdsløshedskasse, hvis  

 der opstår generelle problemer med at få ledige medlemmer fra kassens faglige  

 område til at deltage i jobtrænings- eller særligt tilrettelagte  

 jobtræningsforløb.
 Arbejdsløshedskassens medvirken til at løse generelle formidlingsproblemer  

 inden for bestemte fagområder kan bestå i, at kasserne og eventuelt de  

 respektive forbund sammen med AF på fællesmøder drøfter og beslutter en  

 løsning af mobilitets- og rådighedsproblemer.
Som eksempel på et sådant samarbejde kan nævnes de initiativer, der blev  

 taget i forskellige regioner med henblik på afhjælpning af truende  

 flaskehalsproblemer indenfor pædagogområdet.
Samarbejdet bestod i, at AF,  

 arbejdsløshedskassen og forbund i fællesskab foretog en systematisk  

 gennemgang af de tilmeldte ledige pædagoger, med henblik på at sikre, at de  

 kunne påtage sig de ledige stillinger indenfor området.
3. Gældende regler for arbejdsløshedskassens reaktion  

 på underretning fra AF Ved underretningen fra AF i forbindelse med afslaget eller afbrydelsen,  

 skal kassen først undersøge årsagen.
Er der herefter tvivl om rådigheden,  

 træffer kassen afgørelse i henhold til de gældende regler.
Hvis der er tvivl  

 om rådigheden - se punkt 3.2. nedenfor.
Er der ikke tvivl om rådigheden, skal kassen notere hændelsesforløbet og  

 årsagen til, at der ikke er tvivl.
Arbejdsløshedskassen skal derefter  

 undersøge, om medlemmet har haft en gyldig grund til afslaget eller  

 afbrydelsen, eller om medlemmet skal have karantæne.
De gyldige grunde  

 fremgår af § 19, nr. 1-10 og 16-17 og § 20 i rådighedsbekendtgørelsen.
3.1. Karantæne Retten til dagpenge mistes 1 uge , når medlemmet uden gyldig grund, - afslår et formidlet arbejde (gælder uanset om medlemmet deltager i  

 tilbud efter en individuel handlingsplan), - afslår at medvirke til at lave eller ændre en individuel handlingsplan, - afslår et tilbud efter handlingsplanen, - afbryder et tilbud efter handlingsplanen inden for den 1. uge.
Retten til dagpenge mistes i 5 uger, når medlemmet, - bliver afskediget fra et tilbud efter handlingsplanen med en grund,  

 der væsentligst skyldes medlemmet, 1) - uden gyldig grund afbryder et tilbud efter handlingsplanen efter den  

 1. uge.
 Et medlem skal derudover acceptere et tilbud efter en individuel  

 handlingsplan - uanset om det er i privat eller offentligt regi - hvis  

 tilbuddet er i overensstemmelse med den lediges ønsker og forudsætninger og  

 afgivet under hensyntagen til arbejdsmarkedets behov, jf. bekendtgørelse om  

 en aktiv arbejdsmarkedsindsats.
Et medlem kan klage over et tilbud til Arbejdsmarkedsrådet.  

 Arbejdsløshedskassen skal lægge Arbejdsmarkedsrådets afgørelse til grund ved  

 behandlingen af medlemmets afslag.
Har medlemmet ikke klaget til  

 Arbejdsmarkedsrådet, kan arbejdsløshedskassen som udgangspunkt lægge til  

 grund, at tilbuddet opfylder betingelserne i bekendtgørelse om en aktiv  

 arbejdsmarkedsindsats.
 Hvis medlemmet ikke har en gyldig grund til afslaget eller  

 afbrydelsen, skal medlemmet have karantæne.
3.2. Rådighed Hvis AF's underretning til arbejdsløshedskassen medfører tvivl om  

 medlemmets rådighed, skal arbejdsløshedskassen undersøge de nærmere  

 omstændigheder omkring baggrunden for underretningen og ud fra en samlet  

 vurdering tage stilling til medlemmets rådighed.
Der kan være tvivl om rådigheden, f.eks. hvis medlemmet, - har børnepasningsproblemer, - har helbredsproblemer, - gentagne gange har afslået formidling eller handlingsplan af grunde, som  

 kassen har fundet var gyldige, - gentagne gange er ophørt i et tilbud efter handlingsplanen af grunde,  

 som kassen har fundet var gyldige, - forholder sig passivt overfor kontaktbreve, indkaldelse til temamøder og  

 andre AF-aktiviteter.
Har medlemmet forholdt sig passivt overfor kontaktbreve m.v., afvist at  

 medvirke i forbindelse med udarbejdelse og revision af handlingsplanen, eller  

 har medlemmet afslået eller afbrudt et tilbud efter planen, skal  

 arbejdsløshedskassen indberette til AF, om medlemmet fortsat står til  

 rådighed.
Se iøvrigt bilag 1, om tilfælde, hvor den lediges handlemåde må  

 sidestilles med, at pågældende afviser at medvirke ved udarbejdelse eller  

 revisioon af en handlingsplan.
 Ved afslag eller afbrydelse uden gyldig grund 2 gange inden for 6 måneder,  

 står medlemmet ikke til rådighed.
4. Afmelding Afmelding kan ske ved:
 Ad a) AF afmelder ledige i forbindelse med gennemført formidling til  

 ordinær beskæftigelse, herunder jobrotations- og orlovsordninger, eller  

 iværksættelse af tilbud, såfremt perioden er af mindst 14 dages varighed, jf.  

 § 20, stk. 3 i bekendtgørelse om en aktiv arbejdsmarkedsindsats.
Ledige, som deltager i uddannelse på dagpenge skal dog ikke  

afmeldes, da det er en forudsætning for at kunne modtage dagpenge, at man  

 er arbejdssøgende og står tilmeldt AF.
Det samme gælder personer, som  

 formidles job eller tilbydes jobtræning på nedsat tid, og som dermed kan være  

 berettigede til supplerende dagpenge.
Ad b) Ledige medlemmer af en arbejdsløshedskasse kan på dagpengekortet  

 angive, at de skal afmeldes på grund af arbejde, sygdom eller andet,  

 hvorefter den pågældende gennem arbejdsløshedskassens besked til AF  

 vil blive afmeldt.
Afmelding skal kun ske, såfremt perioden vil blive på mere  

 end 14 dage i næste udbetalingsperiode, jf. § 20, stk. 2, i bekendtgørelse om  

 en aktiv arbejdsmarkedsindsats.
 Arbejdsløshedskassen skal efter udløbet af hver dagpengeperiode meddele  

 AF, hvilke medlemmer der har afmeldt sig via dagpengekortet.
 Hvis medlemmet har afmeldt sig via sit dagpengekort men ikke på AF, og  

 derefter tilmelder sig igen på AF, før meddelelsen fra arbejdsløshedskassen  

 er videregivet til AF, skal der af AF foretages en bekræftelse af medlemmets  

 tilmelding, så fejlafmelding undgås.
 Ad c) Direkte afmelding til AF kan ske pr. telefon, ved personligt  

 fremmøde eller ved den lediges indsendelse af afmeldekort.
 AF skal jævnligt give de relevante arbejdsløshedskasser meddelelse om,  

 hvilke af deres medlemmer der i den forudgående periode har foretaget  

 personlig afmelding på AF.
5. Udveksling af oplysninger mellem AF og  

 arbejdsløshedskassen Af hensyn til AF's muligheder for at gennemføre en effektiv formidling, og  

 for at AF har de bedst mulige betingelser i forbindelse med udarbejdelsen af  

 handlingsplaner, er det nødvendigt, at de oplysninger AF har om medlemmet  

 altid er fyldestgørende, aktuelle og korrekte.
 Ligeledes har arbejdsløshedskassen - til brug for vejledningen af  

 medlemmet - behov for, at AF meddeler relevante oplysninger til kassen.
 AF og arbejdsløshedskasserne skal derfor udveksle alle relevante  

 oplysninger, fx. om den lediges ønsker om uddannelse og beskæftigelse.  

 Nærmere regler om AF's underretningspligt findes i § 145 og § 146 i  

 bekendtgørelse om en aktiv arbejdsmarkedsindsats samt i Arbejdsministeriets  

 vejledning af 13. oktober 1993 vedrørende samarbejdet mellem AF og  

 arbejdsløshedskasserne om handlingsplaner.
 Overførslen af oplysninger sker p.t. via bånd, men vil med etablering af  

 et kommende on-linesystem, ske on-line.
Arbejdsmarkedsstyrelsen, den 1. juli  

 1994 Preben Buchholt / Lene Vesterbirk Bilag 1 Eksempler på tilfælde, hvor den lediges handlemåde må sidestilles med, at  

 pågældende afviser at medvirke ved udarbejdelse eller revision af en  

 handlingsplan Eksempel 1:
 Hvis et ledigt medlem under forberedelsen til udarbejdelse af en  

 handlingsplan stiller urealistiske krav til det konkrete indhold af  

 handlingsplanen, kan det sidestilles med, at medlemmet afviser at medvirke  

 til udarbejdelse af handlingsplanen.
 Ved vurderingen af om medlemmets krav er realistiske, skal AF tage hensyn  

 til den lediges personlige og faglige kvalifikationer, og sammenholde dette  

 med arbejdsmarkedsbehovet og den overordnede økonomiske ramme.
Som eksempel kan nævnes et ledigt medlem, som kun vil medvirke til  

 udarbejdelse af en handlingsplan under forudsætning af, at et  

 jobtræningsforløb etableres hos en bestemt arbejdsgiver.
I denne situation  

 anses medlemmet for at afvise at medvirke til udarbejdelse af en  

 handlingsplan, hvis det ikke er muligt eller ønskeligt for AF at etablere  

 jobtræningspladser på den pågældende virksomhed.
 Som et andet eksempel kan nævnes en ledig, som afviser at deltage i  

 udarbejdelse af en handlingsplan, med mindre den indeholder et bestemt  

 uddannelsesforløb.
 Eksempel 2:
 Et ledigt medlem som til trods for AF's opfordring til udarbejdelse af en  

 handlingsplan ved sin handlemåde viser manglende motivation for at medvirke,  

 anses for at afslå at medvirke til udarbejdelse af en handlingsplan.
 Som eksempel kan nævnes et ledigt medlem, som ikke viser vilje til at  

 samarbejde med AF om udarbejdelse af handlingsplan, f.eks. under henvisning  

 til at pågældende angiver at have andre planer, som ikke kan indeholdes i en  

 handlingsplan.
 Et andet eksempel er, hvis et ledigt medlem angiver generelle  

 helbredsproblemer m.v. som begrundelse for ikke at ville medvirke ved  

 udarbejdelse og revision af en realistisk handlingsplan.
 Endelig kan som eksempel nævnes det ledige medlem, som ikke direkte  

 afviser at medvirke, men som meddeler AF, at vedkommende ikke på det aktuelle  

 tidspunkt er indstillet på eller parat til at deltage i udarbejdelsen af en  

 handlingsplan.
(* 1) Retten til dagpenge mistes ligeledes i 5 uger, når medlemmet opsiger  

 et ustøttet arbejde uden en gyldig grund eller bliver afskediget af en grund,  

 der væsentligst skyldes medlemmet.
I disse tilfælde sker der dog ikke  

 underretning til kassen fra AF.
