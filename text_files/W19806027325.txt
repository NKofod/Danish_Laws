Monopoltilsynet pålagde i juni 1979 leverandøren af Adidas  

 sportsartikler at optage levering til de af Dansk Supermarked A/S ejede Bilka  

 lavprisvarehuse.
Dette pålæg er nu stadfæstet af monopol-ankenævnet.
 Leverandøren gjorde under sagen bl.a. gældende, at virksomheden ikke  

 udøver eller vil kunne udøve en væsentlig indflydelse på pris- eller  

 omsætningsforholdene, hvilket er en betingelse for, monopoltilsynet kan kan  

 udstede et pålæg.
Leverandøren gjorde under sagen endvidere gældende, at Adidas  

 produkterne er af en meget høj kvalitet, hvorfor produkterne kun ønskes  

 forhandlet gennem sportsforretninger med mulighed for sagkyndig vejledning;  

 dette kommer til udtryk i forhandlerantagelsesbetingelserne.
Endvidere, at  

 leveringsnægtelse ikke indebærer nogen urimelig indskrænkning i Bilkas  

 erhvervsudøvelse, når bl.a.
Bilkas meget store, samlede årsomsætning tages i  

 betragtning.
 Monopol-ankenævnet har tidligere stadfæstet et pålæg til samme  

 leverandør om at genoptage leverancer til A til Z familiemarked , hvor  

 leverandøren havde gjort tilsvarende synspunkter gældende.
 Leverandøren påpegede under den nye sag, at der dengang var tale om en  

 leveringsstandsning, mens Bilka aldrig har fået leveret Adidas produkter.
Ankenævnet fastslår i den nye sag, at Bilka har en rimelig  

 erhvervsmæssig interesse i at kunne forhandle Adidas produkter, uanset at  

 omsætningen af sportsudstyr kun udgør en beskeden del af den samlede  

 omsætning.
Ankenævnet bemærker videre, at Bilka har erklæret sig villig til  

 og efter det oplyste må være i stand til at overholde leverandørens  

 forhandlerantagelsesbetingelser.
Endvidere udtaler ankenævnet, at forhandling  

 på forsvarlig måde af produkterne ikke kræver, at der er mulighed for  

 sagkyndig individuel vejledning, demonstration og service, således som  

 fremhævet i ankenævnets kendelse i maj 1974 om levering af radio- og  

 stereoanlæg fra B & O til Bilka.
År 1980, den 23. juni, blev i sagen j.nr. 20/79, Sportgoods A/S, afsagt  

 sålydende KENDELSE:
I skrivelse af 27. juni 1979 har landsretssagfører P.
Adeler-Bjarnø som  

 advokat for Sportgoods A/S klaget over en af monopoltilsynet ved skrivelse af  

 26. juni 1979 truffet afgørelse, hvorved det blev pålagt selskabet at optage  

 levering af Adidas sportsartikler til de af Dansk Supermarked A/S ejede Bilka  

 lavprisvarerhuse.
 Ved skrivelse af 10. september 1979 er Dansk Supermarked A/S v/ advokat  

 Morten Henriksen indtrådt i sagen til støtte for monopoltilsynet.
 Klagerne har nedlagt påstand om, at monopoltilsynets pålæg af 26. juni  

 1979 ophæves.
 Monopoltilsynet har påstået afgørelsen stadfæstet.
Over for nævnet er der redegjort for sagen i indlæg af 29. oktober 1979 og  

 17. april 1980 fra klagerne og i indlæg af 8. februar 1980 fra  

 monopoltilsynet.
Parterne og biintervenienten er gjort bekendt med hinandens  

 indlæg.
 Sagen har været behandlet på nævnets møde den 3. juni 1980. På mødet var  

 parterne og biintervenienten repræsenteret og udtalte sig.
Den påklagede afgørelse er indeholdt i sålydende skrivelse af 26. juni  

 1979 fra monopoltilsynet til landsretssagfører P.
Adeler-Bjarnø:
I tilsynets skrivelse af 14. juni 1979 meddeltes, at den af  

 Sportgoods A/S foretagne leveringsnægtelse for Adidas sportsartikler til  

 Bilka lavprisvarehusene efter tilsynets opfattelse medfører eller må antages  

 at medføre den i monopollovens § 11, stk. 1, nævnte urimelige indskrænkning i  

 den frie erhvervsudøvelse.
Tilsynets skrivelse var bilagt det referat, som  

 dannede grundlag for monopolrådets behandling af sagen den 13. juni 1979.
 Tilsynet har herefter som foreskrevet i monopollovens § 11, stk. 1,  

 drøftet leveringsnægtelsen med selskabet ved en forhandling i tilsynet den  

 26. juni 1979, men det har ikke været muligt ved forhandling at bringe  

 selskabets leveringsnægtelse over for Bilka til ophør.
På denne baggrund skal tilsynet i medfør af monopollovens § 12, stk. 3,  

 pålægge selskabet inden 14 dage fra dato at optage levering af Adidas  

 sportsartikler til Bilka lavprisvarehusene på selskabets sædvanligt gældende  

 vilkår for tilsvarende salg.
Selskabet kan dog altid kræve kontant betaling  

 eller betryggende sikkerhed.
I henhold til monopolovens § 18, stk. 1, kan klage over tilsynets  

 afgørelser forlanges videresendt til monopol-ankenævnet.
Ifølge stk. 7 har  

 indgivelse af klage opsættende virkning for leveringspålæg i medfør af lovens  

 § 12, stk. 3.
 Tilsynet forventer herefter inden 14 dage fra dato at modtage meddelelse  

 om, hvorvidt selskabet vil efterkomme tilsynets pålæg om at optage levering  

 til Bilka lavprisvarehusene, eller om dette pålæg ønskes indbragt for  

 monopol-ankenævnet.
 Dansk Supermarked A/S ved advokatfirmaet Georg Løber m. fl. er samtidig  

 gjort bekendt med det af tilsynet givne pålæg til Sportgoods A/S om at optage  

 levering til Bilka lavprisvarehusene.
 Klagerne har til støtte for deres påstand bl. a. anført, at Sportgoods  

 sælger sko og beklædning til sports- og fritidsbrug af mærket Adidas.
Adidas fremstiller sportsartikler, som er videnskabeligt opbygget med  

 henblik på, at hver enkelt artikel nøje tilpasses til den enkelte sportsgren.  

 Der fremstilles så at sige ikke en eneste artikel, uden at opbygningen af  

 prototypen er sket i virksomhedens udviklingsafdeling med bistand af  

 eksperter inden for hver enkelt idrætsgren.
Når man herefter er nået frem til  

 den endelige prototype, gennemprøves den af en række topidrætsmænd, hvorefter  

 man analyserer varen.
 Denne omhyggelige udvikling af nye varer har skabt Adidas verdensry inden  

 for sportsudstyr, og det følger heraf, at man kun ønsker varerne forhandlet  

 gennem sportsforretninger, hvor kunden kan få den fornødne sagkyndige  

 vejledning ved valget af netop det udstyr, som den enkelte har behov for.
 Sportgoods har udarbejdet forhandlerantagelsesbetingelser, som sikrer, at  

 forhandlere af Adidas produkter er specialforretninger med et højt  

 serviceniveau.
 Der stilles i forhandlerantagelsesbetingelserne bl. a. krav til  

 forretningens sortiment og kundeservice, til forhandlernes og det ansatte  

 personales branchekundskab og til forretningernes karakter, idet Adidas  

 produkter skal udstilles og fremvises på en præsentabel måde.
Disse krav kan Bilka ikke opfylde, da Bilka-varehusene er typiske  

 lavprisvarehuse, baseret på selvbetjening.
I Bilkas sportsafdeling udbydes  

 varerne i uordentlige bunker, og for at holde omkostningerne nede er der kun  

 ansat et meget begrænset personale, der ikke er i besiddelse af det  

 nødvendige branchekendskab.
Det fremgår af stillingsannoncer, som Bilka har  

 indrykket i dagspressen, at Bilka ved ansættelse af ekspedienter til  

 sportsafdelinger ikke kræver forudgående kendskab til branchen.
Det er af monopoltilsynet anført, at den reelle baggrund for  

 leveringsnægtelsen er, at Sportgoods ønsker at forhindre, at  

 Adidas-produkterne bliver udbudt til lavere priser end de priser, der er  

 gældende i sportsvareforretninger.
Dette er ikke rigtigt.
Sportgoods ønsker  

 ikke at øve nogen som helst indflydelse på prisfastsættelsen.
Man har ikke  

 vejledende priser, og man blander sig ikke i kundernes  

 kalkulationsprincipper.
Et firma, der i en årrække har drevet  

 detailforretning i København, og som nu åbner afdelinger i provinsen,  

 averterer med, at forretningen så at sige udelukkende sælger Adidas-varer, og  

 at priserne ligger godt 10% under de priser, der er normale i andre  

 sportsforretninger.
Firmaet uddeler endvidere et katalog, hvor man anfører,  

 hvor meget billigere man er end sportsforretninger i almindelighed.
Dette  

 firma har oparbejdet en betydelig omsætning, og er derfor en stor kunde, men  

 man har i Sportgoods end ikke overvejet at standse leverancerne til firmaet,  

 fordi firmaet opfylder de fastsatte forhandlerbetingelser og markedsfører  

 produkterne på en måde, som ikke skader det kvalitetsimage, som man har  

 opbygget gennem en lang årrække.
 Det er endvidere fra monopoltilsynets side anført, at Sportgoods ikke  

 ønsker at levere til Bilka, fordi Dansk Sportshandler-Forening har truet  

 Sportgoods med boycot, hvis man leverer til Bilka og andre lavprisvarehuse.  

 Denne påstand må afvises, idet Sportgoods ikke på nogen måde er blevet truet.  

 Det er klart, at sportsbranchen er interesseret i sagen, men sagen føres  

 udelukkende af Sportgoods og for Sportgoods midler.
Klagerne har intet imod at have forretningsforbindelse med Dansk  

 Supermarked A/S, der ejer Bilka-varehusene.
Sportgoods leverer således til  

 Salling i Århus, der er koncernforbundet med Dansk Supermarked A/S.
Salling  

 opfylder forhandlerantagelsesbetingelserne og markedsfører Adidas-produkterne  

 på en måde, der ikke skader produkternes omdømme.
Det er en betingelse for, at monopoltilsynet kan udstede et leveringspålæg  

 efter monopollovens § 12, at virksomheden udøver eller vil kunne udøve en  

 væsentlig indflydelse på pris- eller omsætningsforholdene.
En sådan  

 indflydelse har Sportgoods ikke.
Selv om Adidas er et kendt kvalitetsmærke  

 inden for sportsudstyr, findes der en lang række andre mærkevarer, og hertil  

 kommer, at der i vidt omfang importeres billigere varer fra østlandene og fra  

 oversøiske markeder. 35% af samtlige sportshandlere fører ikke Adidas  

 produkter, og det beviser, at det er muligt at drive en sportshandel uden at  

 forhandle Adidas.
Ifølge Statistiske Efterretninger 1979 var detailomsætningen i jagt- og  

 sportsudstyr i 1977 358,8 mill. kr., og forretningernes varekøb androg 258,2  

 mill. kr.
Sportgoods' omsætning var i 1977 XX mill. kr., hvilket viser, at  

 Sportgoods i 1977 havde en andel på XX% af detailforretningernes samlede  

 varekøb.
Efter 1977 har andre mærkevarer haft en betydelig  

 omsætningsfremgang, og Sportgoods' markedsandel er fortsat så beskeden, at  

 virksomheden ikke er omfattet af monopollovens § 2.
Det er endvidere en betingelse for at meddele et leveringspålæg, at den  

 dominerende stilling virksomheden antages at have medfører eller må antage at  

 medføre urimelig indskrænkning i den frie erhvervsudøvelse.
Bilka har en  

 årsomsætning på XX mill. kr., og heraf er omsætningen af sportsvarer XX mill.  

 kr.
Bilka anslår, at omsætningen af sportsudstyr vil stige med XX mill. kr.,  

 hvis Bilka får forhandling af Adidas-produkter.
En sådan omsætningsfremgang  

 er urealistisk, men selv om man accepterer antagelsen, vil omsætningen af  

 Adidas-produkter være uvæsentlig for Bilka.
Når Bilka ønsker at forhandle  

 Adidas, er det ikke på grund af produkternes betydning for varehusenes  

 omsætning, men alene for at benytte en kvalitetsvare som blikfang og dermed  

 øge omsætningen af de billigere varer, som naturligt forhandles i et  

 lavprisvarehus.
Det er derfor ikke nogen urimelig indskrænkning i Bilkas  

 erhvervsudøvelse af nægte varehusene forhandling af Adidas-produkter.
Det er af monopoltilsynet anført, at Sportgoods ved monopol-ankenævnets  

 kendelse af 2. december 1977 blev pålagt at levere til lavprisvarehuset A til  

 Z familiemarked , og at klagerne ikke indbragte denne afgørelse for  

 domstolene.
De to sager kan imidlertid ikke sammenlignes, idet der i sagen om  

 A til Z familiemarked var tale om, at Sportgoods ved en fejl var begyndt at  

 levere til varehuset.
Da man senere blev klar over, at varerne ikke blev  

 forhandlet på en tilfredsstillende måde, afbrød man samhandelen, og der var  

 således tale om en leveringsstandsning.
I nærværende sag har Bilka aldrig  

 haft forhandling af Adidas-produkter.
I højesterets dom U. 1978, s. 361, blev det fastslået, at det ikke kunne  

 pålægges Bang & Olufsen A/S at levere til Bilka.
I denne sag var der  

 ligesom i nærværende sag tale om levering af et kvalitetsprodukt, og  

 højesteret udtalte, at de af klagerne opstillede betingelser for at optage  

 levering måtte anses for saglige kvalifikationskrav af betydning for  

 markedsføringen af Bang & Olufsens produkter.
Højesteret anfører videre:  

 Disse betingelser findes vanskeligt forenelige med den af lavprisvarehusene  

 anvendte salgsform, ligesom det ikke kan afvises, at forhandling af  

 indstævntes produkter i lavprisvarehuse vil kunne påvirke produkternes  

 renomme .
 Det fremgår af disse udtalelser, at det ikke er usagligt at nægte levering  

 af højt udviklede kvalitetsprodukter til lavprisvarehuse, og monopoltilsynets  

 pålæg må derfor ophæves.
Monopoltilsynet har til støtte for sin påstand bl. a. anført, at  

 tilsynet anser Sportgoods for omfattet af monopollovens § 2. Det har ikke  

 været muligt med sikkerhed at opgøre Sportgoods' markedsandel, men til  

 belysning af spørgsmålet har monopoltilsynet indhentet oplysning hos  

 klagernes to største konkurrenter.
Klagernes største konkurrent har over for  

 tilsynet skønsmæssigt anslået sin markedsandel til 10%, og den næststørste  

 konkurrent har anslået sin andel til 15-20%. I 1978 havde Sportgoods en  

 omsætning, der var omtrent den samme som de to største konkurrenter  

 tilsammen.
 I monopol-ankenævnets kendelse fra 1977 vedrørende A til Z familiemarked  

 er det fastslået, at Sportgoods var omfattet af monopollovens § 2, og da der  

 ikke foreligger oplysninger, der antageliggør, at selskabets markedsandel  

 senere er faldet, er monopoltilsynet fortsat af den opfattelse, at Sportgoods  

 udøver eller vil kunne udøve en væsentlig indflydelse på pris- og  

 omsætningsforholdene.
 Uanset at der inden for vareområdet sportsudstyr findes mange forskellige  

 mærkevarer, er det af væsentlig betydning for detailhandlere at føre Adidas  

 produkter.
For at belyse sortimentet i sportsforretninger aflagde monopoltilsynets  

 inspektører i efteråret 1979 besøg i 102 tilfældigt udvalgte forretninger  

 over hele landet.
Det konstateredes ved disse besøg bl. a., at af de 74  

 forretninger, der var medlem af sportshandlerforeningen, førte 60 eller 81%  

 alle de tre førende mærker, herunder Adidas, og kun 2 førte ikke Adidas  

 produkter.
Af de 28 forretninger, der ikke var medlem af sportshandlerforeningen,  

 havde 12 eller 43% forhandling af de tre førende mærker, medens 10 ikke førte  

 Adidas produkter, men af disse 10 havde 7 forgæves søgt at opnå forhandling  

 heraf.
Langt den største del af de undersøgte forretninger fører således alle  

 de tre førende mærker.
Kun et fåtal fører ikke Adidas produkter, men af disse  

 har næsten alle begge eller et af de andre førende mærker.
En undtagelse er  

 Bilka samt to andre ikke-medlemmer, der forgæves har søgt at få forhandling  

 af de tre førende mærker.
Monopoltilsynet er ikke enig med klagerne i, at Bilka ikke har nogen  

 væsentlig erhvervsmæssig interesse i at opnå forhandling af Adidas produkter,  

 fordi omsætningen af sportsartikler kun udgør en uvæsentlig del af Bilkas  

 samlede omsætning.
For Bilkas vedkommende vil forhandlingen af Adidas  

 produkter medføre en væsentlig omsætningsforøgelse i sportsafdelingen, og  

 dette må anses for afgørende, idet en sammenliging med den samlede omsætning  

 i en forretning af Bilka's karakter vil føre til, at monopollovens  

 bestemmelser om leveringspålæg i realiteten er sat ud af kraft over for  

 stormagasiner, varehuse og lignende, der består af en række  

 specialafdelinger, idet omsætningen af praktisk taget en hvilken som helst  

 enkeltvare vil være af underordnet betydning i forhold til den samlede  

 omsætning.
 Med hensyn til brancheforeningernes støtte til Sportgoods har  

 monopoltilsynet anført, at Danmarks Sportshandler-Forening og Foreningen af  

 Fabrikanter og Grossister i Sportsartikler har tilsagt Sportgoods A/S deres  

 støtte i den foreliggende sag, idet begge foreningers bestyrelser mener, at  

 sagen er af så principiel karakter, at det vil være rigtigt, at det er  

 branchen som helhed - eventuelt også økonomisk - der slutter op omkring  

 kampen mod en sådan urimelighed .
 Monopoltilsynet finder, at leveringsnægtelsen over for Bilka medfører de  

 skadevirkninger, som omhandles i monopollovens § 11, og tilsynet finder  

 derfor, at pålægget, ligesom det var tilfældet i sagen om A til Z  

 familiemarked , må stadfæstes.
Biintervenienten, Dansk Supermarked A/S, har tilsluttet sig det af  

 monopoltilsynet anførte og tilføjet, at Bilka både kan og vil opfylde de  

 forhandlerantagelsesbetingelser som Sportgoods stiller.
Forhandlingen af  

 Adidas produkter er af væsentlig betydning for Bilka, fordi omsætningen af  

 forbrugsvarer er domineret af mærkevarer, og det er ikke muligt at drive en  

 sportsafdeling uden at forhandle anerkendte mærkevarer.
 For forbrugerne er det en fordel, at lavprisvarehusene på grund af lave  

 omkostninger kan omsætte varerne til lavere priser end specialforretningerne.
Dansk Supermarked har endvidere henvist til monopol-ankenævnets kendelse  

 af 30. maj 1975, hvorved det blev pålagt Kastrup og Holmegaards Glasværker at  

 levere til Bilka.
I denne sag fastslog nævnet, at der ikke krævedes en  

 sagkyndig individuel vejledning og demonstration for at omsætte glasværkets  

 produkter, og at de derfor kunne forhandles i et lavprisvarehus.  

 Biintervenienten finder, at de samme forhold gør sig gældende for så vidt  

 angår omsætning af Adidas produkter.
 Til det således foreliggende skal nævnet udtale:
 Uanset at omsætningen af sportsudstyr kun udgør en beskeden del af  

 Bilkavarehusenes samlede omsætning, har Bilka en rimelig erhvervsmæssig  

 interesse i at kunne forhandle Adidas produkter.
 Bilka har erklæret sig villig til og må efter det oplyste antages at være  

 i stand til at overholde Sportgoods' forhandlerantagelsesbetingelser.
 Forhandling på forsvarlig måde af Adidas produkter kræver ikke, at der er  

 mulighed for meddelelse af en omhyggelig og sagkyndig individuel vejledning,  

 demonstration og service, således som fremhævet i ankenævnets kendelse af 30.  

 maj 1974 om levering af radio- og stereoanlæg fra Bang & Olufsen A/S til  

 Bilka.
 Nævnet finder herefter at måtte give monopoltilsynet medhold i, at  

 Sportgoods' leveringsnægtelse indebærer en konkurrencebegrænsning som  

 omhandlet i monopollovens § 2, stk. 1, og at denne konkurrencebegrænsning  

 medfører urimelig indskrænkning i den frie erhvervsudøvelse som nævnt i  

 lovens § 11, stk. 1. Monopoltilsynets afgørelse vil herefter være at  

 stadfæste således, at fristen for efterkommelse af tilsynets pålæg fastsættes  

 til 15. juli 1980.
 Herefter bestemmes:
Monopoltilsynets afgørelse af 26. juni 1979 stadfæstes.
Fristen for  

 efterkommelse af tilsynets pålæg fastsættes til den 15. juli 1980.
