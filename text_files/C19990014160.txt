Vejledning til bekendtgørelse om  

 overførsel af oplysninger om udbetalinger i henhold til lov om  

 dagpenge ved sygdom eller fødsel fra kommunerne til a-kasserne Ifølge § 75 h, stk. 8, i lov om  

 arbejdsløshedsforsikring m.v., jf. stk. 2, bemyndiges  

 direktøren for Arbejdsløshedsforsikringen til at  

 fastsætte nærmere regler for, hvorledes kommunerne medvirker ved  

 afgivelse af oplysninger om, hvilke dagpengebeløb kommunerne har  

 udbetalt til et medlem af en a-kasse i henhold til lov om dagpenge ved sygdom  

 eller fødsel.
Oplysningerne skal afgives med henblik på  

 a-kassernes beregning.
Beregningen vedrører, hvor mange dage med  

 feriedagpenge, der er optjent ret til, efter Direktoratet for  

 Arbejdsløshedsforsikringens bekendtgørelse om  

 feriedagpenge.
Medlemmerne, kommunerne og a-kasserne skal indhente,  

 udlevere og registrere oplysninger om udbetalte dagpengeydelser.
For at lette  

 den administrative belastning er det hensigtsmæssigt at overføre  

 oplysningerne elektronisk.
Overførslen af ovennævnte data, der bliver  

 samlet hos Kommunedata A/S, vil derfor fremover ske ved brug af den tredie  

 parts udbyder af Wan´s Services.
Dette firma bruges ved udveksling af  

 informationer mellem a-kasserne og AF-Match.
Til § 1 På kommunernes vegne foretager Kommunedata A/S een  

 gang årligt i uge 4 en edb-kørsel.
Kørslen genererer  

 oplysningerne om, hvor stort et dagpengebeløb et medlem samlet har  

 modtaget i dagpenge efter lov om dagpenge ved sygdom eller fødsel i  

 det forudgående år.
Til § 2 Oplysningerne fra Kommunedata A/S videregives til den  

 leverandør, der har Arbejdsmarkedsstyrelsens register CRAM.  

 Leverandøren foretager herefter en samkørsel af data med CRAM.  

 Herved tilføjes a-kassetilhørsforhold til de CPR-numre, der er modtaget fra Kommunedata A/S.
Disse data  

 distribueres af tredie parts udbyder af Wan´s Services til den enkelte  

 a-kasse i uge 5.
 Distributionen sker på baggrund af a-kassens seneste  

 indberetning af medlemsoplysninger til CRAM-registeret.
 De praktiske forhold vedrørende datakommunikationen  

 fastlægges ved aftale mellem a-kassen og leverandøren.
Til § 3 A-kassen skal til enhver tid kunne opfylde de maskinelle  

 og kommunikationsmæssige krav, der er nødvendige for at kunne  

 bearbejde de modtagne oplysninger elektronisk.
