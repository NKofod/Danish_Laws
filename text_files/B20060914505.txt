Bekendtgørelse om  

 oprettelse af beskyttelses- og overvågningszoner i forbindelse med fund af  

 højpatogen aviær influenza hos vilde fugle ved Guldborgsund I medfør af § 30, stk.  

 1 og 3, og § 34 i lov nr. 432 af 9. juni 2004 om hold af dyr og kongelig  

 anordning  

 nr. 141 af 3. marts 2006 om at visse bekendtgørelse udstedt af ministeren for  

 familie- og forbrugeranliggender vedrørende udbrud af smitsomme dyresygedomme  

 ikke optages i Lovtidende § 1 og § 2, fastsættes følgende:
 § 1.  

  

 Som følge af fund af højpatogen aviær influenza hos vilde fugle ved  

 Guldborgsund opretter fødevareregionen med virkning fra i dag en  

 beskyttelses-  

 og overvågningszone, jf. § 2 i bekendtgørelse om beskyttelsesforanstaltninger  

 i  

 forbindelse med højpatogen aviær influenza hos vilde fugle.
 § 2.  

  

 Beskyttelseszonen, jf. bilag 1, har følgende  

 udstrækning:
 1)  

 	  

 Fra Guldborg mod nordøst ad rute 153 indtil Øster Klippinge.
 2)  

 	  

 Fra Øster Klippinge ad rute 293 til Nørre Alslev.
 3)  

 	  

 Fra Nørre Alslev mod syd ad Nykøbingvej og videre ad E55 til  

 Gedser.
 4)  

 	  

 Fra Gedser i en linje til Nysted mod nord ad Aalholmvej.
 5)  

 	  

 Fra Nysted mod nord ad Aalholmvej til Kettinge.
 6)  

 	  

 Fra Kettinge mod nordøst ad rute 297 til Nykøbing Falster.
 7)  

 	  

 Fra Nykøbing Falster mod nordvest ad Guldborgvej, Majbøllevej og  

 Guldborgvej indtil Guldborg.
 Stk. 2.  

  

 Overvågningszonen,  

 jf. bilag 2, har følgende udstrækning:
 1)  

 	  

 Hele Falster.
 2)  

 	  

 Den del af Lolland, som ligger øst for rute 283 på strækningen fra  

 Sakskøbing til Nysted.
 Stk. 3.  

  

 Fødevareregionen  

 underretter politiet om oprettelsen af zonerne.
 § 3.  

  

 Bekendtgørelsen træder i kraft den 25. marts 2006.
