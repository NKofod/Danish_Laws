 Europarådets ministerudvalg har den 22. januar 1965 vedtaget følgende  

 resolution:
Ministerudvalg, som henviser til pkt. 3 (a) i den rådgivende forsamlings rekommandation  

 195 (1959) om strafferetlige reformer; som finder, at straffe, der indebærer frihedsberøvelse, kun bør anvendes  

 over for lovovertrædere, såfremt det er nødvendigt for at opfylde  

 straffesystemets formål, navnlig ved at sikre, at overtrædelsen ikke  

 gentages, og at lovovertræderen forbedrer sig; som er opmærksom på de ulemper, som fuldbyrdelse af frihedstraf kan have,  

 især hvor det drejer sig om førstegangs-overtrædere; som på den anden side tager i betragtning værdien af visse  

 foranstaltninger, der gør fuldbyrdelse af frihedsstraf unødvendig, bl.a.  

 tilsyn og andre lignende foranstaltninger, 1. henstiller til regeringerne at sikre:
2. henstiller til regeringerne at træffe enhver mulig  

 foranstaltning for at sikre og udvide anvendelsen af tilsyn eller lignende  

 foranstaltninger, som er af særlig værdi på dette område, og som indebærer  

 den fordel, at lovovertræderen for bistand og holdes under tilsyn i den  

 fastsatte tid, således at hans resocialisering fremmes, og hans adfærd  

 kontrolleres; 3. henstiller til regeringerne at overveje indførelsen  

 af lovbestemmelser om andre foranstaltninger, der tager sigte på at undgå  

 fuldbyrdelse af frihedsstraf, især over for førstegangs-overtrædere; 4. opfordrer regeringerne til hvert tredje år at sende  

 indberetninger til Europarådets generalsekretær om de foranstaltninger, de  

 har truffet for at imødekomme disse henstillinger.
 Justitsministeriet, den 5. august 1965.
K.
Axel Nielsen.
 /Niels Madsen.
