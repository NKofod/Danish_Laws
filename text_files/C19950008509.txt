Den 15. april 1994 godkendte forhandlingsparterne slutakten indeholdende resultaterne af Uruguay-rundens multilaterale handelsforhandlinger.
Folketinget meddelte den 15. december 1994 sit samtykke til ratifikation  

 af overenskomsten om verdenshandelsorganisationen (WTO), og  

 ratifikationsdokumentet blev deponeret i Geneve den 30. december 1994 sammen  

 med dokumenterne fra de andre EU-lande.
Overenskomsten om WTO trådte i kraft  

 den 1. januar 1995.
 Som et led i Uruguay-runden er der opnået enighed om en fornyelse af  

 aftalen om tekniske handelshindringer, der skal sikre, at tekniske  

 forskrifter og standarder, herunder forskrifter vedrørende emballering,  

 mærkning og etikettering og procedurerne for vurdering af overenstemmelsen  

 med tekniske forskrifter og standarder ikke skaber unødvendige hindringer for  

 den internationale handel.
Aftalen er offentliggjort i EF-Tidende nr.
L 336 af 23. december 1994.
 Dette cirkulære, som implementerer den nye aftale om tekniske  

 handelshindringer, træder i stedet for Industriministeriets cirkulære nr. 104  

 af 27. juni 1980, som herefter tilbagekaldes.
 Med hensyn til forpligtelsen til notifikation i henhold til EUdirektiv  

 83/189/EØF som ændret ved direktiverne 88/182/EØF og 94/10/EF henvises til  

 Erhvervsfremme Styrelsens cirkulære nr. 86 af 16. juni 1995.
I.
Aftalens område Aftalen vedrører tekniske forskrifter og standarder samt procedurer for  

 vurdering af overensstemmelsen med tekniske forskrifter og standarder, der  

 gælder for varer af enhver art, herunder industrivarer og landbrugsprodukter,  

 og som fastsætter tekniske specifikationer for varens egenskaber såsom  

 kvalitet, funktionsegenskaber og ydeevne, sikkerhed eller dimensioner.
 Forskrifter eller standarder kan omhandle valg af terminologi og symboler,  

 prøvning og prøvningsmetoder samt paknings- og mærkningsforskrifter gældende  

 for varer.
 Aftalen gælder således ikke for tjenesteydelser.
 Den omhandler heller ikke specifikationer vedrørende indkøb udarbejdet  

 af regeringsorganer med henblik på egen produktion eller eget forbrug  

 (offentlige indkøb) og heller ikke sundhedsmæssige og plantesundhedsmæssige  

 foranstaltninger, for hvilke der er indgået særskilte aftaler.
Forpligtelserne i henhold til aftalen påhviler de statslige myndigheder og  

 institutioner i de lande, der har tiltrådt aftalen.
Endvidere er der  

 bestemmelser i aftalen, som vedrører de anerkendte  

 standardiseringsorganisationer.
En teknisk forskrift er et dokument, der angiver kendetegn for  

 varer eller de dermed forbundne processer og produktionsmetoder, herunder  

 gældende administrative bestemmelser, hvis overholdelse er obligatorisk.
Det  

 kan også vedrøre betingelser om terminologien, symboler, emballering,  

 mærkning eller etikettering vedrørende varer, processer eller  

 produktionsmetoder.
En standard er et dokument, der er godkendt af en anerkendt  

 organisation, og som med henblik på konstant og gentagen anvendelse  

 fastsætter regler, retningslinjer eller kendetegn for varer eller de dermed  

 forbundne processer og produktionsmetoder, hvis overholdelse ikke er  

 obligatorisk.
Det kan også vedrøre betingelserne om terminologi, symboler,  

 emballering, mærkning eller etikettering vedrørende varer, processer eller  

 produktionsmetoder.
 En procedure for overensstemmelsesvurdering er enhver procedure,  

 der direkte eller indirekte anvendes til at fastslå, at de relevante krav i  

 tekniske forskrifter eller standarder er opfyldt.
II.
Forpligtelsernes indhold Der påhviler de stater, der har undertegnet aftalen, visse forpligtelser  

 til at sikre, at tekniske forskrifter og standarder ikke udformes og anvendes  

 med henblik på at skabe hindringer for den internationale samhandel og heller  

 ikke i praksis skaber unødige hindringer for denne handel.
Aftalens parter skal endvidere medvirke bedst muligt til en international  

 harmonisering af disse standarder på bredest mulig basis.
Til sikring heraf  

 skal de deltagende staters myndigheder desuden i nærmere fastlagt omfang  

 publicere og anmelde nye tekniske forskrifter eller standarder og herved  

 følge fremgangsmåder, som er nærmere fastlagt i aftalen.
 De skal endvidere gennem oprettelse af nationale informationscentre  

 gøre det lettere at få kendskab til gældende tekniske forskrifter og  

 standarder.
Tilsvarende regler gælder med hensyn til  

 overensstemmelsesvurderingsprocedurer.
Resultater af  

 overensstemmelsesvurderingsprocedurer hidrørende fra andre deltagende lande  

 skal desuden accepteres, hvor dette måtte vise sig muligt og forsvarligt.
Det  

 påhviler endelig de deltagende stater at bringe sådanne rimelige  

 foranstaltninger, som de har adgang til, i anvendelse for at søge aftalens  

 bestemmelser overholdt også af lokale myndigheder inden for deres territorier  

 og af de nationale standardiseringsorganisationer.
1. Ikke-diskrimination Det påhviler de danske statslige myndigheder (ministerier,  

 styrelser, institutioner m.v.) at drage omsorg for, at tekniske forskrifter  

 og standarder ikke udformes, sættes i kraft eller anvendes med det formål at  

 skabe hindringer for den internationale samhandel, og at deres anvendelse  

 heller ikke i praksis har den virkning at skabe unødige hindringer for  

 samhandelen.
Importerede varer må ikke behandles mindre gunstigt end  

 tilsvarende varer af dansk oprindelse eller af nogen anden oprindelse.
Det samme gælder overensstemmelsesvurderingsprocedurer.
De må ikke  

 udformes eller anvendes med det formål at skabe hindringer for samhandelen  

 eller i praksis virke, så de unødigt skaber sådanne hindringer.
 Leverandører af ensartede varer skal, hvis de er i stand til og rede til  

 at opfylde de stillede krav, uanset leverandørens nationalitet eller varens  

 oprindelse have adgang til at få udstedt certifikater og anvende eventuelle  

 dertil hørende mærker på vilkår, der ikke er ringere end dem, der gælder for  

 danske leverandører eller for leverandører af nogen anden nationalitet.
 Hvor der kræves sikkerhed eller bevis for, at varer opfylder tekniske  

 forskrifter eller standarder, skal adgangen til prøvning, de anvendte  

 prøvemetoder, administrative procedurer, prøvningsgebyrer, udvælgelsen af  

 stikprøver, placeringen af prøvningsfaciliteter og overholdelsen af  

 fortrolighed være således, at importerede varer ikke underkastes mindre  

 gunstige vilkår end danske varer eller varer af nogen anden oprindelse.
 Eksportører, importører eller deres agenter skal have adgang til  

 resultater af prøvninger, som de har rekvireret, hvis de anmoder  

 derom.
2. International standardisering Ved udformningen af tekniske forskrifter og standarder skal de statslige  

 myndigheder m.v. lægge dertil svarende internationale standarder eller  

 passende dele af disse til grund, hvor sådanne findes (eller hvor den  

 internationale godkendelse af sådanne standarder er umiddelbart forstående).
 Hvor det er formålstjenligt, bør tekniske forskrifter og  

 standarder fastsætte krav vedrørende varens funktionsegenskaber og  

 ydeevne (performance), fremfor at fastsætte konstruktionsspecifikationer  

 eller beskrive varens fysiske, kemiske eller andre egenskaber.
 Dansk Standard kan give nærmere oplysninger om eksistensen af  

 internationale standarder eller mulighederne for at få sådanne udarbejdet.
 I det omfang, danske myndigheder ikke ønsker selv at deltage i  

 internationalt standardiseringsarbejde, vil der være mulighed for at følge og  

 eventuelt påvirke dette gennem deltagelse i vedkommende danske  

 standardiseringsudvalg.
 Medlemslandene skal afstå fra at træffe foranstaltninger, der direkte  

 eller indirekte bevirker, at standardiseringsorganisationerne forpligtes  

 eller opfordres til at handle i strid med adfærdskodeksen.
3. Overensstemmelsesvurdering De statslige myndigheder skal, i det omfang det er muligt, godkende  

 resultaterne af overensstemmelsesvurderingsprocedurer (prøvningsresultater,  

 certifikater og mærker), der er foretaget i andre medlemslande.
 De af statslige myndigheder fastsatte procedurer for  

 overensstemmelsesvurdering skal så vidt muligt åbne adgang for sådan gensidig  

 anerkendelse af prøvning og kontrol.
 For medlemsstaterne i EU forhandles bilaterale aftaler af  

 Europa-Kommissionen på baggrund af et mandat vedtaget af Rådet.
4. Lokale myndigheder (kommuner og amter) og private  

 organisationer Aftalens forpligtelser påhviler direkte kun de statslige myndigheder; men  

 aftalen pålægger disse at bringe sådanne rimelige foranstaltninger, som de  

 har adgang til, i anvendelse for at sikre, at også primær- og amtskommunale  

 myndigheder og visse private organisationer (navnlig  

 standardiseringsorganisationer) overholder de ovenfor under 1-3 omhandlede  

 forpligtelser.
5. Forpligtelser vedrørende offentliggørelse,  

 information, notifikation og konsultation Der påhviler efter aftalen de statslige myndigheder visse forpligtelser  

 til at offentliggøre deres tekniske forskrifter, standarder og  

 overensstemmelsesvurderingsordninger og at give oplysninger derom.
 I et vist omfang skal der også ske forudgående anmeldelse (notifikation)  

 til WTO's sekretariat i Geneve, og man skal i sådanne tilfælde være rede til  

 at modtage og drøfte henvendelser fra andre lande, jfr. nedenfor.
 Offentliggørelse af alle nye tekniske forskrifter og af bestemmelser, der  

 fastsætter nye bindende overensstemmelsesvurderingskrav, skal ske gennem de  

sædvanlige meddelelsesmidler (Lovtidende m.v.) , som anvendes af  

 danske myndigheder til sådanne formål.
 Der er ingen pligt til at oversætte den fulde ordlyd af sådanne  

 bestemmelser til andre sprog.
 I normale tilfælde, hvor der ikke er tale om problemer af hastende  

 karakter, (jfr. nedenfor under b.) skal der fastsættes en rimelig  

 ikrafttrædelsesfrist for nye tekniske forskrifter, således at  

 leverandører - også udenlandske - kan nå at tilpasse deres varer til de nye  

 regler.
 De i det følgende omtalte videregående forpligtelser (a.-e.) gælder  

 alene i tilfælde, hvor der gennemføres en teknisk forskrift eller en  

 standard, som kan have en betydende (significant) indflydelse på  

 samhandelen med andre deltagende lande, og hvor der samtidig ikke  

 findes en tilsvarende international standard.
 I disse tilfælde - og kun i disse tilfælde - skal følgende forpligtelser  

 overholdes:
a.
Der skal på et passende tidligt tidspunkt offentligøres en kort  

 meddelelse om, at man agter at udstede den påtænkte forskrift eller  

 standard eller gennemføre en ny overensstemmelsesvurderingsordning, således  

 at alle interesserede derigennem kan gøre sig bekendt med, hvad den påtænkte  

 nye forskrift, standard eller ordning vedrører.
Meddelelsen affattes på dansk.
Det er aftalt med Dansk Standard, at disse  

 korte meddelelser indrykkes i tidsskriftet »Dansk Standard«  

 . En meddelelse på højst 3-4 maskinskrevne linjer indsendes til Dansk  

 Standard.
Indrykning i »Dansk Standard« bør ikke finde sted senere end  

 eventuel anden offentlig meddelelse om den påtænkte foranstaltning.
Er der  

 tale om en meddelelse, der giver mere indgående oplysninger, bør den korte  

 meddelelse i »Dansk Standard« henvise til, hvor den alternative  

 publicering kan findes.
I visse tilfælde vil meddelelsen i »Dansk Standard« kunne  

 udelades.
Herom henvises til omtalen nedenfor under b.
b.
Om påtænkte nye tekniske forskrifter og  

 overensstemmelsesvurderingsordninger (men ikke standarder) skal der desuden  

 foretages en anmeldelse til WTO-sekretariatet i Geneve (notifikation).
 Denne anmeldelse, der skal affattes på engelsk (eventuelt på fransk eller  

 spansk), indsendes til Erhvervsfremme Styrelsen, der vil videresende den til  

 WTO-sekretariatet.
 Et skema, der kan anvendes ved udfyldelsen, kan rekvireres hos  

 Erhvervsfremme Styrelsen.
Nye tekniske forskrifter eller overensstemmelsesvurderingsordninger, der  

 indføres eller planlægges indført af de Europæiske Fællesskabers Råd eller af  

 Kommissionen, vil blive anmeldt til WTO-sekretariatet ved EU's foranstaltning  

 i det omfang, anmeldelse er fornøden.
De skal således ikke derudover anmeldes  

 af de enkelte medlemsstater.
Anmeldelserne skal kort omtale, hvad den påtænkte nye forskrift eller  

 ordning går ud på, og herunder navnlig oplyse, hvilke varer der vil være  

 omfattet af de nye bestemmelser.
Den skal desuden kort forklare, hvad der er  

 formålet med den påtænkte foranstaltning.
 Anmeldelsen skal i princippet finde sted, inden de nye bestemmelser er  

 endeligt vedtaget, og der vil blive draget omsorg for, at indrykningen af den  

 under a. omtalte korte meddelelse i »Standard Nyt« og  

 Erhvervsfremme Styrelsens afsendelse af anmeldelsen til WTO-sekretariatet så  

 vidt muligt finder sted på nogenlunde samme tidspunkt.
 I visse tilfælde kan indrykningen af den under a. omtalte korte meddelelse  

 i »Standard Nyt« undlades og anmeldelsen til WTO-sekretariatet  

 udsættes, til den nye tekniske forskrift eller  

 overensstemmelsesvurderingsordning er endeligt besluttet, hvis en sådan  

 udeladelse eller udsættelse anses for nødvendig.
 Det gælder, hvor der opstår eller truer med at opstå hastende  

 problemer, der er af sikkerheds- eller sundhedsmæssig art, eller som vedrører  

 beskyttelse af miljøet eller den nationale sikkerhed . I sådanne tilfælde  

 skal anmeldelse til WTO-sekretariatet finde sted umiddelbart efter, at  

 beslutningen er truffet, og anmeldelsen skal ud over de forannævnte  

 oplysninger indeholde en kort angivelse af de nævnte hastende problemers  

 karakter.
c.
Hvis der modtages anmodninger om udlevering af tekster eller  

 enkeltheder vedrørende påtænkte standarder, forskrifter eller ordninger -  

 eller eventuelt vedrørende allerede udstedte tekniske forskrifter eller  

 overensstemmelsesvurderingsprocedurer - skal disse tekster udleveres uden  

 forskelsbehandling.
Det samme gælder tekster til allerede godkendte  

 standarder, der ikke forudgående har været indrykket i »Standard  

 Nyt«.
 I det omfang, det er muligt, skal man, hvis der anmodes derom, forklare,  

 på hvilke punkter påtænkte tekniske forskrifter eller standarder afviger fra  

 en tilsvarende international standard.
 Efter offentliggørelsen af den korte meddelelse i »Standard  

 Nyt«, og efter at en teknisk forskrift eller en  

 overensstemmelsesvurderingsprocedure er anmeldt til WTO-sekretariatet, skal  

 der indrømmes andre deltagende landes myndigheder en rimelig tidsfrist  

 , inden for hvilken de skriftligt kan fremsætte eventuelle bemærkninger.
Modtages sådanne skriftlige henvendelser , skal man være rede til  

 at drøfte de fremsatte bemærkninger med det pågældende lands  

myndigheder , hvis disse anmoder derom, og til at tage modtagne  

 bemærkninger og udfaldet af eventuelle drøftelser i betragtning i  

 forbindelse med de videre overvejelser af sagen.
Disse forpligtelser gælder  

 også med hensyn til standarder ; herom har dog alle interesserede i de  

 deltagende lande, også private , adgang til at fremsætte skriftlige  

 bemærkninger og anmode om drøftelser.
d.
De foran omtalte forpligtelser vedrørende information og konsultation  

 gælder også for primær- og amtskommunale myndigheder og institutioner  

 . Også i disse tilfælde skal imidlertid meddelelse af oplysninger efter  

 anmodning udefra og modtagelse af bemærkninger og drøftelse af disse ske  

 gennem de statslige myndigheder.
I et vist omfang gælder informations-, notifikations- og  

 konsultationsforpligtelser også for de danske  

 standardiseringsorganisationer , og også disse skal i en række tilfælde  

 opfyldes gennem de statslige myndigheder.
Erhvervsministeriet har herom  

 truffet de fornødne aftaler med Dansk Standard, der koordinerer det danske  

 standardiseringsarbejde.
e.
I lighed med den tidligere GATT-aftale fastsætter den nye WTO-aftale,  

 at hvert af de deltagende lande opretter et informationscenter , der i  

 rimeligt omfang kan besvare spørgsmål, som stilles til det af interesserede i  

 andre lande.
Det er aftalt med Dansk Standard , at dette fortsat  

 varetager denne opgave.
 Det påhviler efter aftalen informationscentret (enquiry point) at svare på  

 alle rimelige anmodninger om oplysninger fra parter, hvis interesser berøres  

 af gældende eller påtænkte tekniske forskrifter, standarder og  

 overensstemmelsesvurderingsord- ninger, uanset hvilke myndigheder,  

 institutioner eller organisationer der iværksætter disse foranstaltninger  

 (det gælder også, hvis de iværksættes af regionale standardiseringsorganer  

 med dansk deltagelse). Informationscentret skal også kunne oplyse, hvor de  

 korte meddelelser, som er omtalt under a., kan findes.
 For at sætte Dansk Standard i stand til at varetage denne opgave skal alle  

 danske myndigheder og institutioner, som fastsætter tekniske forskrifter og  

 overensstemmelsesvurderingsbestemmelser, holde Dansk Standard løbende  

 underrettet om de områder, inden for hvilke man har fastsat eller påtænker at  

 fastsætte tekniske forskrifter.
III.
Andre bestemmelser Aftalen indeholder en række bestemmelser om teknisk bistand til og  

 særbehandling af udviklingslande på de områder, aftalen vedrører.  

 Disse bestemmelser vil blive administreret af Udenrigsministeriet og  

 Erhvervsministeriet i samarbejde med de kompetente myndigheder.
Aftalen indeholder desuden en række bestemmelser, hvorved der mellem  

 aftalens parter oprettes de til overvågning af aftalens gennemførelse  

 fornødne organer og procedurer, herunder en særlig komite vedrørende tekniske  

 handelshindringer, hvori samtlige deltagende lande vil være repræsenteret, og  

 en særlig konsultationsprocedure samt en procedure til regulering af  

 eventuelle uoverensstemmelser mellem de deltagende lande.
Europa-Kommissionen  

 varetager normalt medlemslandenes interesser i denne komite.
 Der vil ved gennemførelsen af bestemmelserne i afsnit II være behov for at  

 kende følgende adresser m.v.:
Dansk Standard Baunegaardsvej 73 2900 Hellerup Telefon: 3977 0101 Telefax: 3977 0202 Udenrigsministeriet Asiatisk Plads 2 1448 København K Telefon: 3392 0000 Telefax: 3154 0533 Telex: 31292 etr dk Erhvervsministeriet Slotsholmsgade 12 1216 København K Telefon: 3392 3350 Telefax: 3312 3778 Telex: 22373 indumi dk Erhvervsfremme Styrelsen Tagensvej 137 2200 København N Telefon: 3586 8686 Telefax: 3586 8687 Der henvises i det foranstående mange steder til de i aftalen  

 »deltagende lande«.
Kredsen af lande, der har tilsluttet sig  

 aftalen, vil til stadighed kunne variere.
Er der behov for nøjagtige  

 oplysninger om den aktuelle kreds af deltagende lande på et givet tidspunkt,  

 vil Udenrigsministeriet kunne give oplysninger herom.
