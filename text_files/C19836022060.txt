Med henvisning til den af direktoratet for toldvæsenet givne bevilling af fastsætter statens foderstofkontrol herved regler for 1. Forarbejdning af olieholdige frø til mel eller  

 foderblandinger eller til konsum.
 2. Denaturering af raps- og rybsfrø samt blandinger,  

 der indeholder disse frø.
 3. Solsikkefrø eller blandinger med solsikkefrø,  

 bestemt til at blive brugt i uændret stand til dyrefoder eller som  

 næringsmiddel (til konsum).
Såfremt et parti olieholdige frø med oprindelse i tredjeland eller  

 blandinger med indhold af sådanne frø importeres fra andet EF-land, og det  

 udenlandske kontroleksemplar i rubrikken for varebeskrivelse er forsynet med  

 oplysning om, at der er tale om »indførte frø eller blandinger«,  

 skal virksomheden straks efter modtagelsen og senest 4 arbejdsdage, inden  

 varen tages i brug til de under punkt 1, 2 eller 3 nævnte formål, anmelde  

 modtagelsen af partiet til statens foderstofkontrol.
Kontrollen vil herefter  

 foranledige, at der udtages prøve af varen.
1. Forarbejdning af olieholdige frø til mel eller foderblandinger  eller  

 til konsum Virksomheden er forpligtet til at føre et dagligt regnskab, der minimum  

 udviser følgende oplysninger over indkøbte olieholdige frø og blandinger med  

 indhold af sådanne frø:
a.
Modtaget kg olieholdige frø eller blandinger med olieholdige frø.
b.
Kg olieholdige frø eller blandinger med olieholdige frø formalet eller  

 opblandet i foderblandinger med samtidig oplysning om iblandingsprocenten af  

 olieholdige frø eller kg olieholdige frø færdigfremstillet til konsum.
c.
Oplysning om salg af de under b. nævnte varer.
2. Denaturering af raps- og rybsfrø samt blandinger, der indeholder  

  disse frø a.
Raps- og rybsfrø samt blandinger, der indeholder mindst 2% raps- eller  

 rybsfrø anses for at være denatureret ved iblanding af mindst 2% gul hirse og  

 3% kanariegræs.
b.
Denatureringen skal overvåges af statens foderstofkontrol, og anmodning  

 herom skal være kontrollen i hænde senest 4 arbejdsdage før  

 denatureringstidspunktet.
c.
Kopi af kontroleksemplaret for det pågældende parti raps- eller  

 rybsfrø, som ønskes denatureret, skal forevises kontrollen ved  

 denatureringens start.
d.
Mindste mængde, der kan underkastes en denatureringsproces, er 50 tons  

 inden for en dags normale arbejdstid.
3. Solsikkefrø eller blandinger med solsikkefrø, bestemt til brug i  

  uændret stand til dyrefoder eller som næringsmiddel (til konsum) Virksomheden er forpligtet til at føre et dagligt regnskab, der minimum  

 udviser følgende oplysninger over indkøbte, olieholdige frø og blandinger med  

 indhold af sådanne frø:
a.
Modtaget kg olieholdige frø eller blandinger med olieholdige frø.
b.
Kg frø eller kg blanding med olieholdige frø emballeret i uændret stand  

 med samtidig oplysning om nettovægt pr. emballeret enhed.
c.
Oplysning om salg af omtalte olieholdige frø, dels i emballeret stand,  

 dels i løs vægt.
 Ovennævnte regnskaber samt følgesedler og faktura for salg af omhandlede  

 varer samt kopier af kontroleksemplarer for indkøbte partier af olieholdige  

 frø skal til enhver tid være tilgængelige for statens foderstofkontrol.
 Efter at et indført parti olieholdige frø er forarbejdet til  

 foderblandinger, denaturerede eller på anden måde bragt i en sådan stand, at  

 de alene er anvendelige til foder eller til konsum indsendes en ansøgning til  

 statens foderstofkontrol om udstedelse af en attest til direktoratet for  

 toldvæsenet til brug for frigivelse af den ved importen stillede sikkerhed.
 Ansøgningen skal indeholde oplysning om:
 1. Partiets størrelse.
 2. Datoen for færdigbehandling af partiet.
 3. Henvisning til det kontroleksemplar, hvorunder de  

 olieholdige frø er tilført virksomheden.
 Efter at statens foderstofkontrol har godkendt virksomhedens ansøgning,  

 fremsender kontrollen en attest til det distriktstoldkammer, hvorunder  

 virksomheden henhører.
 E.B.
