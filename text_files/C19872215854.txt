(Til alle friskoler, private  

 grundskoler, private gymnasier med grundskoleafdeling samt private  

 grundskolekurser) Hermed følger Undervisningsministeriets cirkulære af 8. juli 1987 om  

 ændring af cirkulære af 22. februar 1983 om tjenestetiden for folkeskolens  

 tjenestemænd og om ændring af cirkulære af 23. februar 1983 om aflønning,  

 afspadsering af overtimer, afvikling af undertimer, overtimebetaling og  

 vederlæggelse af midlertidige timer for folkeskolens tjenestemænd i den  

 affattelse, der er gældende for ledere og lærere ved friskoler, private  

 grundskoler, private gymnasier med grundskoleafdeling samt private  

 grundskolerkurser.
 I cirkulæret og i følgeskrivelsen er følgende indarbejdet:
1. De nye pligtige ugentlige timetal pr. 1. august  

 1987 2. Ændring af bestemmelserne vedrørende indlagte  

 vikartimer, således at der fra 1. august 1987 højst kan indregnes 120 timer  

 mod tidligere 200 timer.
Det bemærkes, at en lærers ugentlige løntimetal fortsat ikke udelukkende  

 kan bestå af indlagte vikartimer.
Indregningen må forudsætte, at den  

 pågældende har et antal skemalagte timer i grundskolen.
 3. Nye regler vedrørende afvikling af indlagte  

 vikartimer.
 4. En sondring mellem midlertidige vikartimer - i det  

 følgende kaldet »vikartimer« - contra andre midlertidige timer.
Ved vikartimer læst af fastansatte ledere og lærere forstås timer, der  

 læses ved en lærers sygdom eller andet lovligt forfald, og hvortil  

 vikarkassen for friskoler og private grundskoler yder dækning af  

 tilskudsberettigede vikarudgifter, jfr. § 13, stk. 5, i lov nr. 306 af 8.  

 juni 1977 om friskoler og private grundskoler m.v.
Ved andre midlertidige  

 timer forstås timer, der ikke er vikartimer, og som ikke på forhånd er  

 indlagt i det pligtige timetal.
 5. § 12 er ajourført i overensstemmelse med  

 ministeriets skrivelse af 15. august 1984 til Frie Grundskolers Fællesråd.
 Det bedes bemærket, at pointberegningen foretages på baggrund af det  

 aktuelle elevtal pr. 1. september i det pågældende år.
 Yderligere er der den 29. juni 1984 indgået følgende aftale om ændring af  

 timereduktionsreglerne for viceskoleinspektører ved private gymnasier med  

 grundskoleafdeling:
 »Fra 1. august 1984 gennemføres en særlig ændring af  

 timereduktionsreglerne for viceskoleinspektører ved private gymnasier med  

 grundskoleafdeling (uden tilknyttet skoleinspektørstilling), således at den  

 hidtidige andel på 30. pct. af det samlede ledelsestimetal for  

 grundskoleafdelingen (40 pct. ved afdelinger med 2 viceskoleinspektører)  

 forhøjes til 66 2/3 pct. af samme ledelsestimetal, hvortil kommer forhøjet  

 timereduktion for de private gymnasiers grundskoleafdeling, som har  

 kostafdeling.
 Timereduktionen til viceskoleinspektørerne beregnes således:
 Den samlede timereduktion, opgjort i henhold til § 12, stk. 1, nr. 1, 2,  

 og 3 reduceres til 66 2/3 %, hvortil lægges eventuel timereduktion for  

 kostafdeling, opgjort i henhold til § 12, stk. 1, nr. 4.
 Ved gymnasier med een viceskoleinspektør tilfalder den således beregnede  

 timereduktion viceskoleinspektøren, dog med den i § 12, stk. 4, nævnte  

 begrænsning.
 Ved gymnasier med 2 viceskoleinspektører fordeles timereduktionen mellem  

 1. viceskoleinspektør og 2. viceskoleinspektør efter de under pkt. 2 i  

 cirkulæret anførte regler.
For så vidt angår Marie Kruses Skole og Holte Gymnasium, hvor der fra  

 tiden før cirkulærets ikrafttræden er tilknyttet en skoleinspektør, ydes der  

 timereduktion efter de i cirkulæret gældende bestemmelser.  

 Skoleinspektørstillingerne bortfalder ved ledighed.« 6. Udbetaling af tilfældige vikartimer.
 Bestemmelserne indebærer, at vikartimer, som tillægges heltidsbeskæftigede  

 ledere og lærere uden indlagte vikartimer i løbet af skoleåret som  

 enkeltstående timer (tilfældige vikartimer, hvis varighed er mindre end 4  

 kalenderuger i sammenhæng), ikke længere skal indregnes i årsopgørelsen.  

 Timerne vederlægges efter gældende regler.
 Opmærksomheden henledes på, at der som hidtil ikke ydes timereduktion for  

 enkeltstående vikartimer, som er tillagt en leder/lærer efter § 16, stk. 1,  

 pkt. 1. Timer, der er gennemført efter denne bestemmelse, vederlægges efter  

 bestemmelserne i den nye § 9 i afspadseringscirkulæret, og timerne kan for  

 fremtiden ikke senere medføre timereduktion i forbindelse med indregning i  

 årsopgørelsen af timer, der er tillagt en leder/lærer efter reglerne i § 16,  

 stk. 1, pkt. 2, og § 16, stk. 2.
 I Undervisningsministeriets cirkulære af 23. februar 1983 om aflønning,  

 afspadsering af overtimer, afvikling af undertimer, overtimebetaling og  

 vederlæggelse af midlertidige timer er der som følge af ministeriets seneste  

 ændring af 16. juni 1987 indsat en ny § 9. Paragrafferingen af de  

 efterfølgende paragraffer er derfor ændret på følgende måde:
 I § 9 ændres »§ 9« til: »§ 10«.
 I § 10 ændres »§ 10« til: »§ 11«.
 I § 11 ændres »§ 11« til: »§ 12«.
 I § 12 ændres »§ 12« til: »§ 13«.
 I § 13 ændres »§ 13« til: »§ 14«.
Tjenestetidscirkulæret Bemærkninger til § 2, stk. 1 Det ugentlige løntimetal for ledere og lærere med fuldt pligtigt timetal  

 må ved skoleårets begyndelse ikke fastsættes til under 25,32 timer eller til  

 over 30 timer.
Hvor der foreligger ganske særlige omstændigheder, kan skolens  

 styrelse i det konkrete tilfælde dispensere fra 30 timers begrænsningen.  

 Indgår der overførte overtimer i det ugentlige løntimetal, bør dispensation  

 kun gives, hvis overtimerne kan påregnes afspadseret i det følgende skoleår.  

 Undervisningsministeriet forbeholder sig ret til at inddrage den skolens  

 styrelse givne bemyndigelse til dispensation, såfremt dispensation gives i  

 for vidt omfang.
Bemærkninger til § 2, stk. 2 Ved skoler med semesterordninger foretages opgørelsen af det årlige  

 løntimetal som en sammenlægning af løntimetallet i de enkelte semestre.
 Bemærkninger til § 2, stk. 2, pkt. 4:
 Ugentlige indlagte vikartimer afvikles:
 Bemærkninger til § 2, stk. 4:
Er det opgjorte årlige løntimetal mindre end 1013, overføres timerne ikke,  

 men lederen/læreren vederlægges med virkning fra skoleårets begyndelse efter  

 de derom fastsatte regler for deltidsbeskæftigede, jfr. § 2, stk. 2, i  

 afspadseringscirkulæret.
En skoleleder i lønramme 28 - 34 kan dog  

 undtagelsesvis bevare aflønning som fuldtidsbeskæftiget, selv om det årlige  

 løntimetal er mindre end 1013 timer jfr. § 10, stk. 2 i  

 afspadseringscirkulæret.
 Bemærkninger til § 2, stk. 5:
 Såfremt opgørelsen ved fratræden udviser færre end 1013 løntimer årligt,  

 må der ske tilsvarende fradrag i lønnen.
Bemærkninger til § 14 Det bemærkes, at aldersreduktion ikke kan ydes for indlagte vikartimer.
 Bemærkninger til § 15, stk. 1 og 2:
Efter stk. 1 ydes feriereduktion til fuldtidsbeskæftigede med 0,58 t/ugl.  

 Det er således afgørende for, at denne bestemmelse finder anvendelse, at det  

 ugentlige løntimetal med evt. indlagte vikartimer (excl. feriereduktionen)  

 udgør mindst 24,78 time.
Hvis det ugentlige timetal (excl. feriereduktionen)  

 er mindre end 24,78 finder stk. 2 anvendelse.
Afspadseringscirkulæret Bemærkninger til § 3, stk. 3 I tilskudsgrundlaget for aflønningen af ledere og lærere ved friskoler og  

 private grundskoler indgår kun faktisk læste timer, jfr. dog bemærkningerne  

 til § 2, stk. 2, pkt. 4. Afspadseringsordningen indebærer imidlertid, at der  

 med tilskudsvirkning i et skoleår vil kunne ske aflønning med en fuld årsløn  

 inden for det nævnte timetalsinterval mod afvikling af fremkomne undertimer i  

 det følgende skoleår, jfr. § 7.
 Bemærkninger til § 6:
Det overlades foreløbig til skolens ledelse selv at træffe beslutning om,  

 i hvilke tilfælde der undtagelsesvis skal ske afregning af overtimer med  

 overtimebetaling.
Overtimebetaling bør kun finde sted i tilfælde, hvor det  

 ikke er muligt at skaffe lærere til de pågældende fag, f.eks. ved mindre  

 skoler, hvor det kan være umuligt at få varetaget mindre timetal på en  

 rimelig måde.
Også situationen ved kostskoler kan undertiden umuliggøre  

 afspadsering.
Afregningen sker i slutningen af skoleåret, hvori timerne er  

 optjent, når det er klargjort, at afspadsering ikke er mulig i det følgende  

 skoleår.
 Bemærkninger til § 7, stk. 3.:
 For lærere, der har indlagte vikartimer i det ugentlige løntimetal i  

 henhold til tjenestetidscirkulærets § 16, stk. 6, anses bestemmelsen i § 2,  

 stk. 1, sidste pkt. i tjenestetidscirkulæret for overholdt, selv om de  

 ugentlige løntimetal for år 3 udgør 26,32 - 26,37 løntimer.
 Såfremt det ugentlige løntimetal for år 3 tilrettelægges med mindre end  

 26,32 timer, overgår læreren til aflønning som deltidsbeskæftiget.
Bemærkninger til § 9 Ledere og lærere, der har indlagte vikartimer i det ugentlige løntimetal,  

 er ikke omfattet af reglerne om løbende honorering af tilfældige vikartimer.  

 Såfremt det efter årsopgørelsen viser sig, at der er læst flere vikartimer  

 end indlagt, vederlægges disse efter samme principper som nævnt i § 9.
 Bemærkninger til § 13, stk. 2: Bestemmelsen omfatter kun de  

 deltidsbeskæftigede, der ikke i deres pligtige timetal har indlagte  

 vikartimer.
Undervisningsministeriet, den 8. juli  

 1987 P. m. v.
 e. b.
Susanne Boe fm.
