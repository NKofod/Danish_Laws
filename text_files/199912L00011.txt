Fremsat den 6. oktober 1999 af  

 ministeren for fødevarer,  

 landbrug og fiskeri (Henrik Dam Kristensen) Forslag til Lov om ændring af lov om  

 dyrlægegerning m.v.
(Etablering af et register over  

 forbruget af veterinære lægemidler) § 1 I lov om dyrlægegerning m.v., jf. lovbekendtgørelse nr. 492  

 af 28. juni 1990, som ændret ved lov nr. 171 af 16. marts 1994 og lov  

 nr. 403 af 10. juni 1997, foretages følgende ændringer:
 1. § 7, stk. 2, 1. pkt., ophæves.
 2. I § 7 indsættes efter stk. 4 som nyt  

 stk.:
» Stk. 5 bliver herefter stk. 6.
 3. I § 7 indsættes efter stk. 5, der bliver  

 stk. 6, som nye stykker:
» Stk. 8. Ministeren kan oprette et register, der  

 indeholder oplysninger om anvendte, ordinerede og udleverede receptpligtige  

 lægemidler.
Registeret kan endvidere indeholde oplysninger om  

 køb og salg af tilsætningsstoffer til foderstoffer og  

 foderlægemidler.
Ministeren kan fastsætte regler om registerets  

 drift, herunder om dyrlægers indberetning af oplysninger til  

 registeret, om begrænsninger i adgangen til at få oplysninger fra  

 registeret, samt om opkrævning af gebyrer i forbindelse med træk  

 af oplysninger fra registeret.« 4. I § 7 a, stk. 1, nr. 2 og 3, ændres "stk.  

 2" til: "stk. 3".
 5. I § 7 a indsættes efter stk. 1 som nyt  

 stykke:
» Stk. 2   9 bliver herefter til stk. 3   10.
 6. I § 7 a, stk. 3, 2. pkt., stk. 4, 1. pkt., og stk. 9,  

 1. pkt., der bliver henholdsvis stk. 4, 2. pkt., stk. 5, 1. pkt., og stk.  

 10, 1. pkt., ændres "stk. 7" til: "stk. 8".
 7. I § 7 a, stk. 7, 1. pkt., der bliver stk. 8, 1. pkt.,  

 ændres "stk. 1   5" til: "stk. 1 - 6".
 8. I § 7 a, stk. 8, der bliver stk. 9, ændres  

 "stk. 1   7" til: "stk. 1 - 8".
 9. I § 7 a, stk. 9, 3. pkt., der bliver stk. 10, 3. pkt.,  

 ændres "stk. 6 - 8" til: "stk. 7 - 9".
 10. § 12, stk. 3, affattes således:
» 11. § 18, stk. 4, affattes således:
» 12. I § 18 a, stk. 1, 1. pkt., indsættes efter "anden  

 administrativ myndighed": "og om myndighedens adgang til at genoptage en sag  

 efter, at der er indgivet klage".
 13. Efter § 18 a indsættes:
» Stk. 2. Der er udpantningsret for de i stk. 1  

 nævnte beløb.« 14. I § 19, stk. 2, indsættes efter "§ 3, stk.  

 3,": "§ 7, stk. 5.".
 15. Efter § 19 a indsættes i Kapitel X:
» Stk. 2. Med hensyn til den i stk. 1 nævnte  

 tilkendegivelse finder reglerne om tiltalerejsning i retsplejelovens § 931,  

 stk. 2 tilsvarende anvendelse.
Stk. 3. Betales bøden i rette tid, eller bliver  

 den efter stedfunden vedtagelse inddrevet eller afsonet, bortfalder videre  

 forfølgning.« § 2 Loven træder i kraft den 1. januar 2000.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 afvigelser, som de særlige grønlandske forhold tilsiger.
Bemærkninger til  

 lovforslaget Almindelige bemærkninger 1. Indledning Lovforslaget fremsættes med henblik på  

 ændring af lov om dyrlægegerning m.v., jf.  

 lovbekendtgørelse nr. 492 af 10. juni 1990, som ændret ved lov  

 nr. 171 af 16. marts 1994 og lov nr. 403 af 28. juni 1997. (L 1964 48: FT  

 1963 - 64: 423, 717, 2955, 3156; Tillæg A s. 177, Tillæg B s. 213  

 og s. 257. L 1973 73: FT 1972 - 73: 2230, 3411, 4307, 4561; Tillæg A s.  

 2915, Tillæg B s. 781. L 1975 591: FT 1975 - 76: 265, 500, 1070, 1288;  

 Tillæg A s. 579. L 1980 205: FT 1979 - 80: 4103, 4999, 9442, 9842 ;  

 Tillæg A s. 2933, Tillæg B s. 759. L 1989 847: FT 1989 - 90: 113,  

 814, 3510, 3960; Tillæg A s. 683, Tillæg B s. 55. L 1994 171: FT  

 1993 - 94: 837, 1864, 7087, 7182; Tillæg A s. 721, Tillæg B s.  

 559. L 1997 403: FT 1996 - 97: 6191, 8037, 8294, ; Tillæg A s. 5110,  

 Tillæg B s. 1254 og s. 1438. ).
2. Baggrunden for lovforslaget Problemerne med antibiotikaresistens er verden over  

 voksende.
Danmark har endnu ikke haft så alvorlige problemer med  

 resistens, som det er set i andre lande.
Dette skyldes bl.a., at Danmark i  

 mange år har haft en restriktiv praksis for anvendelse af antibiotika  

 både til mennesker og dyr.
Sammenhængen mellem resistente  

 bakterier og forbruget af antibiotiske stoffer er efterhånden generelt  

 accepteret af forskerne.
Det er derfor af stor betydning fortsat at fastholde  

 og udbygge indsatsen for at begrænse forbruget af antibiotika og  

 antibiotikalignende stoffer,  herunder forbruget af vækstfremmere i  

 husdyrproduktionen.
 I maj 1997 afgav et udvalg nedsat af  

 fødevareministeren "Rapport om forbedring af sundhedstilstanden i  

 danske husdyrbesætninger og om reduktion af forbruget af antibiotika og  

 antimikrobielle vækstfremmere". Udvalget anbefalede bl.a., at der  

 etableres en central registrering af forbruget i husdyrbesætningerne af  

 terapeutiske antibiotika, foderlægemidler og visse  

 tilsætningsstoffer til foderstoffer.
Endvidere var fødevareministeren sammen med  

 sundhedsministeren i september 1998 vært ved en EU konference om  

 antibiotika ("The Microbial Threat"). På konferencen deltog  

 eksperter i human og veterinær medicin fra EU-landene samt en  

 række andre lande.
På konferencen blev det bl.a. konkluderet, at  

 det er nødvendigt, at de enkelte lande indsamler pålidelige data  

 om anvendelse og udlevering af antibiotika og antibiotikalignende stoffer.  

 Disse data er vigtige parametre for igangsættelse af  

  undersøgelser og andre foranstaltninger i forbindelse med  

 antibiotikaresistens, herunder fastsættelse af retningslinier for god  

 praksis ved anvendelse af de pågældende stoffer.
Uhensigtsmæssig brug af antibiotika og  

 antibiotikalignende stoffer kan medvirke til, at der i øget omfang  

 dannes resistente bakterier, som kan overføres til mennesker.
Dermed  

 reduceres mulighederne for senere effektiv behandling.
Det er derfor vigtigt  

 at have et detaljeret overblik over forbruget af disse stoffer.
Behandling af  

 dyr med veterinære lægemidler og anvendelse af foderstoffer  

 tilsat f.eks. antibiotika, kan indebære en risiko for menneskers eller  

 dyrs sundhed eller for miljøet, da det kan medføre  

 restprodukter i fødevarer eller i naturen.
På denne baggrund foreslås det, at der  

 etableres et register for receptpligtige veterinære lægemidler  

 samt visse tilsætningsstoffer til foderstoffer (Vetstat). Registerets  

 udformning vil i store træk bygge på den ovennævnte rapport  

 om forbedring af sundhedstilstanden.
Registeret vil indeholde oplysninger om  

 forbruget af receptpligtige veterinære lægemidler,  

 foderlægemidler og tilsætningsstoffer til foderstoffer af  

 følgende 3 kategorier: 1) antibiotika, 2) coccidiostatica og andre  

 lægemidler samt 3) vækstfremmende stoffer.
Herefter: "de  

 omhandlede stoffer".
Vetstat vil give et detaljeret overblik over forbruget af  

 antibiotika og antibiotikalignende stoffer inden for husdyrproduktionen  

 både set totalt og fordelt på de enkelte dyrlæger,  

 foderstofvirksomheder og husdyrbrug.
Registeret vil endvidere indeholde  

 oplysninger om forbruget af medicin til dyr, der ikke er omfattet af det  

 Centrale Husdyrbrugsregister (GLR/CHR). Vetstat vil kunne anvendes i  

 forskningsmæssig sammenhæng i forbindelse med bl.a.  

 overvågning af resistensudviklingen.
Registret vil endvidere være  

 et brugbart styringsredskab for både myndigheder, organisationer,  

 dyrlæger, foderstofvirksomheder og de enkelte landbrugere til  

 begrænsning af forbruget af de omhandlede stoffer.
Oplysningerne kan  

 endvidere være et nyttigt redskab i forbindelse med kildesporing samt  

 ved eventuelle fremtidige vurderinger af sundhedstilstanden i  

 besætningerne.
Samtidig med dette lovforslag fremsættes forslag til  

 lov om ændring af lov om foderstoffer.
Ved disse to lovændringer  

 etableres Vetstat, og der indføres indberetningspligt ved salg og  

 anvendelse m.v. af de omhandlede stoffer.
Derved skabes mulighed for et  

 overblik over anvendelse af de omhandlede stoffer til dyr.
3. Om loven Loven fastsætter i hovedtræk de rettigheder og  

 forpligtelser, som påhviler dyrlæger i forbindelse med deres  

 erhverv samt regler om anvendelse, ordinering og udlevering af medicin.
Loven  

 har således mange lighedspunkter med lægeloven.
Dyrlæger skal autoriseres af  

 fødevareministeren inden de kan udøve dyrlægegerningen.  

 Dette gælder både for personer uddannet som dyrlæger ved  

 Den Kgl.
Veterinær- og Landbohøjskole og personer uddannet ved  

 lignende institutioner indenfor eller udenfor EU.
 Kun personer, der er autoriseret som dyrlæger,  

 må udøve dyrlægegerning, jf. lovens § 4, stk. 2. Det  

 fremgår af lovens § 4, stk. 1, at der ved dyrlægegerning  

 forstås:
"a. at tage et dyr under behandling, når der er  

 grund til at antage, at dyret eller den besætning, hvortil det  

 hører, lider af en smitsom sygdom, hvorom anmeldelse skal indgives i  

 henhold til lovgivningen om smitsomme sygdomme hos husdyrene, b. at tage andenmands dyr under behandling for nogen anden  

 sygdom, til hvis behandling der kræves veterinær indsigt, c. at tage dyr under behandling under anvendelse af  

 lægemidler, der efter apotekerlovgivningen kun må udleveres mod  

 recept, d. at udøve veterinær levnedsmiddelkontrol og  

 veterinært levnedsmiddeltilsyn i henhold til den til enhver tid  

 gældende lovgivning herom og e. at udøve anden virksomhed, ved hvilken  

 udnyttelsen af den veterinære uddannelse er det  

 væsentlige." Loven fastlægger hvilke opgaver i forbindelse med  

 behandling af dyr og udøvelse af levnedsmiddelkontrol, der skal  

 være forbeholdt autoriserede dyrlæger.
Det drejer sig bl.a. om  

 behandling med visse lægemidler, udlevering heraf til ejeren af dyret -  

 eller dyrene - til fortsat behandling.
Reglerne om veterinær  

 levnedsmiddelkontrol og veterinært levnedsmiddeltilsyn fremgår af  

 fødevarelovgivningen på linie med den  

 ikke-dyrlægeforbeholdte levnedsmiddelkontrol.
Herudover giver loven  

 mulighed for at fastsætte nærmere regler om anvendelse af  

 veterinære lægemidler.
Loven indeholder endvidere bestemmelser om Det  

 Veterinære Sundhedsråd.
Rådets arbejdsopgaver er i vidt  

 omfang at afgive udtalelse i forbindelse med politisager om  

 overtrædelse af dyreværnslovgivningen og sager vedrørende  

 dyrlægers virksomhed, men omfatter også rådgivende  

 udtalelser til fødevareministeren og offentlige myndigheder i  

 spørgsmål om anvendelse af medicin til dyr i bred forstand og  

 spørgsmål om behandling og aflivning af dyr ved større  

 ulykkestilfælde eller større sygdomsudbrud.
I loven er der åbnet mulighed for, at en  

 dyrlæge kan indgå en aftale med ejeren eller den ansvarlige for  

 besætningen om sundhedsrådgivning, hvor dyrlægen  

 nøje følger sundhedstilstanden i besætningen og  

 udøver rådgivning.
En konsekvens af  

 sundhedsrådgivningsaftalen er bl.a., at dyrlægen får  

 mulighed for at ordinere antibiotika- og kemoterapeutikaholdige  

 lægemidler til besætningsejerens fortsatte behandling af en  

 sygdom, som dyrlægen ved et besøg i besætningen har  

 diagnosticeret og indledt behandlingen af.
4. Lovforslagets indhold Hovedformålet med dette lovforslag er at supplere  

 lovens bestemmelser således, at der opnås hjemmel til at  

 registrere anvendelse, ordinering og udlevering af receptpligtige  

 lægemidler samt køb og salg af tilsætningsstoffer til  

 foderstoffer og foderlægemidler.
Oplysningerne vil blive registreret i  

 det centrale register (Vetstat) således, at der kan opbygges et  

 overblik over anvendelse, ordinering og udlevering af de omhandlede stoffer.  

 Ved denne lovændring søges der hjemmel til at etablere det  

 nævnte register og til at fastsætte administrative regler om  

 dyrlægers indberetning af oplysninger om lægemidler anvendt,  

 ordineret og udleveret i forbindelse med deres praksis.
Registeret forventes  

 også at komme til at indeholde oplysninger om køb og salg af  

 tilsætningsstoffer til foderstoffer og foderlægemidler.
Vetstat vil i forskningsmæssig sammenhæng  

 hovedsageligt blive anvendt i forbindelse med overvågning af  

 resistensudvikling over for antibiotiske lægemidler med henblik  

 på at kortlægge nødvendige indsatsområder.
Endvidere  

 vil registeret kunne indgå i sygdomsovervågningen, idet  

 medicinforbruget kan være en indikator for sygdomsudviklingen.  

 Derudover vil registeret kunne anvendes til at følge dyrlægers  

 ordineringspraksis.
 Vetstat forventes ikke alene at indeholde oplysninger om  

 antibiotika og antibiotikalignende stoffer, men forventes også at komme  

 til at omfatte al anden receptpligtig veterinær medicin.
 For at kunne opnå et samlet billede af forbruget af  

 antibiotika og antibiotikalignende stoffer samt anden receptpligtig  

 veterinær medicin i Danmark, er det nødvendigt at indsamle  

 oplysninger om anvendelse, ordinering og udlevering fra apoteker,  

 dyrlæger og foderstofvirksomheder.
Oplysninger fra apotekerne forventes at blive indsamlet  

 ved indberetninger til Lægemiddelstyrelsens  

 lægemiddelstatistikregister, som i forvejen omfatter forbruget af alle  

 receptpligtig lægemidler.
Sundhedsministeriet har i henhold til  

 lægemidellovgivningen hjemmel til at kræve de relevante  

 oplysninger indberettet.
Reglerne om apotekernes indberetninger til brug for  

 Vetstat vil i så fald blive indarbejdet i Sundhedsministeriets regler  

 om lægemidler.
Lægemiddelstyrelsen vil herefter videregive de  

 indsamlede oplysninger til Vetstat.
 De lægemidler, som dyrlægen anvender og  

 udleverer i forbindelse med praksis, vil blive indberettet til Vetstat.  

 Ordinerede lægemidler, som udleveres fra apotek i henhold til recept,  

 vil blive indberettet via apotekernes indberetninger.
 Endvidere indeholder lovforslaget følgende  

 ændringer:
Ved dette lovforslag foreslås indsat en ny  

 bestemmelse, hvorefter det præciseres, at vacciner og sera samt  

 drægtighedsforebyggende lægemidler kan anvendes, ordineres eller  

 udleveres uden, at der forud er konstateret sygdom hos dyrene.
Forslaget  

 tager højde for de praktiske forhold vedrørende formålet  

 med anvendelsen af lægemidlerne, idet vacciner, sera og  

 drægtighedsforebyggende lægemidler anvendes forebyggende.
Det er  

 i den forbindelse hensigtsmæssigt, at en dyrlæge eller dyreejer  

 kan indgive de lægemidler, der er omtalt i bestemmelsen.
 Der foreslås endvidere indsat en bestemmelse om, at  

 anvendelse af antiparasitære lægemidler, uden at der forud er  

 konstateret parasitbelastning, kun kan ske i særlige  

 tilfælde.
Lovforslaget indeholder også hjemmel til at  

 føre et register over autoriserede dyrlæger.
I forbindelse med  

 indrapportering til Vetstat skal dyrlægerne angive et  

 identifikationsnummer, som tildeles ved registreringen i dette register.  

 Registeret bruges endvidere som beredskab i forbindelse med større  

 sygdomsudbrud, hvor det kan være nødvendigt at indkalde eller  

 informere praktiserende dyrlæger.
 Samtidig søges der indført regler i  

 dyrlægeloven om remonstration i forbindelse med klagesager, tilpasning  

 af reglerne om renter m.m. for betalingsforpligtelser i henhold til loven  

 samt hjemmel til at søge en sag afgjort ved administrativt  

 bødeforlæg.
Økonomiske og administrative konsekvenser for det  

 offentlige De samlede økonomiske og administrative  

 konsekvenser af dette lovforslag samt forslag til lov om ændring af lov  

 om foderstoffer er beskrevet nedenfor for så vidt angår  

 etablering af Vetstat.
Ved nærværende lovforslag og ved lovforslaget  

 om foderstoffer foreslås der indsat en hjemmel til at etablere et  

 centralt register over receptpligtige veterinære lægemidler og  

 forbruget af visse tilsætningsstoffer til foderstoffer (Vetstat). Den  

 nærmere udformning af registeret er under projektering.
Udgifterne i  

 forbindelse med etableringen vil blive optaget på finansloven.
Oprettelse af dette register kræver udvikling af et  

 program til registrering af de nødvendige oplysninger, edb-udstyr til  

 behandling samt indrapportering og udtræk fra registret mellem de  

 pågældende institutioner.
Der kan endvidere være behov for  

 oprettelse af stillinger i Plantedirektoratet, Fødevaredirektoratet og  

 Statens Veterinære Serumlaboratorium til vurdering af udtræk fra  

 registret samt opfølgning på sådanne oplysninger.
 Der er på finansloven for 1999 afsat 15 mill. kr.  

 til etablering af et centralt register for receptpligtig medicin til husdyr  

 (Vetstat) i forbindelse med udmøntningen af den afsatte reserve  

 på 40 mill. kr. årligt i perioden 1999-2001 på  

 finanslovforslaget for 1999.
Efter år 2001 forventes driftsomkostningerne at  

 beløbe sig til 3-4 mill. kr. årligt, hvilket vil blive afholdt  

 inden for de respektive institutioners nettoudgiftsbevilling.
Eventuelle  

 udgifter til Lægemiddelstyrelsen og andre eksterne tjenesteydere i  

 forbindelse med driften af registeret afholdes af Ministeriet for  

 Fødevarer, Landbrug og Fiskeri.
 De øvrige forslag forventes ikke at have  

 økonomiske eller administrative konsekvenser for det offentlige.
 Forslaget har ingen økonomiske eller administrative  

 konsekvenser for kommuner og amtskommuner.
Økonomiske og administrative konsekvenser for  

 erhvervslivet Forslagets § 1, nr. 3, om hjemmel til et register over  

 dyrlæger og om etablering af Vetstat forventes at få visse  

 administrative konsekvenser for praktiserende dyrlæger.
Den  

 foreslåede affattelse af § 7, stk. 7, vil kun have mindre betydning,  

 idet dyrlægerne allerede i dag skal registreres i  

 Fødevaredirektoratet.
Forslaget vil bevirke, at de praktiserende  

 dyrlæger vil få tildelt et identifikationsnummer, som skal  

 oplyses i forbindelse med indberetning af anvendelse, ordinering og  

 udlevering af medicin, jf. den foreslåede affattelse af § 7, stk.  

 8.
Det påhviler i henhold til de eksisterende regler  

 dyrlæger at føre fortegnelser over alle praksisbesøg, som  

 danner grundlag for anvendelse, ordinering eller udlevering af  

 lægemidler til husdyrbrug.
I forbindelse med etableringen af Vetstat  

 forventes dyrlægerne at skulle anføre visse ekstra oplysninger i  

 forbindelse med udstedelse af recepter samt indberette anvendte og udleverede  

 lægemidler.
De ekstra oplysninger, der skal opgives, vil formentlig  

 tidsmæssigt kunne opgøres til ca. 20 - 30 sekunder pr.  

 receptudstedelse, idet disse oplysninger skal angives direkte på  

 recepten.
Ved et gennemsnit på 5 receptudstedelser pr. dag, vil det  

 samlede ekstra tidsforbrug for praktiserende dyrlæger være ca. 2½  

 minut om dagen.
Hvis dyrlægerne ønsker at foretage  

 indberetning elektronisk, vil der formentlig være udgifter til  

 tilretning af deres edb-system.
Alternativt vil indberetningen kunne fortages  

 ved indsendelse af de relevante oplysninger til den indtastningsordning, som  

 forventes etableret i forbindelse med Vetstat.
Forslaget får den begrænsede administrative  

 konsekvens for landbrugerne, at de til dyrlægerne skal afgive visse  

 oplysninger, f.eks.
CHR-nummer, i forbindelse med anvendelse, ordination og  

 udlevering af receptpligtige veterinære lægemidler.
Tidsforbruget  

 i denne forbindelse er ubetydeligt.
 Forslaget vil på sigt også have den positive  

 effekt, at offentligheden gennem Vetstat vil få en nem adgang til  

 generelle oplysninger om forbruget af de omhandlede stoffer, jf. de  

 særlige bemærkninger til forslagets § 1, nr. 3. Endvidere vil  

 dyrlæger, foderstofvirksomheder og landbrugere få adgang til  

 oplysninger om forbruget af de omhandlede stoffer i egen praksis, virksomhed  

 eller på egen bedrift.
 De øvrige forslag forventes ikke at have  

 økonomiske eller administrative konsekvenser for erhvervslivet.
Miljømæssige konsekvenser Forslaget sikrer et bedre overblik over anvendelsen af de  

 omhandlede stoffer til dyr.
I det omfang registeret bliver anvendt som  

 styringsinstrument af dyrlægerne og landbrugere skønnes dette at  

 muliggøre en mere præcis og målrettet anvendelse af  

 lægemidler, og dermed en begrænsning i anvendelsen.  Et bedre  

 overblik over anvendelsen af antibiotika vil endvidere muliggøre en  

 bedre myndighedsovervågning af området med henblik på  

 eventuel indgriben.
Forholdet til EU-retten Forslaget skønnes ikke at have EU-retlige aspekter.  

 Det forventes dog, at EU-Kommissionen bl.a. som opfølgning på  

 konferencen "The Microbial Threat", vil fremsætte forslag om  

 indsamling af oplysninger om anvendelse og forbrug af antibiotika m.v.  

 Forslagets gennemførelse vil bevirke, at Danmark får et  

 erfaringsgrundlag, der vil være nyttigt ved overvejelserne om kommende  

 EU-bestemmelser vedrørende en nøjere registrering af  

 anvendelsen og forbruget af de omhandlede stoffer.
Høring Følgende organisationer m.v. er hørt over  

 forslaget:
 Lovforslaget har være forelagt DAKOFO, Danmarks  

 Fiskeindustri og Eksportforening, Danmarks Fiskeriforening, Danmarks  

 Landboungdom, Dansk Akvakultur, Danske Andelsselskaber, Danske Slagterier,  

 Dansk Familielandbrug, Dansk Industri, Dansk Pelsdyravlerforening, De danske  

 Landboforeninger, Den Danske Dyrlægeforening, Det Danske  

 Fjerkræraad, Det Veterinære Sundhedsråd,  

 Forbrugerrådet, Foreningen af Dyremadleverandører, Foreningen  

 for Danmarks Fiskemel- og Fiskeolieindustri, Foreningen for danske  

 Fiskefoderfabrikanter, Handelskammeret, Kødbranchens  

 Fællesråd, Landbrugets Rådgivningscenter, Landbrugsraadet,  

 Landsforeningen den lokale andel, Mejeriforeningen, Nærings- og  

 Nydelsesmiddelarbejderforbundet, Specialarbejderforbundet i Danmark og  

 Økologisk Landscenter.
 Lovforslaget har endvidere været forelagt  

 Beredskabsstyrelsen, Erhvervsministeriet, Finansministeriet,  

 Justitsministeriet, Miljø- og Energiministeriet, Registertilsynet,  

 Statsministeriet og Sundhedsministeriet.
Vurdering af konsekvenser af lovforslaget Nedenstående skema indeholder et samlet skøn  

 over dette lovforslag samt forslag til lov om ændring af lov om  

 foderstoffer for så vidt angår Vetstat.
Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Staten: Løbende drift og behandling af data, som indgår til  

 Vetstat  og praksisregister.
Økonomiske konsekvenser for erhvervslivet Ingen Evt. omkostninger til ændring af EDB.
Løbende omkostninger i  

 forbindelse med indberetning til Vetstat.
Administrative konsekvenser for erhvervslivet Adgang til oplysninger om forbruget af de omhandlede stoffer.
 Dyrlæger og foderstofvirksomheder m.v. skal indberette oplysninger  

 om de omhandlede stoffer.
Miljømæssige konsekvenser Påvirkningen af miljøet med de omhandlede stoffer og  

 resistensproblemet begrænses.
Ingen Administrative konsekvenser for borgerne Ingen Ingen Forholdet til EU-retten Forslaget skønnes ikke at have EU-retlige aspekter.
Det forventes  

 dog, at der senere fra Fællesskabets side vil blive indført  

 regler om registrering af anvendelse og forbrug af antibiotiske stoffer.
Bemærkninger til lovforslagets enkelte  

 bestemmelser Til § 1 Til nr. 1 I henhold til den gældende bestemmelse skal  

 autoriserede dyrlæger registreres, hvis de ønsker at  

 udøve de rettigheder, der er nævnt i § 4, stk. 1, litra a   c.  

 De rettigheder, der henvises til, omfatter retten til at: a) behandle dyr i  

 tilfælde hvor der kan være tale om smitsomme sygdomme i henhold  

 til den gældende lovgivning herom, b) behandle andres dyr, hvis  

 veterinær indsigt må anses for påkrævet eller c)  

 behandle dyr, hvis der skal anvendes lægemidler, der efter  

 apotekerlovgivningen kun må udleveres mod recept.
Bestemmelsen  

 omhandler således alene praktiserende dyrlæger.
Bestemmelsen indeholder endvidere en forpligtelse for  

 praktiserende dyrlæger til aktivt at yde den hjælp, som  

 måtte være nødvendig, hvis dyrlægen bliver anmodet  

 om dette.
En dyrlæge vil således kunne ifalde ansvar,  

 såfremt den nødvendige hjælp til et alvorligt  

 tilskadekomment dyr ikke tilbydes.
Bestemmelsen foreslås ændret således, at  

 den indledende sætning i den gældende lovtekst om registrering  

 foreslås ophævet.
Forpligtelsen til at skulle lade sig registrere  

 vil i stedet blive gennemført ved bekendtgørelse i henhold til  

 stk. 7, som foreslås indført i henhold til dette lovforslags §  

 1, nr. 3, (§ 7, stk. 7).
Den resterende del af bestemmelsen er uændret i  

 forhold til den gældende bestemmelse.
Dyrlægers pligter i  

 forbindelse med behandling af dyr vil herefter være præciseret i  

 de indledende stykker i paragraffen, mens pligterne i relation til  

 Fødevaredirektoratet følger af de efterfølgende stykker  

 i paragraffen.
Til nr. 2 Bestemmelsen fastslår en forpligtelse for  

 dyrlæger til at føre optegnelser over anvendte, ordinerede og  

 udleverede receptpligtige lægemidler.
En tilsvarende bestemmelse har  

 hidtil fremgået af § 18 i bekendtgørelse nr. 303 af 11. maj 1995  

 om lægemidler til veterinær brug.
I henhold til samme bestemmelse  

 skal disse optegnelser opbevares i mindst 3 år.
Disse optegnelser er nødvendige bl.a. i forbindelse  

 med eftersporing af smitsomme sygdomme og andre sygdomsudbrud, hvor en  

 klarlæggelse af kilden til sygdommen er ønskelig.
Optegnelserne  

 indgår endvidere i kredsdyrlægernes arbejde i forbindelse med  

 kontrol.
Der tilsigtes med denne bestemmelse ikke en egentlig ændring  

 af dyrlægerne forpligtelse til at føre optegnelser, men  

 bestemmelsen hænger sammen med ændringen i lovforslagets § 1, nr.  

 3 (§ 7, stk. 8), hvorefter dyrlægerne vil blive forpligtet til at  

 indberette relevante oplysninger til Vetstat.
Til nr. 3 Til stk. 7 Alle dyrlæger får tildelt et  

 autorisationsnummer i forbindelse med autorisering.
Der eksisterer på  

 nuværende tidspunkt et register over praktiserende dyrlæger, jf.  

 den eksisterende lovs § 7, stk. 2, 1. pkt.,  som vedligeholdes i  

 Fødevaredirektoratet.
Som nævnt i bemærkningerne til  

 lovforslagets § 1, nr. 1, foreslås bestemmelsen ophævet, men vil  

 blive videreført i bekendtgørelse.
Der er dog ikke  

 indberetningspligt til registeret i forbindelse med ændringer i  

 dyrlægens status, hvorfor registerets brugbarhed er reduceret.
Ved  

 dette forslag ønskes der således mulighed for at kunne omfatte  

 alle dyrlæger i registeret - og ikke kun praktiserende dyrlæger -  

 samt hjemmel til at fastsætte indberetningspligt til registeret.  

 Registeret vil indeholde oplysninger om praktiserende dyrlæger i  

 overensstemmelse med den bestemmelse, som foreslås ophævet i  

 henhold til § 1, nr. 1.
I forbindelse med Vetstat skal dyrlæger indberette  

 et identifikationsnummer.
De relevante data vedrørende den  

 pågældende dyrlæge vil blive vedligeholdt i registeret over  

 dyrlæger.
Identifikationsnummeret er således en  

 forudsætning for, at de indrapporterede oplysninger til Vetstat kan  

 anvendes i et eventuelt opsporingsarbejde i forbindelse med  

 undersøgelser af resistensudvikling eller sygdomsudbrud.
I de regler, der vil blive udstedt i forbindelse med  

 registeret over dyrlæger, vil der blive stillet krav om registrering af  

 praktiserende dyrlæger svarende til § 7, stk. 2, 1. pkt., som  

 foreslås ophævet.
Der forventes ikke stillet krav om elektronisk  

 indberetning i forbindelse med registeret.
 Registeret vil blive drevet inden for de eksisterende  

 budgetmæssige rammer for Fødevaredirektoratet.
Til stk. 8 Bestemmelsen er ny i forhold til den eksisterende  

 dyrlægelov.
 Der henvises til de generelle bemærkninger til  

 lovforslaget om baggrunden for etableringen af et register for receptpligtig  

 veterinær medicin.
Ved bestemmelsen søges der hjemmel til at etablere  

 et register (Vetstat) over udlevering, ordinering og anvendelse af  

 veterinær medicin samt tilsætningsstoffer til foderstoffer og til  

 at fastsætte administrative regler om dyrlægers indberetning af  

 oplysninger om medicin anvendt, ordineret og udleveret i forbindelse med  

 deres praksis.
Bestemmelsen indeholder endvidere hjemmel til at  

 fastsætte regler i forbindelse med registeret, herunder om  

 offentliggørelse af oplysninger som indgår i registeret samt  

 regler om gebyrer.
 Fødevareminsteriet udsendte i maj 1997  

 "Rapport om forbedring af sundhedstilstanden i danske  

 kvægbesætninger og om reduktion af antibiotika og antimikrobielle  

 vækstfremmere" på baggrund af et arbejde i et udvalg nedsat  

 af ministeren.
I rapporten foreslås det, at der etableres en  

 central registrering af forbruget af terapeutiske antibiotika,  

 foderlægemidler og tilsætningsstoffer til foderstoffer af  

 kategorierne antibiotika, coccidiostatika og andre lægemidler samt  

 vækstfremmende stoffer i husdyrbesætningerne.
Oplysningerne  

 skulle danne grundlag for en opgørelse over det samlede forbrug inden  

 for husdyrbrugsproduktionen og i de enkelte besætninger og skulle  

 suppleres med oplysninger om diagnose-, dyre- og aldersgrupper samt om  

 antallet af behandlede dyr i den enkelte besætning.
Vetstat bygger i store træk på den  

 nævnte rapport, men forventes at ville afvige fra den model, der er  

 skitseret i rapporten på visse punkter.
Registreringssystemet, som blev  

 foreslået i rapporten, byggede på et system, hvor man ville  

 inddele besætningerne i sundhedskategorier alt efter deres forbrug af  

 lægemidler.
Dette system krævede meget detaljerede oplysninger og  

 stillede store krav til den edb-mæssige udvikling og drift.
Denne  

 inddeling i sundhedskategorier er derfor ikke medtaget i det  

 registreringssystem, som er under etablering.
Registeret vil eventuelt senere  

 kunne udbygges med sundhedskategorier.
Der er med dette forslag ikke taget  

 stilling til de udgifter, der vil være forbundet med en sådan  

 udvidelse.
 Indberetningerne til registeret forventes hovedsageligt at  

 ville ske i elektronisk læsbar form, men der vil også blive  

 mulighed for manuel indberetning via en indtastningsordning, der forventes  

 etableret i forbindelse med registeret.
Som nævnt i bemærkningerne til lovforslagets §  

 1, nr. 1, skal dyrlæger allerede i dag føre optegnelser over  

 alle praksisbesøg, som danner grundlag for anvendelse, ordinering  

 eller udlevering af lægemidler til husdyr.
I henhold til denne  

 bestemmelse vil dyrlæger blive forpligtet til at indberette relevante  

 oplysninger om forbrugte lægemidler til Vetstat.
Dyrlæger vil skulle indberette oplysninger om  

 lægemidler, der er anvendt eller udleveret i deres praksis eller i  

 forbindelse med besøg hos patienter eller husdyrbesætninger.
De  

 nærmere regler herfor vil blive fastlagt ved bekendtgørelse.
De  

 lægemidler, dyrlægerne ordinerer til udlevering i henhold til  

 recept, vil blive indberettet af apotekerne på baggrund af de  

 oplysninger, der er anført på denne.
De nærmere regler for  

 hvilke oplysninger, der skal indberettes vil blive fastlagt ved  

 bekendtgørelse.
 Indberetninger om køb og salg af foderstoffer vil  

 blive sikret gennem en ændring af foderstofloven.
På sigt er det hensigten, at de behandlede data vil  

 blive gjort tilgængelige via Internettet.
Adgangen til data forventes  

 at ske på forskellige niveauer.
Offentligheden forventes at få  

 adgang til statistiske data over det samlede medicinforbrug til  

 veterinær brug i Danmark, eventuelt fordelt på regioner i  

 Danmark.
Dyrlægerne vil få adgang til oplysninger om udleveret og  

 forbrugt medicin i egen praksis, som kan sammenlignes med statistiske  

 oversigter.
Da adgangen til de behandlede data i et vist omfang vil  

 kunne henføres til en dyrlæge eller til en dyrebesætning  

 og dermed en landbruger, kan det vise sig nødvendigt at  

 fastsætte særlige regler om offentliggørelse af  

 personhenførbare data.
Såfremt dataene i Vetstat indlægges  

 som en del af grundoplysningerne i CHR registeret, vil oplysningerne som  

 udgangspunkt være tilgængelige for enhver, i henhold til § 16 i  

 lov nr. 351. af 2. juni 1999 om  sygdomme og infektioner hos dyr.  

  Bestemmelsen giver mulighed for, at ministeren kan fastsætte  

 særlige regler om adgang til oplysningerne i registeret, herunder om  

 begrænsning af adgangen til de data, som indgår i Vetstat.  

 Håndteringen og adgangen til dataene og den nærmere regulering  

 heraf skal uanset denne hjemmel være i overensstemmelse med EU-retten,  

 herunder navnlig EU-Parlamentets og Rådets direktiv 95/46/EF af 24.  

 oktober 1995 om beskyttelse af fysiske personer i forbindelse med behandling  

 af personoplysninger og om fri udveksling af sådanne oplysninger  

 (EF-Tidende 1995, nr.
L281, s. 31).
Hjemmelen til at fastsætte gebyrer er udtryk for  

 princippet om brugerbetaling.
Bestemmelsen tænkes anvendt i forbindelse  

 med anmodninger om udskrifter af oplysninger fra registeret.
Der vil ikke  

 blive opkrævet gebyrer for afgivelsen af oplysninger, som er  

 påkrævet i henhold til anden lovgivning, herunder registerloven.  

 Der forventes ikke at blive opkrævet gebyrer for dyrlægers og  

 landbrugeres elektroniske adgang til de oplysninger i registeret, som er  

 registeret vedrørende egen praksis eller besætning.
Endvidere  

 vil personer, hvorom oplysninger er registreret, modtage oplysninger herom i  

 henhold til registerlovens regler.
 De nærmere regler for Vetstat samt dyrlægernes  

 forpligtelse til indberetning til registeret vil bliver nærmere  

 fastlagt ved bekendtgørelse.
 I forbindelse med planlægning og etablering af  

 Vetstat samt udstedelse af regler herom, vil der være løbende  

 kontakt med erhvervet og andre interessenter i registreringssystemet med  

 henblik på at sikre den bedst mulige datakvalitet, samt at  

 indberetninger til systemet kan foregå på en praktisk og enkel  

 måde.
Til nr. 4 Bestemmelsen er en konsekvensrettelse som følge af,  

 at der i § 1, nr. 5, forslås indsat et nyt stk. 2 i § 7 a.
Til nr. 5 Ved dette lovforslag foreslås indsat en ny  

 bestemmelse om anvendelse, udlevering og receptordinering  af vacciner og  

 sera samt drægtighedsforebyggende og antiparasitære  

 lægemidler.
Bestemmelsen præciserer, at vaccination og  

 serumbehandling er forebyggende behandlinger, hvor der ikke  

 nødvendigvis forud for behandlingen er konstateret sygdom.  

 Bestemmelsen ændrer ikke den hidtidige praksis, hvor sera og vacciner  

 har være anvendt til forebyggende behandling.
Med hensyn til  

 drægtighedsforebyggende lægemidler er der med bestemmelsen taget  

 højde for, at sådanne kan anvendes, udleveres eller ordineres  

 til indgivelse til bl.a. hunde og katte uden, at der forud er konstateret  

 sygdom.
Det foreslås, at dyrlægen i helt særlige  

 tilfælde kan anvende, udlevere eller ordinere receptpligtige  

 antiparasitære lægemidler uden forudgående konstateret  

 parasitbelastning hos dyret.
Hensigten med undtagelsen er at tage  

 højde for situationen, hvor dyrlægens faglige indsigt i  

 parasittens livscyklus og samspil med værtsdyret begrunder en  

 behandling før parasitbelastning kan påvises.
Som eksempel kan  

 nævnes behandling af hopper forud for foling.
Til nr. 6-9 Bestemmelserne er konsekvensrettelser som følge af,  

 at der i § 1, nr. 5, forslås indsat et nyt stykke som § 7a, stk. 2.
Til nr. 10 Bestemmelsen præciserer, at der skal indhentes  

 udtalelse fra Det Veterinære Sundhedsråd inden der træffes  

 beslutning om fratagelse eller begrænsning af en dyrlæges  

 rettigheder.
Der sker herved ikke nogen ændring i gældende  

 praksis.
Til nr. 11 I den eksisterende § 18, stk. 4, er der hjemmel til, at  

 ministeren kan fastsætte regler om morarenter og gebyrer for  

 udøvelsen af tilsyn med veterinære laboratorier.
Der er  

 endvidere udpantningsret for disse beløb.
Der foreslås i henhold  

 til lovforslagets § 1, nr. 13, indført en generel regel om renter og  

 gebyrer i forbindelse med betalingsforpligtelser i henhold til loven m.v.  

 Bestemmelserne vedrørende gebyrer overføres derfor til den nye  

 bestemmelse.
Til nr. 12 Der er i bestemmelsen tilføjet en adgang for  

 ministeren til at fastsætte regler for myndigheden i 1. instans til at  

 genoptage en sag, selv om der er indgivet klage (remonstration).
Remonstration kan være en mere hensigtsmæssig  

 måde at få sagen prøvet på ny frem for en formel  

 klage til en anden instans.
Remonstration vil således i mange  

 tilfælde være en hurtigere måde at få vurderet  

 sagen.
 Det har hidtil været vurderet, at remonstration  

 kunne ske i alle tilfælde uden formel hjemmel.
Folketingets Ombudsmand har i FOB 1997, s. 87 ff.  

 imidlertid givet udtryk for, at remonstration i tilfælde, hvor der er  

 indgivet klage, efter hans opfattelse kræver udtrykkelig hjemmel.
Denne  

 udtrykkelige hjemmel skaffes ved forslaget.
Til nr. 13 Bestemmelsen om morarenter og gebyrer fremgår af den  

 eksisterende lovs § 18, stk. 4. Reglerne foreslås overført til  

 en selvstændig bestemmelse, som omfatter hele loven.
Som et almindeligt led i brugerbetalingsprincippet  

 fastsættes der bestemmelser om morarenter og om gebyr for  

 erindringsskrivelser ved for sen betaling.
Den rente, der opkræves i  

 henhold til rentelovens § 5, er i henhold til bekendtgørelse nr. 896  

 af 21. december 1990 om ændring af morarentesatsen i lov om renter ved  

 forsinket betaling, forsikringsaftaleloven m.v., ændret til diskontoen  

 tillagt 6 pct.
Gebyret for erindringsskrivelser, som udgør 200 kr.,  

 reguleres i henhold til § 3 i lov om en satsreguleringsprocent.
Bestemmelsen vil også gælde for de  

 beløb, der opkræves i henhold til lovens 3, stk. 1, i  

 forbindelse med udtalelser fra Det Veterinære Sundhedsråd.
I  

 henhold til § 1, stk. 3, i bekendtgørelse nr. 847 af 18. november 1997  

 om betaling for udtalelser fra Det Veterinære Sundhedsråd  

 udgør renten for manglende betaling 1,3 % pr. måned.
Af hensyn  

 til rentebestemmelsen vil bekendtgørelsen således skulle  

 ændres, såfremt den foreslåede bestemmelse  

 gennemføres.
 Bestemmelsen kommer endvidere til at gælde for de  

 takster, der er fastsat i henhold til § 17, stk. 2, ved bekendtgørelse  

 nr. 174 af 17. marts 1992 om betaling af dyrlæger for offentlige  

 forretninger.
Betaling for tilsyn af laboratorier sker i henhold til §  

 7, stk. 2, i bekendtgørelse nr. 1070 af 9. december 1996 om  

 godkendelse og tilsyn med diagnostiske laboratorier, jf.  

 bekendtgørelse nr. 40 af 21. januar 1998 om betaling for autorisation,  

 registrering, godkendelse, attestering, tilsyn eller kontrol m.v.  

 udført af Veterinær- og Fødevaredirektoratet, med flere  

 senere ændringer.
Rentebestemmelsen i henhold til sidstnævnte  

 bekendtgørelse udgør 1,3 % pr. måned og vil i givet fald  

 skulle ændres.
I lighed med den tidligere bestemmelse foreslås det,  

 at der er udpantningsret for de beløb, der er nævnt i  

 bestemmelsen.
De beløb, der er fastsat i den nævnte  

 bekendtgørelse nr. 847 af 18. november 1997, vil således  

 være omfattet af bestemmelsen.
Til nr. 14 Det foreslås, at der pålægges straf i  

 form af bøde, såfremt en dyrlæge undlader at føre  

 optegnelser over lægemidler som krævet i henhold til stk. 5, 1.  

 pkt. i forslagets § 1, nr. 2.
Til nr. 15 Bestemmelsen er ny i forhold til den eksisterende lov og  

 vedrører administrativt vedtagne bøder.
Tilsvarende hjemmel  

 findes bl.a. i § 45 i lov nr. 351 af 2. juni 1999 om sygdomme og infektioner  

 hos dyr, lov nr. 471 af 1. juli 1998 om fødevarer  

 (fødevareloven), lov nr. 290 af 29. april 1992 om æg og  

 ægprodukter, lov om foderstoffer, jf. lovbekendtgørelse nr. 422  

 af 15. maj 1996 og lov om gødning og jordforbedringsmidler, jf.  

 lovbekendtgørelse nr. 853 af 25. september 1996.
Det administrative bødeforlæg vil alene kunne  

 anvendes i overtrædelsessager, hvor sagen er klar såvel med  

 hensyn til overtrædelsens indhold som med hensyn til de retsregler, der  

 er overtrådt, ligesom bødestørrelsen skal være i  

 overensstemmelse med faste retningslinier.
Det er ligeledes som anført  

 i bestemmelsen en forudsætning, at den pågældende  

 erklærer sig skyldig i overtrædelsen og enig i, at sagen kan  

 afgøres med et bødeforlæg.
Muligheden for at udstede administrativ  

 bødeforlæg agtes alene anvendt i klart afgrænsede  

 sagsgrupper.
Bestemmelsen tænkes således anvendt i sager om  

 manglende indberetning af oplysninger og i visse tilfælde i sager om  

 udøvelse af dyrlægegerningen.
Bestemmelsen forventes også  

 anvendt i sager om overtrædelse af reglerne for antibiotika, idet  

 bøderne i disse sager følger fast praksis.
Bestemmelsen vil  

 også kunne anvendes i eventuelle øvrige enkle og overskuelige  

 overtrædelsessager inden for lovens område.
I sådanne og  

 lignende tilfælde skønnes det forsvarligt, at ministeren  

 bemyndiges til at forelægge bøder administrativt.
 Udformningen af og proceduren ved anvendelse af  

 administrative bødeforlæg vil blive nærmere fastlagt i en  

 instruks.
 Retsplejelovens § 931, stk. 2, finder tilsvarende  

 anvendelse ved vedtagelsen af administrative bøder efter bestemmelsen.  

 Ifølge denne bestemmelse finder retsplejelovens § 831, stk. 1, nr. 2  

 og 3, om indholdet af anklageskrift tilsvarende anvendelse for administrative  

 bødeforlæg.
Bødeforlæg vil ofte blive opfattet som en  

 mere enkel og mindre belastende afgørelsesform end en afgørelse  

 ved domstolene, som involverer såvel politi som retsvæsen, og det  

 findes derfor hensigtsmæssigt, at borgeren i relativt ukomplicerede  

 sager kan vælge mellem de to muligheder.
Anvendelsen af bestemmelsen  

 forudsætter den pågældendes positive medvirkning og  

 indebærer en aflastning for domstolene.
Til § 2 Det foreslås, at loven træder i kraft 1.  

 januar 2000.
Til § 3 Loven gælder ikke for Færøerne og  

 Grønland, men kan ved kongelig anordning sættes i kraft for  

 Grønland med de afvigelser, som de særlige grønlandske  

 forhold tilsiger, i modsætning til lov nr. 403 af 10. juni 1997 om  

 ændring af lov om veterinærvæsenet samt om udøvelse  

 af dyrlægegerning (Ændret organisation og opgave), der  

 umiddelbart gælder for Grønland.
Bilag 1 I dette bilag er der indsat den gældende formulering  

 af de bestemmelser, der berøres af lovforslaget.
Gældende formulering Lovforslaget § 7. En autoriseret dyrlæge er under udøvelsen af  

 sin gerning forpligtet til at vise omhu og samvittighedsfuldhed.
Stk. 2. En autoriseret dyrlæge, der ønsker at  

 udøve de i § 4, stk. 1, litra a-c, omhandlede rettigheder,  

 skal registreres i Ministeriet for Fødevarer, Landbrug og Fiskeri som  

 praktiserende dyrlæge.
Enhver praktiserende dyrlæge er forpligtet  

 til på begæring at yde den første fornødne  

 hjælp til alvorligt tilskadekomne dyr eller dyr med smertevoldende  

 sygdomme eller fødselshindringer, når hurtig hjælp efter  

 de foreliggende oplysninger må anses for nødvendig.
Har  

 dyrlægen gyldigt forfald, eller kan rettidig hjælp ydes af en  

 anden, som efter forholdene er nærmere dertil, er dyrlægen dog  

 fritaget for den omhandlede forpligtelse.
 1. § 7, stk. 2, 1. pkt., ophæves.
 Stk. 3. Enhver praktiserende dyrlæge har inden for det  

 område, hvor han har sit sædvanlige klientel, pligt til at  

 påtage sig veterinært arbejde som et led i offentlig  

 bekæmpelse af smitsomme sygdomme hos husdyrene.
Stk. 4. Enhver autoriseret dyrlæge skal afgive de  

 indberetninger og anmeldelser, som ministeren for fødevarer, landbrug  

 og fiskeri afkræver den pågældende med henblik på  

 konstatering og bekæmpelse af sygdomme hos husdyrene samt  

 vedrørende den veterinære levnedsmiddelkontrol og det  

 veterinære levnedsmiddeltilsyn.
Endvidere skal den  

 pågældende på forlangende give ministeren for  

 fødevarer, landbrug og fiskeri enhver oplysning om forhold i  

 forbindelse med den pågældendes udøvelse af  

 dyrlægegerning.
Ministeren for fødevarer, landbrug og fiskeri  

 kan fastsætte regler for, i hvilket omfang og på hvilken  

 måde dyrlæger af hensyn til indberetnings- og anmeldepligten skal  

 føre ordnede optegnelser over visse dele af deres virksomhed.
 2. I § 7 indsættes efter stk. 4 som nyt  

 stk.:
» Stk. 5 bliver herefter stk. 6.
 Stk. 5. Det påhviler en autoriseret dyrlæge at basere  

 indberetninger, attester og udtalelser på en omhyggelig  

 undersøgelse af grundlaget herfor.
 3. I § 7 indsættes efter stk. 5, der bliver  

 stk. 6, som nye stykker:
» Stk. 8. Ministeren kan oprette et register, der  

 indeholder oplysninger om anvendte, ordinerede og udleverede receptpligtige  

 lægemidler.
Registeret kan endvidere indeholde oplysninger om  

 køb og salg af tilsætningsstoffer til foderstoffer og  

 foderlægemidler.
Ministeren kan fastsætte regler om registerets  

 drift, herunder om dyrlægers indberetning af oplysninger til  

 registeret, om begrænsninger i adgangen til at få oplysninger fra  

 registeret, samt om opkrævning af gebyrer i forbindelse med træk  

 af oplysninger fra registeret.« § 7 a.
En dyrlæge må kun udlevere eller ordinere  

 receptpligtige lægemidler til behandling af sygdomstilfælde hos  

 dyr, når han selv har stillet en diagnose for sygdommen.
 4. I § 7 a, stk. 1, nr. 2 og 3, ændres "stk.  

 2" til: "stk. 3".
Diagnosen skal være stillet 1) efter en faglig forsvarlig klinisk undersøgelse, som  

 dyrlægen personligt har foretaget af det eller de syge dyr, eller 2) efter at dyrlægen har undersøgt materiale fra det eller de  

 syge dyr eller ladet materialet undersøge på et statsligt eller  

 andet dertil af landbrugsministeriet godkendt laboratorium, jf. dog  

 stk. 2, eller 3) efter at dyrlægen har gennemgået sygdommens symptomer og  

 forløb med besætningsejeren eller den, der på dennes vegne  

 tager vare på dyrene, jf. dog stk. 2.
 5. I § 7 a indsættes efter stk. 1 som nyt  

 stykke:
» Stk. 2   9 bliver herefter til stk. 3   10.
 Stk. 2. I de i stk. 1, nr. 2 og 3, nævnte  

 tilfælde er det en betingelse, at dyrlægen har et sådant  

 kendskab til helbredstilstanden i besætningen og til  

 besætningsejeren eller den, der på dennes vegne tager vare  

 på besætningen, at det er fagligt forsvarligt at stille diagnosen  

 på dette grundlag.
Stk. 3. Uanset stk. 1 må en dyrlæge ikke,  

 medmindre andet følger af regler, der fastsættes af  

 landbrugsministeren, udlevere eller ordinere receptpligtige lægemidler  

 til besætningsejerens eller dennes repræsentants efterbehandling  

 af voksent kvæg.
Indgår en besætningsejer eller dennes  

 repræsentant en skriftlig aftale, jf. stk. 7, med en dyrlæge  

 om sundhedsrådgivning i en besætning af voksent kvæg, kan  

 dyrlægen dog udlevere eller ordinere receptpligtige lægemidler  

 til besætningsejerens eller dennes repræsentants efterbehandling  

 af dyrene under forudsætning af, at dyrlægen har stillet diagnose  

 for og påbegyndt behandling af det enkelte dyr.
Ved anvendelsen af  

 receptpligtige lægemidler i besætningen skal  

 besætningsejeren eller dennes repræsentant nøje  

 følge dyrlægens instruktioner 6. I § 7 a, stk. 3, 2. pkt., stk. 4, 1. pkt., og stk. 9,  

 1. pkt., der bliver henholdsvis stk. 4, 2. pkt., stk. 5, 1. pkt., og stk.  

 10, 1. pkt., ændres "stk. 7" til: "stk. 8".
Stk. 4. Indgår en besætningsejer eller dennes  

 repræsentant en skriftlig aftale, jf. stk. 7, med en dyrlæge om  

 sundhedsrådgivning i en svinebesætning eller en besætning  

 af kalve indtil 1 år, kan dyrlægen ordinere eller udlevere  

 receptpligtige lægemidler til besætningsejerens eller dennes  

 repræsentants behandling af dyr i besætningen, som må  

 forventes at blive angrebet af en sygdom, som dyrlægen allerede har  

 diagnosticeret i besætningen, jf. stk. 1. Dyrlægen skal over for  

 besætningsejeren eller dennes repræsentant nøje beskrive  

 de kliniske symptomer, som skal være konstateret, før behandling  

 påbegyndes.
Ved anvendelsen af receptpligtige lægemidler i  

 besætningen skal besætningsejeren eller dennes repræsentant  

 nøje følge dyrlægens instruktioner.
(Stk. 5 - 6 udeladt) Stk. 7. Landbrugsministeren fastsætter  

 nærmere regler for dyrlægers udlevering og ordinering af  

 receptpligtige lægemidler, jf. stk. 1-5 og § 4, og for indholdet af  

 aftaler om sundhedsrådgivning.
Landbrugsministeren kan fastsætte  

 særlige regler for udlevering og ordinering af receptpligtige  

 lægemidler til dyr, der ikke anvendes til konsum.
 7. I § 7 a, stk. 7, 1. pkt., der bliver stk. 8, 1. pkt.,  

 ændres "stk. 1   5" til: "stk. 1 - 6".
 Stk. 8. Landbrugsministeren kan fastsætte regler om, at  

 bestemmelserne i stk. 1-7 tilsvarende kan finde anvendelse for  

 veterinære lægemidler, der i henhold til lægemiddel- eller  

 apotekerlovgivningen kun må udleveres efter udleveringsforskrift fra en  

 dyrlæge.
 8. I § 7 a, stk. 8, der bliver stk. 9, ændres  

 "stk. 1   7" til: "stk. 1 - 8".
Stk. 9. Landbrugsministeren kan fastsætte bestemmelser  

 om, at en dyrlæge i en besætning af andre dyr omfattet af en  

 skriftlig sundhedsrådgivningsaftale, jf. stk. 7, kan ordinere  

 eller udlevere receptpligtige lægemidler til besætningsejerens  

 eller dennes repræsentants behandling af dyr i besætningen, som  

 må forventes at blive angrebet af en sygdom, som dyrlægen  

 allerede har diagnosticeret i besætningen, jf. stk. 1.  

 Dyrlægen skal over for besætningsejeren eller dennes  

 repræsentant nøje beskrive de kliniske symptomer, som skal  

 være konstateret, før behandling påbegyndes.
Ved  

 anvendelsen af receptpligtige lægemidler i besætningen skal  

 besætningsejeren eller dennes repræsentant nøje  

 følge dyrlægens instruktioner.
Bestemmelser fastsat efter  

 stk. 6-8 finder tilsvarende anvendelse.
 9. I § 7 a, stk. 9, 3. pkt., der bliver stk. 10, 3. pkt.,  

 ændres "stk. 6 - 8" til: "stk. 7 - 9".
 10. § 12, stk. 3, affattes således:
 Stk. 3. Finder ministeren for fødevarer, landbrug og  

 fiskeri efter at have indhentet de stk. 1 nævnte udtalelser, at  

 der bør ske fratagelse af rettigheder, afgiver det indstilling til  

 landbrugsministeren, der træffer afgørelse i sagen.
» 11. § 18, stk. 4, affattes således:
Stk. 4. Ministeren for fødevarer, landbrug og  

 fiskeri fører tilsyn med de i henhold til stk. 1 godkendte  

 laboratorier og de virksomheder, der opnår autorisation i henhold til  

 stk. 2. Ministeren for fødevarer, landbrug og fiskeri kan  

 fastsætte nærmere regler for udøvelse af tilsynet,  

 herunder om betaling for tilsynet og om morarenter og om gebyr for  

 erindringsskrivelser ved for sen betaling.
Der er udpantningsret for disse  

 beløb.
» § 18 a.
Henlægger ministeren for fødevarer, landbrug  

 og fiskeri sine beføjelser efter loven til institutioner under  

 Ministeriet for Fødevarer, Landbrug og Fiskeri, kan ministeren for  

 fødevarer landbrug og fiskeri fastsætte regler om adgangen til  

 at klage over disse myndigheders afgørelser, herunder om, at  

 afgørelserne ikke kan indbringes for anden administrativ myndighed.  

 Dette gælder dog ikke sager efter kapitel VII.
 12. I § 18 a, stk. 1, 1. pkt., indsættes efter "anden  

 administrativ myndighed": "og om myndighedens adgang til at genoptage en sag  

 efter, at der er indgivet klage".
 13. Efter § 18 a indsættes:
» Stk. 2. Der er udpantningsret for de i stk. 1  

 nævnte beløb.« § 19. Den, der overtræder § 4, stk. 2,  

 § 6, stk. 1, 1. punktum, § 7, § 7 a eller § 18,  

 stk. 1 og 2, undlader at yde bistand efter § 7 c, stk. 2, 2.  

 pkt., eller undlader at efterkomme påbud efter § 8, straffes med  

 bøde.
 Stk. 2. På samme måde straffes den, der undlader  

 at meddele oplysninger, som er afkrævet ham efter § 3,  

 stk. 3, § 7 c, stk. 2, 1. pkt., eller § 10, stk. 1.  

 Afgiver han urigtige eller vildledende oplysninger, straffes han med  

 bøde, medmindre strengere straf er forskyldt efter den øvrige  

 lovgivning.
 14. I § 19, stk. 2, indsættes efter "§ 3, stk.  

 3,": "§ 7, stk. 5.".
 15. Efter § 19 a indsættes i Kapitel X:
» Stk. 2. Med hensyn til den i stk. 1 nævnte  

 tilkendegivelse finder reglerne om tiltalerejsning i retsplejelovens § 931,  

 stk. 2 tilsvarende anvendelse.
