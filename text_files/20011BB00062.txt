Fremsat den 23. oktober 2001 af  

 Kristian Thulesen Dahl (DF), Pia Kjærsgaard (DF),  

 Peter Skaarup (DF) og Poul Nødgaard (DF) Forslag til folketingsbeslutning om opfordring til at trække aktstykke nr. 6 om  

 etablering af muslimsk begravelsesplads tilbage fra Finansudvalget Folketinget opfordrer kirkeministeren til at trække  

 aktstykke nr. 6 af 2. oktober 2001 tilbage fra Finansudvalget.
 I aktstykket søger ministeren om bemyndigelse til  

 at give Brøndby Kommune tilsagn om, at staten vil betale  

 Brøndby Kommune det beløb, som kommunen måtte skulle  

 betale ud over 3,0 mio. kr. ved overtagelsen af areal fra Københavns  

 Kommune, der er udlagt til muslimsk begravelsesplads.
Bemærkninger til forslaget Forslagsstillerne ønsker en politisk  

 debat om indholdet af aktstykke nr. 6 af 2. oktober 2001 ( se bilag 1), der  

 under nærmere angivne betingelser bemyndiger kirkeministeren til at  

 give Brøndby Kommune tilsagn om, at staten vil betale Brøndby  

 Kommune det beløb, som kommunen måtte skulle betale ud over 3,0  

 mio. kr. ved overtagelsen fra Københavns Kommune af det i  

 Brøndby Kommune beliggende areal udlagt til muslimsk begravelsesplads,  

 herunder påløbne renter og sags- og salgsomkostninger.
 Forslagsstillerne er af den opfattelse, at beslutningen om  

 at etablere en gravplads for muslimer giver anledning til særlig  

 bekymring, fordi etableringen af muslimske gravpladser sædvanligvis  

 forudsætter, at gravpladserne skal blive liggende »til evig tid«.  

 Begrebet »til evig tid« er ikke foreneligt med dansk lovgivning.
Det er åbenlyst problematisk, at et jordareal  

 udlægges til et bestemt formål »til evig tid«.
Man kan  

 næppe bygge et moderne samfund op, hvis man til evig tid skal tage  

 hensyn til gravpladser, der måtte ligge i vejen for den moderne  

 udvikling af samfundet.
Forslagsstillerne er af den opfattelse, at religion  

 hverken kan eller skal stå i vejen for det moderne oplyste samfund.  

 Kristne stiller ikke ultimative krav til fredningsbestemmelserne for  

 gravpladser, og mange danske kirkegårde er blevet nedlagt gennem  

 årene, når udviklingen har krævet det.
Dansk lovgivning er  

 fornuftig, fleksibel og tillader en dynamisk udvikling af samfundet og  

 tillader, at elementer som gravsteder, der står i vejen for  

 udviklingen, kan fjernes eller flyttes efter udløbet af den  

 gældende fredning på typisk 30 år.
Blandt andet derfor er  

 Danmark et af de rigeste og fredeligste samfund i verden.
Fredningsperioden  

 kan forlænges, men det er en privat sag.
I Danmark kaldes gravpladser for kirkegårde, og  

 kirkegården er Danmarks offentlige begravelsesplads, og alle skal  

 begraves der, hvad enten man er kristen, ateist, buddhist, muslim eller  

 andet.
Jorden på kirkegården er ikke særligt indviet jord,  

 da der ikke knytter sig særlige kirkelige handlinger til en  

 kirkegård.
Gravskikken er i Danmark den, at man som udgangspunkt  

 begraves i øst-vestlig retning, mens muslimer begraves nord-syd.
Det  

 betyder, at man på nogle kirkegårde har indrettet særlige  

 afsnit, hvor muslimer kan begraves, fordi retningen er anderledes.
Hvis alle gravpladser skulle blive liggende evigt, ville  

 der komme til at ligge gravpladser i vejen mange steder i landet, og i sidste  

 ende ville alt blive til gravpladser.
Det meste af København mellem de  

 gamle volde og søerne er faktisk gamle kristne gravpladser, men disse  

 er for mange år siden sløjfet af hensyn til den moderne  

 byudvikling, og heldigvis for det.
 Forslagsstillerne er bekymret for de muslimske  

 gravpladser, ganske enkelt fordi det kan frygtes, at de i længden  

 kommer til at ligge i vejen for det moderne samfund og kan komme til at blive  

 omdrejningspunkt for fremtidige uløselige konflikter.
Muslimer skal have mulighed for at blive begravet her i  

 landet, men det skal naturligvis være på samme betingelser, som  

 gælder for alle andre.
Det skal (heller) ikke i denne sag ske ved, at  

 der kommer til at gælde særlige regler for én gruppe.  

 Muslimer må begraves på samme betingelser og med samme  

 fredningstider som kristne.
Skik følge eller land fly.
Det er ikke muligt at udlægge et areal med en »evig«  

 fredningsbestemmelse, hvilket også fremgår af et svar fra  

 justitsministeren af 8. juli 1998. I spørgsmål nr.
S 673  

 (Folketingsåret 1997-98, 2. samling, Folketingstidende, forhandlingerne  

 side 2749) og spørgsmål nr.
S 3856 (Folketingsåret  

 1999-2000, Folketingstidende, forhandlingerne side 9936), hvor der blev  

 spurgt om, hvorvidt man ved anvendelse af grundlovens § 73 om ekspropriation  

 kunne ekspropriere et areal, der er udlagt til gravplads, har  

 justitsministeren oplyst, at hvis betingelserne i § 73 er opfyldt, vil der  

 kunne foretages ekspropriation af ejendomsret og andre rettigheder, herunder  

 servitutter, der er tinglyst på ejendommen. (Bilag 2).
Herudover er der med spørgsmål nr.
S 2664  

 (Folketingsåret 2000-01, Folketingstidende, forhandlingerne side 8832)  

 og spørgsmål nr.
S 59 (Folketingsåret 2000-01,  

 Folketingstidende, forhandlingerne side 348) spurgt til, om en kommende  

 køber af et jordareal til gravplads i skødet vil blive gjort  

 klart og tydeligt opmærksom på, at gravpladsen vil kunne  

 eksproprieres til andet formål, jf. ovennævnte besvarelse af S  

 673 og S 3856. Af svaret fremgik, at det ville man ikke, idet man ikke har  

 til hensigt at understrege dette over for køberne af det  

 pågældende areal   hverken mundtligt eller i skødet   idet  

 de pågældende er borgere i Danmark og derfor naturligvis er  

 bekendt med, at grundlovens bestemmelser er gældende uanset  

 skødets formulering.
Det ville være ærgerligt, hvis køberne  

 erhverver jordarealet i Brøndby i den fejlagtige tro, at de kan  

 disponere over arealet »til evig tid«.
Derfor er det en både fair,  

 vigtig og relevant oplysning for køberne, at de er klar over, at dansk  

 lovgivning giver mulighed for ekspropriation af arealet til andre  

 formål, f.eks. til anlæg af en vej, installation af tekniske  

 anlæg, boligområde, parkeringsplads eller andre samfundsnyttige  

 formål.
Forslagsstillerne er bekendt med, at de mosaiske  

 begravelsespladser i Danmark som udgangspunkt skal henligge til evig tid, og  

 at dette hidtil ikke har givet anledning til problemer.
Imidlertid er det  

 mosaiske trossamfund af relativt beskeden størrelse og deres  

 gravpladser af tilsvarende beskedent omfang, mens gravpladser for den  

 muslimske trosretning vil tage et helt andet omfang.
Senest er det  

 fremgået af dagspressen, at der er 170.000 herboende muslimer, mens det  

 af begrundelsen til spørgsmål S 673 fra august 1998 fremgik, at  

 antallet dengang var 100.000.
 Ud over de principielle bemærkninger omkring  

 tilladelse til etablering af en muslimsk gravplads i Brøndby giver  

 aktstykket også anledning til bemærkninger omkring  

 økonomien.
 Sagen er, at Brøndby Kommune har ændret  

 lokalplanen for det pågældende område fra at være  

 byzoneareal og udlagt til offentlige formål, institutioner, plejehjem  

 og lignende gode formål med en bebyggelsesprocent på 40, til at  

 have et snævrere formål, nemlig gravplads med en  

 bebyggelsesprocent på 1. Det betyder, at områdets værdi  

 forringes væsentligt, og dermed forringes de samfundsopsparede  

 værdier, som der er betalt og sparet op til via kommuneskatten.
I en sag fra Vejle Kommune for nogle år tilbage blev  

 medlemmer af kommunalbestyrelsen dømt for at have solgt et kommunalt  

 ejet areal for billigt til en erhvervsvirksomhed, der ønskede at bygge  

 i kommunen.
Det blev fastslået, at en kommune ikke lovligt kunne  

 sælge kommunal jord til under markedsværdi.
Aktstykkets konstruktion går ud på, at  

 Brøndby Kommune overtager arealet, der i dag ejes af Københavns  

 Kommune, og at kirkeministeren i denne forbindelse bemyndiges til at betale  

 Brøndby Kommune et beløb på mellem 3,0 og 21,5 mio. kr.,  

 som kan blive forskellen på det beløb, som køberne skal  

 betale for gravpladsen, og det beløb, som er jordens reelle  

 værdi.
Denne lidt specielle transaktion dækker i virkeligheden  

 over, at staten understøtter køberne med et tilsvarende  

 beløb, fordi køberne ikke har penge til at betale den  

 oprindelige markedsværdi for jorden.
Det er ikke rimeligt, at trossamfund på den  

 måde kan få jord på særlig fordelagtige  

 købsvilkår, og man kan med rette stille  

 spørgsmålet: Vil andre, herunder andre trossamfund, kunne  

 forlange at få tilbudt lige så fordelagtige  

 overtagelsesvilkår for et stykke jord, som rettelig tilhører os  

 alle sammen? Eller vil andre trossamfund, der findes her i landet, på  

 samme måde kunne få omfattende statstilskud? Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om opfordring til at  

 trække aktstykke nr. 6 om etablering af muslimsk begravelsesplads  

 tilbage fra Finansudvalget.
(Beslutningsforslag nr.
B 62).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Finansudvalgets aktstykke nr. 6, 2001-02 Aktstykket er optrykt efter ønske fra Kristian  

 Thulesen Dahl (DF).
6 Kirkeministeriet.
København, den 2.  

 oktober 2001.
 a.
 Kirkeministeriet anmoder om Finansudvalgets tilslutning  

 til, at kirkeministeren under nærmere angivne betingelser bemyndiges  

 til at give Brøndby Kommune tilsagn om, at staten vil betale  

 Brøndby Kommune det beløb, som kommunen måtte skulle  

 betale ud over 3,0 mill.kr. ved overtagelsen fra Københavns Kommune af  

 det i Brøndby Kommune beliggende areal udlagt til muslimsk  

 begravelsesplads, herunder til påløbne renter og sags- og  

 salgsomkostninger.
 Udgiften afholdes af finanslovens generelle reserver.
 b.
 Med brev af den 12. september 2000 henvendte  

 daværende Østersøkommissær for menneskerettigheder  

 Ole Espersen sig til statsministeren, kirkeministeren og miljø- og  

 energiministeren og pegede på, at muslimer i Danmark gentagne gange  

 forgæves havde forsøgt at erhverve et areal, som de kunne  

 anvende til begravelsesplads.
På baggrund af en række sonderinger  

 tilkendegav kirkeministeren på et pressemøde den 2. maj 2001, at  

 der var opnået enighed med Brøndby Kommune om placering af en  

 muslimsk begravelsesplads på arealet umiddelbart syd for  

 institutionerne Brøndbylund og Hulegården ved  

 Brøndbyøstervej.
Denne placering blev positivt modtaget af de  

 muslimske organisationer, som skal drive begravelsespladsen.
Arealet er på ca. 4,5 ha og beliggende på  

 matr.nr. 11A og den nordlige del af matr.nr. 13A, Brøndbyøster  

 By, Brøndbyøster.
Den offentlige ejendomsvurdering er pr. 1.  

 januar 2001 712.700 kr.
I den i foråret 2001 gældende kommuneplan  

 for Brøndby Kommune var arealet byzoneareal og udlagt til offentlige  

 formål, institutioner, plejehjem og lignende med en bebyggelsesprocent  

 på 40.
 Med udgangspunkt i disse planbestemmelser for  

 området har en ejendomsmægler på vegne af Københavns  

 Kommune, der ejer arealet, efter en »summarisk vurdering« skønnet  

 arealets markedsværdi til 21,5 mill.kr.
 Kommunalbestyrelsen i Brøndby har den 26. september  

 2001 ændret kommuneplanbestemmelserne for arealet, således at  

 arealet alene kan anvendes til »offentlige formål, gravplads med en  

 bebyggelsesprocent på 1«, samt vedtaget en ændring af  

 lokalplanen, så den nu indeholder tilsvarende  

 anvendelsesbestemmelser.
Der er med udgangspunkt i den ændrede planstatus  

 foretaget to nye »summariske vurderinger« af arealet.
Brøndby Kommunes  

 skatteforvaltning har oplyst, at forvaltningen skønner arealets  

 markedsværdi til mellem 535.000 kr. og 3.340.000 kr.
En  

 ejendomsmægler har på vegne af Københavns Kommune fastsat  

 en tilsvarende vurdering til 1,0 mill.kr.
 Som følge af den nye lokalplans væsentlige  

 forringelse af arealets værdi har Københavns Kommune under den  

 offentlige høring om forslaget til kommuneplantillæg/lokalplan  

 mundtligt tilkendegivet, at kommunen vil kræve, at Brøndby  

 Kommune overtager arealet efter planlovens § 48. Københavns borgmester  

 forventes at få bemyndigelse hertil på  

 Borgerrepræsentationens møde den 4. oktober 2001. Erstatningen,  

 som Brøndby Kommune  i givet fald skal betale Køenhavns Kommune  

 ved overtagelsen af arealet, fastsættes af en taksationskommission,  

 hvis afgørelse kan indbringes for overtaksationskommissionen og  

 domstolene.
Erstatningen, der må forventes at blive maksimalt de  

 21,5 mill.kr., som Københavns Kommunes ejendomsmægler vurderede  

 arealet til før de nye planbestemmelsers ikrafttræden, skal  

 betales, når taksationsmyndighederne har truffet endelig  

 afgørelse i sagen.
Beløbet forrentes fra tidspunktet for  

 Københavns Kommunes krav om overtagelse.
 Brøndby Kommunes accept af en begravelsesplads i  

 kommunen er givet under betingelse af, at kommunen   efter overtagelsen fra  

 Københavns Kommune   er sikret mulighed for uden et økonomisk  

 tab at kunne videresælge arealet til en tredjemand, der ligeledes kan  

 finansiere anlægget og den efterfølgende drift af  

 begravelsespladsen, idet kommunen ikke har legal adgang til at påtage  

 sig en økonomisk risiko ved overtagelsen.
 Sammenslutningen af indvandrere i Danmark (INDsam) har  

 derfor den 23. august 2001 afleveret en garantierklæring til  

 Kirkeministeriet, hvor sammenslutningen på vegne af INDsam, Det  

 Islamiske Forbund i Danmark, Idara Minhaj-ul-Quran, Det Islamiske Råd i  

 Danmark samt Sammenslutningen af Indvandrer Foreninger (DMGT) garanterer, at  

 en fond, som er under dannelse, vil kunne købe arealet af  

 Brøndby Kommune for en pris på op til 3,0 mill.kr. med henblik  

 på etablering af en begravelsesplads for alle muslimer.
Med de pågældende organisationers  

 repræsentation i fonden vil den være forankret i en bred kreds af  

 indvandrergrupper og ikke kun til grupper fra eksempelvis et bestemt land.  

 Efter § 16, stk. 2, i lov nr. 346 af 26. juni 1975 om begravelse og  

 ligbrænding skal kirkeministeren godkende anlægget af  

 begravelsespladsen samt efter lovens § 16, stk. 5, godkende en vedtægt  

 for begravelsespladsens bestyrelse, tilsyn, benyttelse m.v.
Kirkeministeren  

 vil i den forbindelse betinge sig, at alle muslimer kan blive begravet  

 på begravelsespladsen.
På denne baggrund ønsker kirkeministeren at  

 kunne give Brøndby Kommune tilsagn om, at staten betaler  

 Brøndby Kommune det beløb, som overtagelsessummen tillagt  

 renter, sags- og salgsomkostninger overstiger 3,0 mill.kr., når  

 taksationsmyndighederne har truffet afgørelse i sagen.
Beløbet  

 korrigeres efterfølgende ved en eventuel domstolsprøvelse.
 Kirkeministeren vil ved afgivelsen af tilsagnet betinge  

 sig, (1) at Kirkeministeriet på vegne af Brøndby Kommune kan  

 indbringe taksationskommissionens afgørelse for  

 overtaksationskommissionen og domstolene, (2) at arealet vurderes til  

 maksimalt 21,5 mill.kr., samt (3) at der ved Brøndby Kommunes salg af  

 arealet til fonden tinglyses en deklaration, hvorefter nutidsværdien af  

 det statslige tilskud skal tilbagebetales, hvis anvendelsen af arealet  

 ændres fra begravelsesplads.
 c.
 Sagen forelægges for Finansudvalget nu, fordi det  

 videre arbejde med anlæg af den muslimske begravelsesplads  

 forudsætter, at det sikres, at Brøndby Kommune ikke vil lide tab  

 ved overtagelsen af arealet og afhændelse af dette til den under pkt. b  

 nævnte fond.
 e.
 Under henvisning til ovenstående anmodes om  

 Finansudvalgets tilslutning til, at der på forslag til lov om  

 tillægsbevilling for 2001 optages følgende tekstanmærkning  

 under § 22 Kirkeministeriet:
 »Nr. 1. ad § 22.31.
Kirkeministeren bemyndiges til at give Brøndby  

 Kommune tilsagn om, at staten vil betale Brøndby Kommune det  

 beløb, som kommunen måtte skulle betale ud over 3,0 mill.kr. ved  

 overtagelsen fra Københavns Kommune af det i Brøndby Kommune  

 beliggende areal udlagt til muslimsk begravelsesplads, herunder til  

 påløbne renter og sags- og salgsomkostninger.
Tilsagnet skal  

 betinges af, 1)	at Kirkeministeriet på vegne af Brøndby Kommune kan  

 indbringe taksationskommissionens vurdering af arealets værdi for  

 overtaksationskommissionen og domstolene 2)	at arealet vurderes til maksimalt 21,5 mill.kr.
3)	samt at der ved Brøndby Kommunes videresalg af arealet  

 tinglyses en deklaration, hvorefter nutidsværdien af det statlige  

 tilskud skal tilbagebetales, hvis anvendelsen af arealet ændres fra  

 begravelsesplads.« Udgiften afholdes af finanslovens generelle reserver.
 f.
 Finansministeriets tilslutning foreligger.
Johannes Lebech / Marjun Egholm Bilag 2 § 20-spørgsmål og justitsministerens og  

 kirkeministerens svar herpå Spørgsmålene og svarene er optrykt efter  

 ønske fra Kristian Thulesen Dahl (DF).
Spørgsmål nr.
S 673:
 Til justitsministeren (22/6 98) af:
 Peter Skaarup (DF):
»Kan ministeren, såfremt en gruppe borgere  

 køber et stykke jord med det formål at indvie dette jordstykke  

 til gravplads til f.eks. en religiøs minoritets medlemmer og i  

 forbindelse med købet af jordstykket dels tinglyser en servitut i  

 retning af, at »jordstykket for tid og evighed kun må være  

 gravplads«, dels opnår de nødvendige tilladelser fra offentlige  

 myndigheder til at anvende jordstykket til gravplads, da bekræfte, at  

 grundlovens § 73 om ekspropriation til enhver tid, f.eks. også om 10,  

 50 eller 100 år, kan gennemtvinge en ekspropriation eller en anden  

 anvendelse af området/jordstykket, såfremt almenvellet  

 kræver dette, f.eks. i tilfælde af, at det engang i fremtiden  

 bliver nødvendigt at benytte området/jordstykket til  

 anlæggelse af veje, rørledninger, installation af tekniske  

 anlæg, bygninger m.m., og dermed bekræfte, at intet jordstykke i  

 Danmark kan båndlægges til særlige og specielle  

 formål til »tid og evighed«?« Begrundelse Spørgeren ønsker, at ministeren  

 bekræfter, at grundlovens § 73 omhandlende ekspropriation til enhver  

 tid kan gennemtvinge en ekspropriation af en ejendom eller et jordstykke,  

 uanset om der til dette er tinglyst eller knyttet særlige og specielle  

 servitutter eller andet, der i det daglige angiver, hvad jordstykket må  

 anvendes til.
 Med gravplads tænker spørgeren på den  

 igangværende debat om, at de efterhånden omkring 130.000  

 herboende muslimer ønsker at anskaffe sig jord til deres egen  

 muslimske kirkegård.
Der er ikke noget større problem med at slette  

 kristne kirkegårde og gravpladser, hvilket der gennem de mere end 1000  

 år, kristendommen har været fremherskende i Danmark, er eksempler  

 på.
Mange danske byer har op gennem dette årtusinde vokset sig  

 større og bredt sig ud over mere og mere jord, hvorved også  

 oprindeligt anlagte kirkegårde har måttet nedlægges, for at  

 jorden har kunnet anvendes til almene formål.
Anderledes stiller det sig efter spørgerens  

 oplysninger med indviet jord til muslimske gravpladser.
Her skulle indviet  

 jord blive hellig jord for »tid og evighed«, uden nogen form for mulighed for  

 at sløjfe eller slette gravpladserne og anvende jorden til andre  

 formål.
En gang muslimsk kirkegård altid muslimsk  

 kirkegård.
I andre dele af verden har netop en gang udråbte  

 indviede og hellige jordstykker, gravpladser, templer m.fl. på senere  

 tidspunkter givet anledning til problemfyldte og uløselige konflikter.  

 Konflikter, som har stået på i århundreder og ofte med  

 store menneskelige omkostninger til følge.
 Svar (8/7 98):
 Justitsministeren (Frank Jensen):
 Grundlovens § 73, stk. 1, om ekspropriation har  

 følgende ordlyd:
»Ejendomsretten er ukrænkelig.
Ingen kan tilpligtes  

 at afstå sin ejendom, uden hvor almenvellet kræver det.
Det kan  

 kun ske ifølge lov og mod fuldstændig erstatning.« Som det fremgår af bestemmelsen, skal tre  

 betingelser være opfyldt, før et ekspropriativt indgreb er  

 lovligt.
For det første skal indgrebet være påkrævet  

 af hensyn til almenvellet.
For det andet skal der være lovhjemmel til  

 indgrebet, og for det tredje skal der betales fuldstændig  

 erstatning.
 Er disse betingelser opfyldt, vil der kunne foretages  

 ekspropriation af ejendomsret og andre rettigheder, herunder servitutter, der  

 er tinglyst på ejendommen.
Spørgsmål nr.
S 3856:
 Til kirkeministeren (14/9 2000) af:
 Peter Skaarup (DF):
»Vil ministeren i forbindelse med besvarelsen af  

 spørgsmål nr.
S 3847 fra MF Arne Melchior om muslimske  

 gravpladser, iagttage besvarelsen af spørgsmål S 673,  

 Folketinget 1997-98, 2. samling?« Begrundelse Spørgeren har i et tidligere spørgsmål  

 til justitsministeren af 22. juni 1998 spurgt til, om grundlovens §73 om  

 ekspropriation sikrer, at arealer, der måtte være udlagt til  

 f.eks. gravpladser, til enhver tid kan eksproprieres.
Begrundelsen for  

 spørgsmålet bedes ligeledes iagttaget.
Problemstillingen er, at  

 muslimske gravpladser er hellig jord for »tid og evighed«, uden nogen form  

 for mulighed for at sløjfe eller slette gravpladsen og anvendes jorden  

 til andre formål, sådan som det er sket mange gange med kristne  

 kirkegårde.
Men grundlovens § 73 sikrer, at alt kan eksproprieres, hvis  

 betingelserne er tilstede.
Justitsministeren svarede, at ifølge grundlovens §  

 73 om ekspropriation skal tre betingelser være opfyldt.
For det  

 første skal indgrebet være påkrævet af hensyn til  

 almenvellet.
For det andet skal der være lovhjemmel til indgrebet, og  

 for det tredje skal der betales fuldstændig erstatning.
Er disse  

 betingelser opfyldt, vil der kunne foretages ekspropriation af ejendomsret og  

 andre rettigheder, herunder servitutter, der er tinglyst på ejendommen,  

 opl yser ministeren i svaret.
 Det er fortsat spørgerens opfattelse, at  

 grundlovens § 73 stadigvæk sikrer, at ekspropriation af jord, der er  

 indviet for »tid og evighed«, kan eksproprieres til andre formål, hvis  

 betingelserne for ekspropriation er tilstede.
 Svar (22/9 2000):
 Kirkeministeren (Margrethe Vestager):
 Jeg kan i det hele henholde mig til justitsministerens  

 svar på S 673, Folketinget 1997-98, 2. samling.
 Dette indebærer, at ekspropriation af fx en muslimsk  

 gravplads vil være muligt, hvis grundlovens betingelser herfor er  

 opfyldt.
Spørgsmål nr.
S 59:
 Til kirkeministeren (5/10 2000) af:
 Peter Skaarup (DF):
»Vil ministeren sikre, at der i de eventuelle tilladelser  

 til etablering af muslimske gravpladser, der måtte blive givet, vil  

 blive tydeliggjort, at gravpladsen etableres efter gældende love og  

 regler i Danmark, herunder at grundlovens § 73 om ekspropriation vil kunne  

 anvendes over for gravpladsen, såfremt betingelserne i grundloven er  

 til stede?« Begrundelse Spørgeren har i spørgsmål nr.
S 673,  

 folketingsåret 1997-98, 2. samling, og i spørgsmål nr.
S  

 3856, folketingsåret 1999-2000, spurgt til grundlovens § 73 i  

 forbindelse med muslimske gravpladser.
Herudover har spørgeren  

 erfaret, at ministeren som nævnt i besvarelsen af  

 spørgsmål nr.
S 3847, folketingsåret 1999-2000, har sat  

 embedsmænd i gang med at finde et eventuelt statsligt ejet jordstykke i  

 Storkøbenhavn, som vil kunne anvendes til en muslimsk gravplads.
 Hvis et sådant stykke jord skulle kunne blive fundet  

 og et sådant jordstykke kan opnå de nødvendige tilladelser  

 og godkendt lokalplan m.m., er det spørgerens opfattelse, at det i  

 sådanne tilladelser må indskærpes, at gravpladsen etableres  

 efter gældende love og regler i Danmark, herunder at grundlovens § 73  

 om ekspropriation vil kunne anvendes over for gravpladsen, såfremt  

 betingelserne i grundloven er til stede.
Det er efter spørgerens opfattelse vigtigt, at de  

 kommende brugere af gravpladserne er helt på det rene med, at en  

 gravplads i Danmark ikke kan garanteres at blive ligende til evig tid, men  

 vil kunne inddrages til andre formål, f.eks. bebyggelse, veje, tekniske  

 anlæg, rørledninger, sportsanlæg eller andre formål,  

 hvis almenvellet kræver dette.
Det vil vel være direkte unfair  

 ikke at gøre kommende ejere og brugere af en muslimsk gravplads  

 opm& aelig;rksomme på dette vigtige og væsentlige forhold.  

 Man må kunne formode, at nogle borgere med viden om, at gravpladsen vil  

 kunne eksproprieres, ikke ønsker den pågældende gravplads  

 som deres sidste hvilested.
 Svar (25/10 2000):
 Kirkeministeren (Margrethe Vestager):
 Jeg kan oplyse, at kirkeministeren har mulighed for at  

 tillade, at trossamfund uden for folkekirken anlægger egne  

 begravelsespladser, jf. lov nr. 346 af 26. juni 1975 om begravelse og  

 ligbrænding § 16, stk. 2.
 I forbindelse med denne godkendelse skal kirkeministeren  

 tillige godkende en vedtægt vedrørende begravelsespladsens  

 bestyrelse, tilsyn og benyttelse m.v., jf. begravelseslovens § 16, stk.  

 5.
 Grundlovens bestemmelser om ekspropriation gælder  

 naturligvis også vedrørende et stykke jord, som anvendes til  

 begravelsesplads, og det er ikke min hensigt at kræve, at dette  

 præciseres i vedtægten.
Spørgsmål nr.
S 2664:
 Til kirkeministeren (7/5 01) af:
 Peter Skaarup (DF):
»Vil ministeren drage omsorg for, at der   i forbindelse  

 med et eventuelt salg af et jordareal i Brøndby Kommune til muslimske  

 organisationer til anlæg af en muslimsk gravplads   gøres klart  

 og tydeligt opmærksomt på over for køberne, og så  

 det fremgår af skødet, at gravpladsen vil kunne eksproprieres  

 til andet formål, jf. grundlovens § 73, såfremt betingelserne er  

 til stede, sådan som justitsministeren har oplyst i besvarelsen a f  

 spørgsmål nr. s 673, (folketingsåret 1997-98, 2.  

 samling)?« Begrundelse Spørgeren har i ovennævnte  

 spørgsmål spurgt, om et jordstykke, der af ejerne anvendes til  

 gravplads, og som ejeren ønsker at frede »til evig tid«, kan  

 eksproprieres i henhold til grundslovens § 73, og hertil har  

 justitsministeren svaret bekræftende.
 Spørgeren er interesseret i, at der over for  

 køberne af et eventuelt jordareal i Brøndby Kommune med det  

 formål at anlægge en gravplads efter muslimske principper  

 gøres klart og tydeligt opmærksom på det faktum, at  

 gravpladsen vil kunne eksproprieres til andre formål, f.eks. til  

 anlæg af veje, installation af tekniske anlæg eller andet.
Det vil være ærgerligt, hvis køberne  

 køber jordarealet i den vildfarelse, at de kan disponere over arealet  

 »til evig tid«.
Hvis nogen muslim ønsker deres gravplads bevaret til  

 evig tid, kan dette ikke lade sig gøre i Danmark, hvilket vil  

 være en fair og relevant oplysning for køberne.
 Svar (18/5 91):
 Kirkeministeren (Johannes Lebech):
 Som min forgænger allerede har oplyst ved sin  

 besvarelse den 13. oktober 2000 af Deres spørgsmål (S 59,  

 Folketingsåret 2000/2001), gælder grundlovens bestemmelser om  

 ekspropriation naturligvis også vedrørende et stykke jord, som  

 anvendes til begravelsesplads.
 Jeg har ikke til hensigt at understrege dette overfor  

 køberne af det pågældende areal - hverken mundtligt eller  

 i skødet - idet de pågældende er borgere i Danmark og  

 derfor naturligvis er bekendt med, at grundlovens bestemmelser er  

 gældende uanset skødets formulering.
Samtidig kan jeg oplyse, at også de mosaiske  

 begravelsespladser skal henligge til evig tid.
Jeg er ikke bekendt med, at  

 dette har givet anledning til problemer i de adskillige hundrede år,  

 hvor der har været mosaiske gravpladser her i landet.
