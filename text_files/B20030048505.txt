Bekendtgørelse om registrering af rederiers skorstensmærker  

 og kontorflag I medfør af § 7, stk. 1, i søloven, jf. lovbekendtgørelse  

 nr. 39 af 20. januar 1998, med de ændringer der følger af lov nr. 901 af 16.  

 december 1998, og efter bemyndigelse i bekendtgørelse nr. 39 af 17. januar  

 2002, fastsættes:
 § 1.  

  

 Rederier, der er optaget i Skibsregistret, og som benytter skorstensmærker  

 eller kontorflag, kan ansøge om at få disse registreret i det af Patent- og  

 Varemærkestyrelsen førte register over skorstensmærker og kontorflag.
 Stk. 2.  

  

 Ved optagelse i  

 registret opnås eneret til benyttelse af de anmeldte mærker og flag.
§ 2.  

  

 Ansøgning om optagelse indgives til Patent- og Varemærkestyrelsen af  

 vedkommende rederi.
Ansøgningsblanketter udleveres vederlagsfrit af  

 styrelsen.
 Stk. 2.  

  

 Med ansøgningen  

 skal følge:
1)  

 	  

    

 en nøjagtig  

 gengivelse af skorstensmærket eller kontorflaget.
Såfremt mærket eller flaget  

 er i farver fremsendes dette i 2 eksemplarer i farver og 1 i sort/hvid.
2)  

 	  

    

 dokumentation for at  

 det ansøgende rederi er optaget i Skibsregistret, 3)  

 	  

    

 et ansøgningsgebyr på  

 2000 kr.
 Stk. 3.  

  

 Når ansøgningen  

 modtages af Patent- og Varemærkestyrelsen, forsynes den med indleveringsdato  

 og  

 ansøgningsnummer, og der gives det ansøgende rederi kvittering for  

 modtagelsen  

 af ansøgningen.
§ 3.  

  

 Skorstensmærket eller kontorflaget kan ikke registreres såfremt 1)  

 	  

    

 det uhjemlet ikke  

 tydeligt adskiller sig fra tidligere registrerede eller ansøgte mærker eller  

 flag, 2)  

 	  

    

 mærket eller flaget  

 strider mod lov eller offentlig orden, eller 3)  

 	  

    

 ansøgningen ikke  

 opfylder betingelserne i § 2, stk. 1 eller 2.
 Stk. 2.  

  

 Såfremt et  

 ansøgt skorstensmærke eller kontorflag ikke opfylder betingelserne i stk. 1,  

 afslås ansøgningen, og ansøgningsgebyret tilbagebetales.
§ 4.  

  

 Et  

 registreret skorstensmærke eller kontorflag udslettes af registret når 1)  

 	  

    

 indehaveren  

 fremsætter begæring herom, 2)  

 	  

    

 det rederi, der er  

 indehaver af registreringen, udslettes af Skibsregistret, eller 3)  

 	  

    

 et rederi ved endelig  

 dom er blevet kendt uberettiget til at anvende det registrerede mærke eller  

 flag.
Stk. 2.  

  

 I de i stk. 1,  

 nr. 2 nævnte tilfælde kan rederiet dog inden for 1 måned efter udslettelsen  

 over for Skibsregistret, der underretter Patent- og Varemærkestyrelsen,  

 anmelde, at det indtil videre ønsker at forbeholde sig retten til de  

 registrerede mærker og flag.
Bliver rederiet ikke senest 3 år efter  

 udslettelsen på ny registreret som ejer af dansk skib, udslettes de  

 registrerede mærker og flag.
 § 5.  

  

 Registrering eller udslettelse af et skorstensmærke eller et kontorflag  

 bekendtgøres i Statstidende.
 § 6.  

  

 Enhver har ret til at gøre sig bekendt med registret over skorstensmærker og  

 kontorflag enten ved eftersyn af dette eller ved udskrifter.
 Stk. 2.  

  

 For bekræftet  

 udskrift af registret betales 300 kr.
 § 7.  

  

 Bekendtgørelsen træder i kraft den 21. juni 2003.
 Stk. 2.  

  

 Samtidig ophæves  

 bekendtgørelse nr. 209 af 6. april 1998 om registrering af rederiers  

 skorstensmærker  

 og kontorflag.
 § 8.  

  

 Bekendtgørelsen gælder ikke for Grønland.
