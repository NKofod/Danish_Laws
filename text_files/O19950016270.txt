Resumé  


  

 En advokat klagede på vegne af en pakistansk asylansøger over bl.a.  

 Flygtningenævnets afgørelser om afslag på asyl og bestemmelse om tvangsmæssig  

 udsendelse.
Flygtningenævnet beklagede i sin udtalelse til ombudsmanden at  

 nævnets afgørelse om afslag på asyl kunne give anledning til en misforståelse  

 hvorefter asylansøgeren ansås for omfattet af udlændingelovens § 7, stk. 1.  

 Nævnet meddelte samtidig at sagen blev genoptaget.
 Ombudsmanden udtalte kritik af at nævnet traf bestemmelse om  

 tvangsmæssig udsendelse uden at sikre sig at det ikke skete til Pakistan,  

 eller  

 til lande hvor asylansøgeren ikke ville være beskyttet mod videresendelse til  

 Pakistan.
 Ombudsmanden fandt det endvidere beklageligt at nævnets  

 begrundelse for afslag på asyl fremtrådte som om nævnet havde lagt til grund,  

 at asylansøgeren var omfattet af udlændingelovens § 7, stk. 1, men at  

 opholdstilladelsen blev nægtet under henvisning til udlændingelovens § 10,  

 stk.  

 1, nr. 1, jf. § 22, nr. 3, om opholdstilladelse til personer der bl.a. kan  

 idømmes seks års ubetinget fængselsstraf. (J. nr. 1995-406-641).
Afslag på asyl efter udlændingelovens § 7. Bestemmelse om  

 tvangsmæssig udsendelse I et brev af 21. februar 1995  

 klagede advokat A over at Flygtningenævnet den 6. maj 1993 og den 15. februar  

 1995 havde afslået B's ansøgning om asyl (udlændingelovens § 7, jf. § 10,  

 stk.  

 1, nr. 1, jf. § 22, nr. 3). Endvidere klagede advokat A over at B ved nævnets  

 beslutning af 6. maj 1993 var blevet pålagt at udrejse af landet, samt at der  

 var truffet bestemmelse om tvangsmæssig udsendelse, jf. udlændingelovens §  

 32 a.
 Ved brev af 24. marts 1995  

 klagede A over Indenrigsministeriets afgørelse af 21. marts 1995 hvorved  

 Indenrigsministeriet afslog B's ansøgning om opholdstilladelse i medfør af  

 udlændingelovens § 9, stk. 2, nr. 2.
I anledning af A's klage til  

 mig indhentede jeg udtalelser af 12. og 20. april 1995 fra henholdsvis  

 Indenrigsministeriet og Flygtningenævnet.
Jeg indhentede endvidere en  

 supplerende udtalelse af 23. oktober 1995 fra Flygtningenævnet.
Jeg havde  

 samtidig haft sagens akter til gennemsyn.
Af sagens akter fremgik bl.a.  

 at B den 20. januar 1991 indrejste i Danmark legitimeret med falsk marokkansk  

 pas og pakistansk ID-kort.
B indgav den 29. januar 1991 ansøgning om asyl her  

 i landet.
I den forbindelse blev han afhørt til politirapport om sine  

 forhold,  

 ligesom han udfyldte sædvanligt ansøgningsskema til asylsag.
 Direktoratet for Udlændinge  

 (nu Udlændingestyrelsen) meddelte den 1. september 1992 B afslag på hans  

 ansøgning om opholdstilladelse efter udlændingelovens § 7. Afgørelsen blev  

 påklaget til Flygtningenævnet som den 6. maj 1993 stadfæstede Direktoratet  

 for  

 Udlændinges afgørelse.
I et brev af 14. maj 1993 til  

 mig klagede advokat A over Flygtningenævnets afslag af 6. maj 1993. Efter at  

 jeg havde anmodet Flygtningenævnet om en udtalelse, meddelte nævnet at det  

 havde forstået A's henvendelser til mig som en anmodning om genoptagelse af  

 sagen.
Den 5. august 1993 meddelte jeg herefter advokat A at sagen som følge  

 heraf var henlagt.
 Den 15. februar 1995 meddelte  

 Flygtningenævnet på ny afslag på B's ansøgning om asyl.
I brev af 21. februar 1995  

 til mig klagede advokat A over Flygtningenævnets afgørelser af 6. maj 1993 og  

 15. februar 1995. Advokat A anførte i den forbindelse bl.a. at  

 Flygtningenævnet  

 ved begge afgørelser havde lagt til grund at B var omfattet af  

 udlændingelovens  

 § 7, stk. 1, og at nævnet fejlagtigt havde afslået opholdstilladelse under  

 henvisning til flygtningekonventionens artikel  

 1, F, (b), da B den 28. marts 1985 var  

 idømt syv års fængsel i Østrig.
Efter advokat A's opfattelse vedrørte den  

 østrigske dom politiske handlinger som ikke omfattes af  

 undtagelsesbestemmelsen  

 i flygtningekonventionens artikel  

 1, F,  

 (b).
 Efter advokat A's opfattelse  

 var der i øvrigt heller ikke støtte for Flygtningenævnets opfattelse i  

 UNHCR's  

 Handbook on Procedures and Criteria for Determining Refugee Status, pkt.  

 152 in  

 fine.
 Endelig anførte advokat A at  

 det forekom logisk uholdbart og retligt ukorrekt at man havde truffet  

 bestemmelse om udsendelse af B til Pakistan, når B ansås for omfattet af § 7,  

 stk. 1, og dermed risikerede forfølgelse ved tilbagevenden til Pakistan.
 I et brev af 21. februar 1995  

 til Indenrigsministeriet ansøgte advokat A på B's vegne om opholdstilladelse  

 efter udlændingelovens § 9, stk. 2, nr. 2. Advokaten henviste i den  

 forbindelse  

 til at B havde opholdt sig i Danmark siden 20. januar 1991 og samlevet i  

 ægteskab med en herboende dansk kvinde, samt at parterne havde en på  

 daværende  

 tidspunkt 7 måneder gammel datter.
 Ved brev af 21. marts 1995  

 til advokat A meddelte Indenrigsministeriet afslag på ansøgning om  

 opholdstilladelse i medfør af udlændingelovens § 9, stk. 2, nr. 2, jf.  

 udlændingelovens § 10, stk. 1, nr. 1, jf. § 22, nr. 3.
 I et brev af 24. marts 1995  

 til mig klagede A over Indenrigsministeriets afgørelse af 21. marts 1995.
 Ved personlig henvendelse til  

 mit kontor den 28. og 30. marts 1995 påklagede B Indenrigsministeriets  

 afgørelse af 21. marts 1995 til mig.
 I udtalelser af 12. og 20.  

 april 1995 henholdt Indenrigsministeriet og Flygtningenævnet sig til de  

 trufne  

 afgørelser.
 Den 16. maj 1995 anmodede jeg  

 Flygtningenævnet om en supplerende udtalelse i sagen idet jeg anførte  

 følgende:
 "Flygtningenævnet  

 fastslog ved beslutning af 6. maj 1993 at ovennævnte udlænding ansås for  

 omfattet af udlændingelovens § 7, stk. 1. Samtidig fandt nævnet at  

 udlændingen  

 ifølge flygtningekonventionens artikel  

 1,  

 F, (b) ikke kunne anses for beskyttet af konventionen.
 Ifølge nævnets beslutning af  

 15. februar 1995 har nævnets tidligere vurdering af at udlændingen var  

 omfattet  

 af udlændingelovens § 7, stk. 1, "dannet udgangspunkt for nævnets  

 fornyede  

 vurdering af ansøgerens sag". Nævnet har dog i lighed med den tidligere  

 afgørelse fundet udlændingen omfattet af undtagelsesbestemmelsen i  

 konventionens  

 artikel  

 1, F, (b).
 Ved vurderingen af om  

 udlændingen kan udsendes til Pakistan, jf. udlændingelovens §  

 32 a, jf. § 31, stk. 1, har nævnet  

 ifølge beslutningen af 15. februar 1995 lagt vægt på at udlændingens  

 "situation uagtet det ovennævnte udgangspunkt skal bedømmes under hensyn  

 til ansøgerens forhold og forholdene i Pakistan i dag".
 Nævnet har herefter  

 "under hensyn til oplysningerne om forholdene i Pakistan" truffet  

 bestemmelse om eventuel tvangsmæssig udsendelse af udlændingen til Pakistan.
Jeg skal i den anledning  

 indledningsvis anmode Flygtningenævnet om - i relation til afgørelsen af 6.  

 maj  

 1993 - at oplyse hvorvidt nævnet fortsat finder at der i en situation som den  

 foreliggende, hvor nævnet som udgangspunkt har fundet udlændingen omfattet af  

 udlændingelovens § 7, stk. 1, er mulighed for i medfør af udlændingelovens §  

 32 a, jf. § 31, stk. 1, at træffe  

 bestemmelse om tvangsmæssig udsendelse af den pågældende til hjemlandet.
Jeg  

 skal endvidere anmode Flygtningenævnet om en supplerende udtalelse om  

 hvorvidt  

 nævnet den 15. februar 1995 har foretaget en selvstændig vurdering af om  

 udlændingen på afgørelsestidspunktet risikerede forfølgelse af de i  

 flygtningekonventionens artikel  

 1, A  

 nævnte grunde og som sådan herefter som udgangspunkt var omfattet af  

 konventionen og berettiget til opholdstilladelse, jf. udlændingelovens § 7,  

 stk. 1, og beskyttet mod udsendelse, jf. udlændingelovens § 31, stk. 1. Det  

 bedes i bekræftende fald oplyst hvorfor nævnet har ladet vurderingen af dette  

 spørgsmål ifølge beslutningen af 6. maj 1993 danne udgangspunkt ved de  

 fornyede  

 overvejelser, jf. beslutningen af 15. februar 1995." Ved brev af 31. maj 1995 med  

 bilag rettede A på ny henvendelse til mig.
 Ved brev af 4. juni 1995 til  

 mig rettede ... henvendelse i sagen.
Ved brev af 27. juni 1995 til  

 mig og ved breve af 4. og 21. juli 1995 rettede A på ny henvendelse til mig  

 og  

 vedlagde forskelligt materiale.
Dette og tidligere modtaget materiale  

 videresendte jeg til Flygtningenævnet.
 Den 23. oktober 1995 afgav  

 Flygtningenævnet følgende supplerende udtalelse til mig:
 "Flygtningenævnet skal  

 for så vidt angår det rejste spørgsmål om nævnsafgørelsen af 6. maj 1993  

 oplyse, at Flygtningenævnet ikke finder, at en udlænding, der risikerer  

 forfølgelse af de i flygtningekonventionen af 28. juli 1951, artikel  

 1 A, nævnte grunde og derfor som  

 udgangspunkt må anses for omfattet af udlændingelovens § 7, stk. 1, vil kunne  

 udsendes tvangsmæssigt til hjemlandet, jf. udlændingelovens §  

 32 a, jf. § 31, stk. 1. Flygtningenævnet  

 skal beklage, at der ikke blev taget højde herfor ved nævnets afgørelse af 6.  

 maj 1993.
 For så vidt angår Deres  

 anmodning om en supplerende udtalelse vedrørende nævnsafgørelsen af 15.  

 februar  

 1995, skal nævnet oplyse, at Flygtningenævnet ved denne afgørelse som  

 udgangspunkt  

 konstaterede, at ansøgeren ved nævnsafgørelsen den 6. maj 1993 var anset for  

 omfattet af udlændingelovens § 7, stk. 1. Nævnet konstaterede videre, at  

 nævnsafgørelsen af 6. maj 1993 resulterede i et afslag på ansøgningen om  

 opholdstilladelse efter udlændingelovens § 7. Flygtningenævnets afgørelse af  

 15. februar 1995 indeholdt ingen selvstændig vurdering af, om ansøgeren på  

 tidspunktet for nævnets tidligere afgørelse kunne anses for omfattet af  

 udlændingelovens § 7, stk. 1. Nævnsafgørelsen den 15. februar 1995 indeholdt  

 derimod en selvstændig vurdering af, om ansøgeren aktuelt risikerede  

 forfølgelse  

 af de i flygtningekonventionen af 28. juli 1951, artikel  

 1 A, nævnte grunde og derfor som  

 udgangspunkt kunne anses for omfattet af udlændingelovens § 7, stk. 1. Denne  

 vurdering fandtes påkrævet under hensyn til vurderingen af, om ansøgeren  

 kunne  

 udsendes, jf. udlændingelovens §  

 32 a,  

 jf. § 31 stk. 1. Nævnet fandt ikke, at nævnsafgørelsen den 6. maj 1993  

 hindrede  

 en sådan selvstændig vurdering, idet nævnet herved lagde vægt på, at  

 nævnsafgørelsen  

 den 6. maj 1993 konkluderende havde afslået ansøgerens ansøgning om  

 opholdstilladelse efter udlændingelovens § 7 og pålagt ansøgeren at udrejse.
Det var herefter nævnets  

 vurdering, at ansøgeren vurderet pr. den 15. februar 1995 ikke aktuelt  

 risikerede forfølgelse af de i flygtningekonventionen af 28. juli 1951,  

 artikel  

 1 A  

 nævnte  

 grunde.
Nævnet lagde herved vægt på oplysninger indeholdt i  

 Udenrigsministeriets  

 skrivelse af 17. december 1993 i relation til ansøgeren sammenholdt med  

 aktuelle oplysninger om udviklingen i Pakistan som indeholdt i  

 Udenrigsministeriets skrivelse af 30. januar 1995. Nævnet fandt på denne  

 baggrund, at ansøgeren tvangsmæssigt kunne udsendes til Pakistan, jf.  

 udlændingelovens §  

 32 a,  

 jf. § 31, stk. 1.
 Det var således ikke ved  

 henvisningen til nævnsvurderingen den 6. maj 1993 vedrørende § 7, stk. 1,  

 nævnets hensigt at tilkendegive, at denne vurdering ansås for bindende for  

 nævnet den 15. februar 1995. Flygtningenævnet skal beklage, at formuleringen  

 af  

 nævnets afgørelse af 15. februar 1995 har kunnet give anledning til en sådan  

 forståelse.
 Flygtningenævnet har ved  

 skrivelser af 27. juni 1995, 4. juli 1995 og 24. juli 1995 fra advokat (A)  

 modtaget yderligere oplysninger om verserende sager i Pakistan mod ansøgeren.  

 Flygtningenævnet har forstået advokatens skrivelser og de fremsendte bilag  

 således, at der søges om genoptagelse af sagen.
Flygtningenævnet har på det  

 nu foreliggende grundlag fundet det rettest, at sagen genoptages.
Dette er i  

 dag meddelt advokat (A).
Flygtningenævnet skal beklage  

 den sene besvarelse." I et brev til A udtalte jeg  

 herefter følgende:
 "  

  

 Ad Flygtningenævnets afgørelse af 6. maj 1993:
 Flygtningenævnets afgørelse  

 er truffet efter § 7, stk. 1, i udlændingeloven, jf. lovbekendtgørelse nr.  

 462  

 af 26. juni 1987 med senere ændringer der har følgende ordlyd:
"§ 7.  

  

 Efter ansøgning gives der opholdstilladelse til en  

 udlænding, hvis udlændingen er omfattet af flygtningekonventionen af 28. juli  

 1951." Flygtningekonventionens  

 artikel  

 1, F, (b),  

 er sålydende:
 "Denne konventions  

 bestemmelser skal ikke finde anvendelse på den, om hvem der er alvorlig grund  

 til at antage, at han:
 ...
b) har begået en alvorlig  

 ikke-politisk forbrydelse uden for tilflugtslandet, inden han som flygtning  

 fik  

 adgang til dette; ..." Udlændingelovens § 10, stk.  

 1, nr. 1, er sålydende:
 "Uanset bestemmelserne i  

 §§ 6-9 kan der kun, når særlige grunde taler derfor, gives opholdstilladelse:
1) hvis udlændingen er dømt  

 for et forhold, som kunne medføre udvisning efter § 22, nr. 2-3, ..., såfremt  

 pådømmelsen var sket her i landet." Udlændingelovens § 22, nr. 3,  

 er sålydende:
 "Udlændinge, som bor her  

 i landet med henblik på varigt ophold, og som lovligt har boet her i mere end  

 de sidste 7 år, og udlændinge med opholdstilladelse efter §§ 7-8, kan kun  

 udvises, hvis:
 ...
 3) Udlændingen idømmes  

 ubetinget straf af mindst 6 års fængsel eller anden strafferetlig retsfølge  

 af  

 frihedsberøvende karakter og udlændingen under hensyn til den idømte straf  

 samt  

 arten og grovheden af den begåede kriminalitet ikke bør forblive her i  

 landet".
 I UNHCR's Handbook on Procedures and Criteria  

 for Determining Refugee Status er i pkt. 152 anført følgende:
"In determining whether an offence is  

 "non-political" or is, on the contrary, a "political"  

 crime, regard should be given in the first place to its nature and purpose  

 i.e.  

 whether it has been committed out of genuine political motives and not merely  

 for personal reasons or gain.
There should also be a close and direct causal  

 link between the crime committed and its alleged political purpose and  

 object.  

 The political element of the offence should also outweigh its common-law  

 character.
This would not be the case if the acts committed are grossly out  

 of  

 proportion to the alleged objective.
The political nature of the offence is  

 also more difficult to accept if it involves acts of an atrocious  

 nature." Af bemærkningerne til § 11 i  

 lovudkastet i betænkning nr. 968/1982 om udlændingelovgivningen (s. 150), der  

 i  

 det væsentlige svarer til § 10 i den gældende udlændingelov, er det bl.a.  

 anført at bestemmelsen forudsætter at "der foretages en afvejning mellem  

 de i bestemmelsen nævnte forhold, som taler imod opholdstilladelse, og de  

 grunde, som taler for, at ansøgningen imødekommes.
Særlige grunde vil således  

 i  

 almindelighed tilsige, at en udlænding, der er omfattet af §§ 7 og 8, bør  

 have  

 opholdstilladelse, uanset at der foreligger omstændigheder af den i § 11, nr.  

 1 eller 2 nævnte art.
Flygtninge vil dog kunne nægtes opholdstilladelse under  

 de i udkastets § 23 angivne betingelser.
Også i de mere kvalificerede  

 familiesammenføringstilfælde vil det være rimeligt at opstille en formodning  

 for, at opholdstilladelse bør meddeles".
 I Udlændingeloven med  

 kommentarer af Herman Langlouis og Claus Tornøe, 2. udg., s. 141, er det om  

 udlændingelovens § 10 bl.a. anført:
"I relation til  

 flygtninge skal særligt fremhæves, at bestemmelsen går videre end  

 flygtningekonventionens undtagelsesklausuler som f.eks. konventionens artikel  

 1, litra F (b), idet § 10 giver hjemmel til at afslå en ansøgning om  

 opholdstilladelse til en udlænding, der opfylder konventionens  

 flygtningebegreb, se om dette ovenfor i kommentarer til lovens § 7, note 2).  

 Hvis en ansøgning fra en flygtning afslås under henvisning til § 10, skal §  

 31  

 ligefuldt iagttages i forbindelse med en udsendelse af landet." Udlændingelovens § 31, stk.  

 1, er sålydende:
"En udlænding må ikke  

 udsendes til et land, hvor den pågældende risikerer forfølgelse af de i  

 flygtningekonventionen af 28. juli 1951, artikel  

 1 A, nævnte grunde, eller hvor  

 udlændingen ikke er beskyttet mod videresendelse til et sådant land." Flygtningekonventionens  

 artikel 33 indeholder følgende bestemmelse:
 "1. Ingen kontraherende  

 stat må på nogen som helst måde udvise eller afvise en flygtning ved  

 grænserne  

 til sådanne områder, hvor hans liv eller frihed ville være truet på grund af  

 hans race, religion, nationalitet, hans tilhørsforhold til en særlig social  

 gruppe eller hans politiske anskuelser.
2. Nærværende bestemmelse kan  

 dog ikke påberåbes af en flygtning, som med rimelig grund må anses for en  

 fare  

 for det lands sikkerhed, i hvilket han befinder sig, eller som efter en  

 endelig  

 dom for en særlig farlig forbrydelse må betragtes som en fare for samfundet i  

 det pågældende land." I bemærkningerne til forslaget  

 til udlændingelovens § 31 blev anført følgende:
"Ved ændringsforslaget  

 begrænses mulighederne for at udsende flygtningen, således at udsendelse ikke  

 kan ske til et land, hvor den pågældende risikerer forfølgelse af de i  

 flygtningekonventionen af 28. juli 1951, artikel  

 1 A, nævnte grunde, eller hvor  

 udlændingen ikke er beskyttet mod videresendelse til et sådant land." Som det fremgår af den  

 ovenfor citerede bestemmelse i udlændingelovens § 7, sammenholdt med  

 flygtningekonventionens artikel  

 1, A,  

 er det en hovedbetingelse for at en person kan betragtes som flygtning efter  

 flygtningekonventionen, at flugten skyldes "... velbegrundet frygt for  

 forfølgelse på grund af sin race, religion, nationalitet, sit tilhørsforhold  

 til en særlig social gruppe eller sine politiske anskuelser ..." Om en person kan betragtes  

 som flygtning efter flygtningekonventionen, eller om det af lignende grunde  

 som anført i konventionen eller af andre tungtvejende grunde ikke bør kræves  

 at  

 udlændingen vender tilbage til sit hjemland, bygger for en stor del på et  

 skøn.  

 I denne vurdering indgår en bedømmelse af tilstandene i asylsøgerens hjemland  

 og en bevismæssig vurdering af de foreliggende oplysninger i sagen.
Jeg kan  

 ikke kritisere en sådan afgørelse medmindre der er særlige omstændigheder.
Det beror ligeledes for en  

 stor del på et skøn om en asylsøger er omfattet af flygtningekonventionens  

 undtagelsesbestemmelse i artikel 1, litra F, (b) eller er omfattet af  

 udlændingelovens § 10, stk. 1, nr. 1, jf. udlændingelovens § 22, nr. 3. I  

 denne  

 vurdering indgår en bedømmelse af kriminalitetens art og grovhed sammenholdt  

 med asylsøgerens politiske motiver samt den idømte strafs størrelse.
Jeg kan  

 heller ikke kritisere en sådan afgørelse medmindre der er særlige  

 omstændigheder.
Efter min gennemgang af sagen  

 mener jeg ikke at der er sådanne særlige omstændigheder.
Jeg kan derfor ikke  

 kritisere Flygtningenævnets afslag af 6. maj 1993 på (B's) ansøgning om asyl.
 Derimod finder jeg det  

 kritisabelt at Flygtningenævnet i strid med bestemmelsen i udlændingelovens §  

 31 traf bestemmelse om at (B) tvangsmæssigt kunne udsendes af Danmark, uden  

 at  

 sikre sig at dette ikke skete til Pakistan eller til lande hvor (B) ikke var  

 beskyttet mod videresendelse til Pakistan.
 Jeg har gjort  

 Flygtningenævnet bekendt med min opfattelse, men foretager mig ikke mere i  

 den  

 anledning - navnlig i betragtning af at udrejsefristen blev suspenderet under  

 Flygtningenævnets fortsatte behandling af sagen.
 Vedrørende Flygtningenævnets afgørelse af 15. februar 1995.
 Jeg må på baggrund af  

 Flygtningenævnets udtalelse af 23. oktober 1995 til mig gå ud fra at nævnet -  

 uanset beslutningens formulering - den 15. februar 1995 lagde til grund, at  

 (B)  

 ikke var omfattet af udlændingelovens § 7, stk. 1, da han ikke risikerede  

 forfølgelse i Pakistan ved eventuel tilbagevenden hertil.
Da Flygtningenævnet har  

 genoptaget sagen vedrørende dette spørgsmål, finder jeg det rigtigst på  

 nuværende tidspunkt at afstå fra at udtale mig om dette spørgsmål.
Jeg må  

 derfor henvise Dem til eventuelt at rette fornyet henvendelse til mig når  

 Flygtningenævnets nye afgørelse i sagen foreligger.
 Jeg finder det imidlertid  

 beklageligt at Flygtningenævnets begrundelse for afgørelsen fremtræder, som  

 om  

 nævnet har lagt til grund at (B) var omfattet af udlændingelovens § 7, stk.  

 1,  

 men at opholdstilladelse nægtes under henvisning til bestemmelsen i  

 udlændingelovens § 10, stk. 1, nr. 1, jf. § 22, nr. 3.
 Jeg har gjort  

 Flygtningenævnet bekendt med min opfattelse.
 Vedrørende Indenrigsministeriets afgørelse af 21. marts 1995.
 Indenrigsministeriets  

 afgørelse er truffet efter § 9, stk. 2, nr. 2, i udlændingeloven der har  

 følgende ordlyd, jf. lovbek. nr. 894 af 27. oktober 1994:
 "  

  

 Stk. 2.  

  

 Der kan efter ansøgning gives opholdstilladelse til andre  

 udlændinge:
2)Hvis udlændingen uden for  

 de i § 7, stk. 1 og 2, nævnte tilfælde befinder sig i en sådan situation, at  

 væsentlige hensyn af humanitær karakter afgørende taler for at imødekomme  

 ansøgningen." Af de almindelige  

 bemærkninger til lovforslaget fremgår bl.a. (lovforslag nr.
L 201, 1984-85):
 "De særlige hensyn, som  

 kan begrunde, at justitsministeren efter en konkret vurdering giver  

 opholdstilladelse, kan således først og fremmest bestå i udlændingens alder,  

 helbredstilstand og andre personlige forhold, smlgn. § 26, nr. 1 ...
 ...
Vurderingen af, om  

 betingelserne for at give opholdstilladelse efter den foreslåede bestemmelse  

 er  

 til stede, må i sagens natur være meget konkret.
Som nævnt ovenfor er reglen  

 tiltænkt et snævert anvendelsesområde, og det vil derfor være af betydning  

 for vurderingen,  

 med hvilken styrke de enkelte hensyn foreligger, og ikke mindst om de  

 foreligger i kombination." Om der er sådanne særlige  

 humanitære grunde som kan begrunde opholdstilladelse efter udlændingelovens §  

 9, stk. 2, nr. 2, bygger for en stor del på et skøn.
Jeg kan kun kritisere  

 afgørelsen hvis der er særlige omstændigheder.
 Vedrørende udlændingelovens §  

 10, stk. 1, nr. 1, henviser jeg til det ovenfor anførte vedrørende  

 Flygtningenævnets beslutning af 6. maj 1993.
Om der foreligger sådanne  

 særlige grunde som til trods for de i udlændingelovens § 10 anførte  

 omstændigheder kan tale for en opholdstilladelse, bygger for en stor del på  

 et  

 skøn.
Jeg kan også kun kritisere en sådan afgørelse hvis der er særlige  

 omstændigheder.
