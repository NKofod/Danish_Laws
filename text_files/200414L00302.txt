Betænkning afgivet af  

 Socialudvalget den 9. december 2004 Betænkning over Forslag til lov om ændring af lov om social  

 service (Præcisering af reglerne om tilsyn med plejehjem m.v.) [af  

 socialministeren (Eva Kjer Hansen)] 1. Udvalgsarbejdet Lovforslaget blev fremsat den 27.  

 oktober 2004 og var til 1. behandling den 5. november 2004. Lovforslaget blev  

 efter  

 1. behandling henvist til behandling i Socialudvalget.
Møder Udvalget har behandlet lovforslaget i 4  

 møder.
Høring Et udkast til lovforslaget har inden fremsættelsen  

 været sendt i høring, og socialministeren sendte den 29. september 2004 dette  

 udkast til udvalget, jf. alm. del − bilag 944, (2003-04). Den 28.  

 oktober  

 2004 sendte socialministeren de indkomne høringssvar samt et notat herom til  

 udvalget.
Spørgsmål Udvalget har stillet 7 spørgsmål til  

 socialministeren til skriftlig besvarelse, som denne har besvaret.
 Nogle af udvalgets spørgsmål er  

 tillige med socialministerens svar herpå optrykt som bilag 2 til  

 betænkningen.
2. Indstillinger og  

 politiske bemærkninger Et  

  

 flertal  

  

 i udvalget (V, DF, KF, RV, KD og Flemming Oppfeldt (UFG)) indstiller  

 lovforslaget til  

  

 vedtagelse uændret.
 Dansk Folkepartis medlemmer af  

 udvalget mener, at der er et grundlæggende problem med hele filosofien  

 omkring  

 nærdemokrati og brugerindflydelse, når det gælder de svageste ældre.
Respekt og værdighed skal være de  

 grundlæggende værdier i indsatsen over for de ældre, og den indsats yder de  

 fleste af landets plejehjem.
Desværre er der også »de brodne kar«.
 På den baggrund er det nødvendigt, at  

 der føres tilsyn med plejehjem og tilsvarende boliger, så man sikrer, at der  

 er  

 nogle helt klare retningslinjer for pleje af og omsorg  

 for de svageste ældre.
 Dansk Folkeparti lagde stemmer til den  

 nugældende lov, og Dansk Folkeparti kan også støtte dette forslag, som  

 omhandler en præcisering af reglerne om tilsyn med plejehjem m.v.
 Et  


  

 mindretal  

  

 i udvalget (S, SF og EL)  

 indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af  

 udvalget  

 finder, at en privatisering af  

 selve tilsynsopgaven vil forringe kommunernes mulighed for en  

 »straksreaktion«,  

 hvis der under et tilsyn afdækkes forhold, som der her og nu bør gribes ind  

 over for.
Desuden finder Socialdemokratiet, at en privatisering af  

 tilsynsbesøget  

 betyder, at kommunen fralægger sig en mulighed for at være i en direkte  

 dialog  

 med de pågældende beboere/brugere, deres pårørende og personalet under et  

 tilsynsbesøg.
En sådan dialog finder Socialdemokratiet meget væsentlig  

 −  

 både hvad angår intentionerne i selve loven om tilsyn, og hvad angår at  

 bruge tilsynet som et værktøj i udviklingen af faglighed og kvalitet i  

 tilbuddet  

.
 Tjóðveldisflokkurin, Inuit Ataqatigiit  

 og Siumut var på tidspunktet for betænkningens afgivelse ikke repræsenteret  

 med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets  

 sammensætning er optrykt i betænkningen.
Else Winther Andersen (V)   

 Hans Andersen (V)   

 Flemming Oppfeldt (UFG)   

 Troels Lund Poulsen (V)   

 Pia Kristensen (DF)   

 Jette Jespersen (DF)   

 Charlotte Dyremose (KF)  

  

  nfmd.  

  

 Helge Adam Møller (KF)   

 Tove Videbæk (KD)  

  

  fmd.  

  

 Jette Bergenholz Bautrup (S)   

 Grete Schødts (S)   

 Jørn Pedersen (S)   

 Sandy Brinck (S)   

 Lotte Bundsgaard (S)   

 Villy Søvndal (SF)   

 Elsebeth Gerner  

  

    

  

 Nielsen   

 (RV)   

 Line Barfod (EL) Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale  

 Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti  

 (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne  

 (UFG) 3 * Heraf 1 medlem valgt på Færøerne Bilag 1 Oversigt over bilag  

 vedrørende L 52 Bilagsnr.
Titel 1 Høringssvar og høringsnotat,  

 fra socialministeren 2 Tidsplan for udvalgets  

 behandling af lovforslaget 3 1. udkast til betænkning 4 Meddelelse om, at betænkning  

 over L 52 ikke blev afgivet på udvalgets møde den 2/12. L 52 er sat på til  

 betænkningsafgivelse den 9/12 5 2. udkast til betænkning Oversigt over spørgsmål og svar  

 vedrørende L 52 Spm.nr.
Titel 1 Spm., om grundlaget til at  

 vurdere lovens virkning er tilstrækkeligt, til socialministeren, og  

 ministerens svar herpå 2 Spm. om, at tilsynsbesøg ikke  

 kun har et kontrolaspekt, men også er et redskab, til socialministeren, og  

 ministerens svar herpå 3 Spm. om skærpelsen af  

 kommunernes tilsyn med plejehjem, til socialministeren, og ministerens svar  

 herpå 4 Spm. om opdelingen i et anmeldt  

 og et uanmeldt kommunalt tilsyn, til socialministeren, og ministerens svar  

 herpå 5 Spm. om rettelse af fejl og  

 mangler, som konstateres under et besøg, til socialministeren, og ministerens  

 svar herpå 6 Spm. om tilbagemelding til den  

 myndighedsansvarlige, hvis besøget forestås af en privat udfører, til  

 socialministeren, og ministerens svar herpå 7 Spm. om, hvorfor man ikke afventer  

 dannelsen af de nye og større kommuner, før der tages stilling til, om andre  

 myndigheder kan foretage et tilsyn, til socialministeren, og ministerens svar  

 herpå Bilag 2 Nogle af udvalgets  

 spørgsmål til socialministeren og dennes svar herpå Spørgsmål 2-6 og socialministerens  

 svar herpå er optrykt efter ønske fra S.
Spørgsmål 2 Kan ministeren bekræfte, at  

 tilsynsbesøg ikke kun har et kontrolaspekt, men også er et redskab, der skal  

 bruges i et fagligt udviklingsøjemed, og at selve strukturen omkring  

 tilsynsbesøg  

 skal sikre, at de indhøstede erfaringer kan omsættes til udvikling af  

 kvaliteten i det pågældende tilbud og ikke kun til at rette konstaterede  

 fejl? Svar De obligatoriske tilsyn med sociale  

 ydelser og de afrapporteringer, der skal udarbejdes som opfølgning herpå,  

 skal  

 medvirke til, at kommunen som myndighed kan foretage en løbende og  

 systematisk  

 opfølgning på indsatsen overfor de svage ældre.
 Målet for tilsynet er således, at  

 myndigheden  blandt andet via de ældres oplysninger  kan sikre,  

 at beboerne  

 får den hjælp, som de har krav på, og at hjælpen har den kvalitet i  

 udførelsen,  

 som kommunalbestyrelsen har besluttet, at der skal være.
 Mange kommuner har gode erfaringer med  

 at bruge tilsynet netop til faglig udvikling.
Spørgsmål 3 Kan ministeren bekræfte, at  

 skærpelserne omkring kommunernes tilsyn med plejehjem/boliger blandt andet  

 skete med baggrund i, at kun meget få kommuner på daværende tidspunkt faktisk  

 overholdt den daværende lovgivning om at foretage aktivt tilsyn, og at disse  

 tilsyn også skulle bruges til en slags egenkontrol og deraf følgende  

 justeringer af, om kommunerne lever op til den lovede kvalitet i tilbuddene? Svar Indførelsen af de præcise  

 retningslinier for tilsyn med plejehjem m.v. havde bl.a. baggrund i, at en  

 undersøgelse viste, at adskillige kommuner ikke systematisk og tværfagligt  

 gennemførte formelle tilsynsbesøg med afrapportering til kommunalbestyrelsen.
 Tilsynet skal sikre, at  

 kommunalbestyrelsen påser, at beboerne får den hjælp, som de har krav på, og  

 at  

 hjælpen har den kvalitet i udførelsen, som kommunalbestyrelsen har besluttet,  

 at den skal have.
Det er i øvrigt en del af kommunalbestyrelsens  

 tilsynspligt, at kommunalbestyrelsen skal reagere, hvis medlemmerne eller  

 forvaltningen (myndigheden) får informationer om, at der er eller kan være  

 kritik af den hjælp, der ydes af leverandørerne.
Dette gælder uanset hvem,  

 der  

 udfører det praktiske tilsyn.
Spørgsmål 4 Kan ministeren bekræfte, at netop opdelingen i  

 et anmeldt og et uanmeldt kommunalt tilsyn havde til hensigt, at der ved det  

 anmeldte besøg skulle kunne gennemføres en dialog mellem kommunen og beboerne  

 og/eller deres pårørende, og vil denne direkte dialog ikke bortfalde, hvis  

 tilsynet overlades til private? Svar Formålet med at dele tilsynet op i et  

 anmeldt og et uanmeldt besøg var, at de anmeldte tilsynsbesøg, hvor både  

 beboere, pårørende og medarbejdere kan forberede sig til tilsynsbesøget, skal  

 sikre et godt grundlag for dialogen om forholdene for de svageste ældre,  

 herunder forhold, som der er grundlag for at rette op på.
 De uanmeldte tilsyn skal derimod sikre, at det  

 pågældende plejehjem ikke kan nå at forberede tilsynsbesøget på en sådan  

 måde,  

 at tilsynet ikke bliver opmærksomt på eventuelle problemer, som der skal  

 rettes  

 op på.
Der er ikke i lovgivningen noget krav  

 om, at det nødvendigvis skal være medlemmer af kommunalbestyrelsen, der rent  

 praktisk udfører tilsynet.
Det følger af de almindelige forvaltningsretlige  

 regler, at en kommune uden lovhjemmel kan overlade den praktiske udførelse af  

 opgaver til private.
Selve den praktiske opgave med at  

 udføre tilsynet (faktisk forvaltningsvirksomhed) kan således overlades til  

 andre  både kommunalt ansatte og private, så længe at der ikke er tale  

 om  

 personer, der varetager leverandøropgaver på området.
Dette fremgår også af  

 bemærkningerne til lovforslaget fra marts 2001 om tilsyn med indsatsen  

 overfor  

 ældre m.v., idet det er anført, at »  

  

 Det  

 er op til den enkelte kommunalbestyrelse at udarbejde retningslinierne for  

 den  

 praktiske udførelse af de uanmeldte besøg, herunder at træffe beslutning om  

 uddelegering af den praktiske udførelse af tilsynsopgaven.  

  

 «.
Årsagen til, at der alene nævnes  

 uanmeldte tilsynsbesøg er, at lovforslaget oprindeligt gik ud på, at begge  

 tilsynsbesøg skulle være uanmeldte.
Dette blev under lovforslagets behandling  

 i  

 Folketinget ændret til, at det ene tilsynsbesøg skulle være anmeldt.
 De enkelte kommunalbestyrelser kan  

 således selv vælge, om de vil deltage i det anmeldte tilsynsbesøg og have den  

 direkte dialog med beboere og pårørende.
Det  

 er vigtigt at understrege, at dette lovforslag ikke ændrer på muligheden for  

 at  

 lade private udføre det praktiske tilsyn.
Den mulighed har hele tiden  

 eksisteret, og flere kommuner benytter sig af den i dag.
Spørgsmål 5 Hvordan vil ministeren sikre, at fejl  

 og mangler, der konstateres under et besøg, omgående bliver rettet i  

 tilfælde,  

 hvor et tilsynsbesøg udføres af andre end myndigheden selv? Svar Det er kommunalbestyrelsen, der skal  

 fastsætte retningslinier for tilsynet, herunder retningslinier for, hvordan  

 mangler og fejl, der konstateres under et besøg omgående bliver rettet.
Dette  

 gælder også i de tilfælde, hvor det praktiske tilsyn udføres af andre end den  

 kommunale myndighed.
Hvis opgaven med at føre det praktiske  

 tilsyn overlades til et privat firma, bør kommunalbestyrelsen i aftalen med  

 det  

 private firma ikke alene sikre sig, at både indhold og omfang er i  

 overensstemmelse  

 med de mål, der er sat for den pågældende opgave.
Kommunalbestyrelsen bør  

 også  

 i aftalen med det private fastsætte regler for tilbagemelding til kommunen,  

 hvis der konstateres fejl og mangler, der kræver en hurtig reaktion.
Spørgsmål 6 Ministeren bedes redegøre  

 for, hvordan der sikres en hurtig tilbagemelding til den  

 myndighedsansvarlige,  

 hvis tilsynsbesøget forestås af den privat udfører, herunder om et referat  

 fra  

 et tilsyn på f.eks. en selvejende institution vil skulle forelægges stedets  

 bestyrelse, før det tilsendes den offentlige myndighed? Svar Der henvises til besvarelsen af  

 spørgsmål nr. 5.
Derudover kan det oplyses, at når en  

 kommune overlader opgaver til andre enten ved delegation eller ved udbud af  

 opgaven, bevarer den det endelige ansvar for, at forpligtelsen udøves i  

 overensstemmelse  

 med lovgivningen.
Det er således stadig kommunalbestyrelsen, der har ansvaret  

 for at opgaven bliver udført og hvordan, og at der bliver fulgt op på  

 tilsynsbesøgene.
Kommunalbestyrelsen kan ikke frigøre sig fra det endelige  

 ansvar for tilsynet.
Myndighedsopgaven ligger stadig hos kommunalbestyrelsen.
Et privat firma kan derfor ikke tage  

 stilling til konsekvenserne af konklusionen på tilsynsbesøget.
Det er således  

 alene kommunen, der kan tage stilling til, hvorvidt indsatsen er god nok, og  

 hvilken opfølgning der skal være på tilsynsbesøget.
Rapporten fra tilsynsbesøget skal  

 sendes til plejehjemmet m.v. til orientering.
Der er ikke fastlagt nogen  

 rækkefølge for, om rapporten skal sendes først til kommunen eller  

 plejehjemmet.  

 Hvis rapporten sendes først til plejehjemmet, er der mulighed for at rette  

 faktuelle fejl, før rapporten sendes til kommunen.
