 Ansættelsesreglerne følger principperne i *Bekendtgørelse om ansættelse i  

 professorstillinger, videnskabelige adjunkt/lektorstillinger og externe  

 lektorater ved de højere uddannelsesinstitutioner under  

 undervisningsministeriet' nr. 597 af 3. december, 1975.
--------------------------------------------------------------------- OPSLAG:
 § 1  Ledige stillinger skal opslås.
stk. 2.  Opslagene skal bl.a. angive stillingens indhold  

 og de kvalifikationskrav, der stilles.
De skal desuden angive  

 ansættelsesområde, stillingens betegnelse samt aflønningsformen.
Opslaget  

 skal angive fornødne krav om dokumentation af kvalifikationer.
stk. 3.  Opslag til ledige stillinger skal  

 offentliggøres ved anvendelse af en sådan form for avertering, som er bedst  

 egnet til at bringe opslaget til egnede ansøgeres kendskab, typisk i  

 fagbladene og i dagspressen.
Internt opslag finder dog sted, såfremt der er  

 foretaget omklassificeringer af 1 eller flere stillinger, der er besat, når  

 omklassificeringen ikke omfatter alle stillinger inden for gruppen.
Et sådant  

 internt opslag sker ved, at opslaget bringes til kendskab for alle, der kan  

 komme i betragtning.
stk. 4.  Opslaget skal indeholde angivelse af en frist,  

 inden for hvilken ansøgninger om stillingen skal være indløbet.
Hvis ikke  

 ganske særlige forhold gør sig gældende, må ansøgningsfristen ikke være på  

 mindre end 14 dage.
Opslaget skal angive, hvortil ansøgningen skal sendes og  

 om fornødent tillige til hvem, den skal stiles.
For sent indkomne ansøgninger  

 kan ikke tages i betragtning.
 FAGKYNDIGT UDVALG:
 § 2  Efter ansøgningsfristens udløb nedsætter  

 fagrådet, efter indstilling fra den pågældende skole/laboratorium, et  

 fagkyndigt udvalg (bedømmelsesudvalg) til bedømmelse af ansøgernes  

 kvalifikationer. 1 af udvalgets medlemmer udpeges samtidig til formand.  

 Administrator fungerer som udvalgets sekretær.
 stk. 2.  Såfremt 2 eller flere stillinger er opslået  

 samtidig inden for samme hovedområde eller faggruppe og med samme  

 stillingsbeskrivelse, kan ansøgningerne behandles af det samme fagkyndige  

 udvalg.
stk. 3.  Det fagkyndige udvalg skal bestå af 3 eller 5  

 medlemmer, og mindst 1 medlem skal tilhøre vedkommende hovedområde eller  

 faggruppe på institutionen, med mindre ganske særlige forhold gør sig  

 gældende.
Når udvalget er på 3 medlemmer skal der være mindst 1, og når  

 udvalget er på 5 medlemmer, skal der være mindst 2 udefra kommende  

 fagkyndige.
Ingen andre end de fagkyndige medlemmer kan deltage i udvalgets  

 arbejde.
 stk. 4.  Til bedømmelse af ansøgere til lektorstillinger  

 må kun indtræde professorer eller lektorer eller personer, der må anses for  

 at besidde faglig indsigt på et tilsvarende niveau.
 stk. 5.  Ingen kan vælges til medlem af et fagkyndigt  

 udvalg, når der foreligger omstændigheder, der er egnet til at vække tvivl om  

 den pågældendes upartiskhed.
stk. 6.  Umiddelbart efter at der er truffet beslutning  

 om sammensætningen af det fagkyndige udvalg meddeles dette ansøgerne, og der  

 fastsættes en frist på mindst 8 og højst 14 dage inden for hvilken ansøgerne  

 skriftligt kan gøre indsigelse.
Indsigelse behandles snarest herefter af  

 fagrådet.
 UNDERVISNINGSRÅDETS UDTALELSE:
 § 3  Samtidig med det fagkyndige udvalgs endelige  

 nedsættelse sendes kopier af de indkomne ansøgninger til undervisningsrådet,  

 der udtaler sig om ansøgernes pædagogiske kvalifikationer. Ønsker  

 undervisningsrådet at af giveen udtalelse, skal den afgives i en passende  

 objektiv form og skal indeholde oplysning om det grundlag, hvorpå den bygger.  

 Udtalelsen, der sendes til det fagkyndige udvalgs formand, indgår i dette  

 udvalgs besømmelse og ledsager dets indstilling.
 DET FAGKYNDIGE UDVALGS INDSTILLING:
§ 4  Når det fagkyndige udvalgs sammensætning er  

 endelig besluttet, fastsættes en frist, inden for hvilken udvalget kan afgive  

 sin skriftlige indstilling.
Formanden for udvalget instruerer medlemmerne om  

 dette og kan, iøvrigt, give en sådan vejledning, som han anser for nødvendig.
stk. 2.  Udvalget kan i særlige tilfælde bestemme, at  

 ansøgerne skal have lejlighed til at fremkomme med supplerende materiale til  

 bedømmelse.
Der skal i så fald fastsættes en frist herfor, som samtlige  

 ansøgere underrettes om.
stk. 3.  Udvalget kan for så vidt angår de ansøgere, der  

 af et enigt udvalg som helhed ikke skønnes at kunne komme i betragtning til  

 den pågældende stilling, indskrænke sig til at anføre dette med angivelse af  

 hvilke krav, ansøgerne ikke opfylder.
For de øvrige ansøgere skal der afgives  

 en begrundet udtalelse om hver enkelt ansøgers kvalifikationer.
stk. 4.  Må det efter bedømmelse af de enkelte ansøgere  

 antages, at ansøgerne eller nogle af disse opfylder kvalifikationskravene,  

 afgiver udvalget på dette grundlag en motiveret indstilling om, hvem af  

 ansøgerne der ud fra en samlet vurdering bør foretrækkes ved besættelsen af  

 stillingen.
Indstillingen må ikke offentliggøres uden skriftligt samtykke fra  

 ansøgerne.
 stk. 5.  Det fagkyndige udvalgs indstilling skal  

 affattes i en passende objektiv form, og det skal tilstræbes, at der ved  

 indstillingen tilvejebringes et tilfredsstillende beslutningsgrundlag også  

 for de medlemmer af fagrådet, der ikke er fagkyndige inden for pågældende  

 område.
stk. 6.  Udvalgets indstilling kan enten være en  

 enstemmig indstilling eller indstilling fra flertal og/eller mindretal.
Er  

 der meningsforskelle mellem udvalgets medlemmer, skal dette klart fremgå af  

 udvalgets indstilling.
stk. 7.  Det fagkyndige udvalg afgiver sin indstilling,  

 bilagt med eventuelle udtalelser fra undervisningsråd til fagråd.
Formanden  

 for fagrådet sender herefter indstillingen og eventuelle udtalelser fra  

 undervisningsrådet til ansøgerne, med mindre det skønnes, at materialet ikke  

 opfylder de formelle krav i denne bekendtgørelse og derfor bør sendes tilbage  

 til omarbejdelse eller supplering i det fagkyndige udvalg og/eller  

 undervisningsrådet.
Det meddeles ansøgerne, at det er en forudsætning for, at de gøres bekendt  

 med indstillingen, at denne for så vidt angår medansøgere ikke offentliggøres  

 uden deres skriftlige samtykke.
Inden for en frist, der fastsættes af  

 formanden, og som ikke kan være kortere end 8 dage, kan ansøgerne skriftligt  

 fremføre deres bemærkninger.
 Når fristen er udløbet, og efter at udvalget og om fornødent tillige  

 undervisningsrådet har haft lejlighed til at kommentere eventuelle  

 bemærkninger fra ansøgerne, afgives sagen til behandling med det foreliggende  

 materiale.
 BEHANDLING I FAGRÅDET:
 § 5  Ved sagens behandling i fagrådet indbydes de  

 medlemmer af det fagkyndige udvalg, der ikke i forvejen er valgte medlemmer  

 af fagrådet til at deltage i forhandlingerne, dog uden stemmeret.
 stk. 2.  Såfremt det ved sagens behandling findes, at  

 indstillingen ikke opfylder de formelle krav, kan sagen tilbagesendes med  

 henblik på en omarbejdning eller supplering.
 AFSTEMNINGSREGLER FOR FAGRÅDET:
 § 6  Beslutning om ansættelse af en ansøger kan kun  

 træffes, såfremt den pågældende af et flertal af det fagkyndige udvalgs  

 medlemmer er anset for kvalificeret til at komme i betragtning ved besættelse  

 af stillingen, og desuden - eftersom udvalget består af 3 eller 5 medlemmer -  

 af mindst 1 medlem, respektive 2 medlemmer, af udvalget er indstillet til  

 ansættelse, jf. stk. 4 om mindretalsindstillinger.
stk. 2.  Til forkastelse af det fagkyndige udvalgs  

 enstemmige indstilling kræves, at 2/3 af samtlige af fagrådets  

 stemmeberettigede medlemmer stemmer herfor.
Forkastes indstillingen, kan  

 stillingen ikke besættes på det foreliggende grundlag, og der må da tages  

 stilling til, hvorledes man skal forholde sig.
stk. 3.  En flertalsindstilling kan vedtages eller  

 forkastes ved almindelig stemmeflerhed blandt de fremmødte medlemmer af  

 fagrådet.
Forkastes flertalsindstillingen, kan det under opfyldelse af de i  

 stk. 1 og 4 anførte krav vedtages at følge en mindretalsindstilling.
Sker  

 dette ikke, skal der tages stilling til, hvorledes man skal forholde sig.
 stk. 4.  Til vedtagelse af en mindretalsindstilling  

 kræves, ud over det i stk. 1 anførte, at 3/4 af samtlige stemmeberettigede  

 medlemmer stemmer herfor.
 stk. 5.  Er ansøgningerne til 2 eller flere stillinger  

 blevet behandlet af det samme fagkyndige udvalg, stemmes der om besættelse af  

 hver stilling for sig.
 REKTOR:
 § 7  Beslutning om besættelse af stillingen afgives  

 til rektor, der påser, at beslutningen er i overensstemmelse med gældende  

 regler, hvorefter rektor foretager ansættelse.
På Billedkunstskolernes vegne Helge Bertram rektor Godkendes Ministeriet for kulturelle anliggender,  

 den 17. august 1982 P.M.V.
 E.B.
