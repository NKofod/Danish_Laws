 Imødekommelse af ansøgning om , at kravet om frihøjde på 1900 mm  

 fraviges.
Imødekommet pga den ringe afvigelse (til 1880 mm) Meddelt uden  

 præjudice for fremtidige ansøgninger I brev af 2. maj 1989 - modtaget igennem Justitsministeriet den 24.
maj 1989 - suppleret med brev af 12. juni 1989 har selskabet ansøgt om dispensation fra kravet om frihøjde til ståpladser i Trafikministeriets bekendtgørelse om erhvervsmæssig buskørsel.
Det fremgår af sagen, at frihøjden i det pågældende køretøj - Mercedes 0309D - er 1.880 mm.
Det fremgår endvidere, at de samlede omkostninger ved en ændring af køretøjets indretning, så det opfylder de i ovennævnte bekendtgørelse stillede krav om frihøjden til ståpladser, vil andrage ca. 172.500,- excl. moms.
Det er oplyst, at Statens Bilinspektion i Aabenraa kan godkende, at køretøjet anvendes til rutekørsel, forudsat der opnås dispensation fra reglerne om frihøjde til ståpladser.
 Ministeriet skal i denne anledning meddele følgende:
Ifølge § 2, b), nr. 4, i ovennævnte bekendtgørelse skal højden fra gulv til loftsflade være mindst 1.900 mm i køretøjet for at kunne godkendes til ståpladser.
Under hensyntagen til den ringe afvigelse i kravet til frihøjden godkender ministeriet herved efter omstændighederne den ansøgte dispensation.
Dispensationen meddeles uden præjudice for fremtidige ansøgninger.
