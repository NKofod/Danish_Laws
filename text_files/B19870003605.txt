 I henhold til § 3, stk. 2, og § 5 i lov om lægemidler, jfr.  

 lovbekendtgørelse nr. 451 af 6. august 1982, fastsættes:
 § 1.  Forhandling af de lægemidler, der er opført i  

 bilag A og B til bekendtgørelsen, er ikke forbeholdt apoteker.
 Stk. 2.  Sundhedsstyrelsen kan stille krav om, at det  

 enkelte lægemiddels etiket, pakningsstørrelse og emballage skal godkendes af  

 Sundhedsstyrelsen.
 § 2.  Virksomheder, der udelukkende oplagrer,  

 forhandler og udleverer lægemidler, der er opført i bilag B, er for så vidt  

 angår disse lægemidler ikke omfattet af bestemmelserne i § 8, stk. 1-3, i lov  

 om lægemidler.
 § 3.  Det militære forsvar kan til oplæg i  

 beredskabslagre indkøbe lægemidler uden for apoteker.
 Stk. 2.  Indkøb og oplagring af hvert enkelt parti  

 lægemidler kræver Sundhedsstyrelsens godkendelse.
 § 4.  Bekendtgørelsen træder i kraft den 1. februar  

 1987.
 Stk. 2.  Bekendtgørelse nr. 316 af 14. juni 1982 om  

 forhandling af lægemidler til forbrugere ophæves samtidig.
INDENRIGSMINISTERIET, DEN 21. JANUAR  

 1987 KNUD ENGGAARD /J.
Bartels Petersen BILAG A LISTE OVER LÆGEMIDLER, DER I MEDFØR AF ANDRE BESTEMMELSER ER FRITAGET FRA  

 APOTEKSFORBEHOLD BILAG B LISTE OVER LÆGEMIDLER, DER ER FRITAGET FRA APOTEKSFORBEHOLD I MEDFØR AF  

 BEKENDTGØRELSEN 1) Hoffmannsdråber, kamferdråber, jodspiritus,  

 kloraminvaselin, perubalsamvaselin og jodpinde, der anvendes i de  

 forbindskasser, der er autoriserede af Direktoratet for Arbejdstilsynet,  

 ASF-Dansk Folkehjælp og Dansk Røde Kors, men dog kun, hvis de nævnte varer  

 udleveres sammen med forbindskasserne eller mod en skiftlig rekvisition,  

 hvoraf fremgår, at de skal benyttes til kompletering af sådanne kasser, og  

 alene såfremt de nævnte varer er indkøbt på apotek og udleveres i den  

 forseglede pakning, hvori de modtages fra apoteket. 2) Caroxin. 3) Hibitane 5  

 pct. koncentrat. 4) Oxydol i 3 pct. opløsning. 5) Kaliumjodid i  

 dispenseringsformen tabletter, 200 mg. 6) Samarin. 7) Soraderm i  

 dispenseringsformerne lotionshampoo, hårshampoo, urteshampoo og liniment. 8)  

 Kreotar specialshampoo. 9) Terva tjæreshampoo.
