Vejledning vedrørende ansøgning  

 om ændringer (variationer)  

 af nationale og gensidig anerkendte (mrp)  

 markedsføringstilladelser for lægemidler 1. Lovgivning Denne vejledning omfatter variationer for  

 lægemidler, som er godkendt ved en markedsføringstilladelse  

 udstedt af Lægemiddelstyrelsen, jf. § 19 i bekendtgørelse  

 om markedsføringstilladelse til lægemidler, nr. 165 af 13. marts  

 1995 med senere ændringer.
Ifølge § 19 skal enhver  

 ændring i en udstedt markedsføringstilladelse forelægges  

 ved ansøgning til Lægemiddelstyrelsen.
 Vejledningen omfatter ikke variationer for  

 lægemidler, som er omfattet af Kommissionens forordning 542/95, jf.  

 bekendtgørelsens § 1 stk. 3. Det vil sige centralt  

 registrerede lægemidler godkendt i henhold til forordning 2309/93.  

 Gebyrer for variationer for lægemidler (bortset fra lægemidler,  

 der er godkendt efter den centrale procedure) beregnes efter principper, som  

 beskrevet i afsnit 3 og 4.
Variationer inddeles i 2 typer, hvor type I variationer er  

 mindre ændringer og type II variationer er større  

 ændringer.
Type I variationer er defineret i forordningerne 541/95 og  

 1146/98 samt i Guideline on Dossier requirements for type I variations  

 (Notice to Applicants).
 Type II variationer defineres som ændringer, der  

 hverken er type I eller nye ansøgninger, jf. annex II i 541/95 og  

 Guideline on the Categorisation of new application (NA) versus variation  

 application (V). December 2000 (Notice to Applicants volume 2C).
Behandlingstiden er maksimalt 30 dage og 90 dage for  

 henholdsvis type I og II variationer beregnet fra procedurestart til  

 Lægemiddelstyrelsens første besvarelse.
For yderligere  

 information om sagsgangen henvises til »Information om ændret sagsgang  

 i ansøgninger om markedsføringstilladelser til lægemidler  

 efter den nationale godkendelsesproces   nye ansøgninger og  

 variationer«.
 Der henvises til afsnit vedrørende særlige bestemmelser  

 for variationer søgt efter den gensidige anerkendelsesprocedure  

 (MRP).
2. Ansøgningen En ansøgning om variation i en udstedt  

 markedsføringstilladelse skal bestå af et udfyldt  

 ansøgningsskema og tilhørende nødvendig dokumentation,  

 jf.
Notice to Applicants.
Ansøgningen indsendes til:
Lægemiddelsstyrelsen Lægemiddelgodkendelse Frederikssundsvej 378 2700 Brønshøj.
 Ansøgningsskema og tilhørende vejledninger  

 kan rekvireres i Word format på Lægemiddelstyrelsens  

 hjemmeside.
 Ansøgningsskemaet kan udfyldes på dansk eller  

 engelsk.
 Forsiden af det indsendte ansøgningsskema anvendes  

 af Lægemiddelstyrelsen til at meddele procedurestart (dag 0) for  

 igangsættelse af sagsbehandlingen samt til meddelelse af godkendelse  

 eller afslag af ansøgningen.
 Udfyldelse af ansøgningsskemaet.
 Side 1:
 Anfør om ansøgningen drejer sig om et humant eller  

 veterinært præparat.
Anfør om ansøgningen ansøges efter den nationale  

 - eller efter den gensidige anerkendelsesprocedure.
I sidste tilfælde  

 påfør også EU-nummer, referenceland og  

 modtagerland(e).
Anfør om ansøgningen er en type I eller type II  

 variation.
For at kunne klassificere en ændring som en Type I variation  

 skal betingelserne være opfyldt, jf.
EU guidelinen Dossier  

 requirements on type I variations.
Er betingelserne ikke opfyldt, skal  

 ændringen ansøges som en type II variation.
Som eksempel kan gives Ændring af fremstilleren af  

 lægemiddelstoffet, type I, nr. 11. Betingelsen herfor er enten, at  

 specifikationer, syntesevej og kvalitetskontrol procedurer er identiske med  

 tidligere godkendte, eller at der foreligger et Certificate of  

 Suitabiltity (CEP) fra den Europæiske farmakopé omfattende  

 lægemiddelstoffet.
Såfremt ovenstående betingelser ikke kan  

 opfyldes, f.eks. når dokumentationen består af en Europæisk  

 Drug Master File, skal ansøgningen klassificeres som en type II  

 variation.
 Anfør lægemidlets navn, lægemiddelstof,  

 lægemiddelform og styrke, markedsføringstilladelsesnummer  

 (2810-MT-årstal), navnet på indehaveren af  

 markedsføringstilladelsen, adresse, kontaktperson, telefonnummer,  

 faxnummer og eventuel e-mail adresse.
Kun én lægemiddelform må  

 påføres hvert ansøgningsskema.
Dette gælder  

 også, hvis den samme variation ansøges for flere  

 lægemiddelformer.
For lægemidler godkendt efter den nationale  

 procedure kan flere styrker påføres samme  

 ansøgningsskema, hvis samme variation ansøges for flere  

 styrker.
Ved den gensidige anerkendelsesprocedure er dette ikke muligt.
 Side 2:
 For type I og type II variationer kan der, som hovedregel,  

 kun ansøges om én ændring per ansøgningsskema.  

 Flere ændringer kan kun ansøges på samme  

 ansøgningsskema, hvis der enten er tale om konsekvensændringer,  

 eller ændringerne kan kategoriseres under samme variationsnummer.
 Konsekvensændringer:
Flere ændringer kan ansøges på samme  

 ansøgningsskema, hvis der er tale om konsekvensændringer.
Ved  

 konsekvensændringer forstås, at der er direkte afhængighed  

 mellem en eller flere variationer.
Som eksempler på dette kan  

 nævnes: Tilføjelse af børnedosering i forbindelse med, at  

 en indikation udvides til også at omfatte børn. Ændring af  

 analytisk kemisk analysemetode til bestemmelse af urenheder i forbindelse med  

 stramning af krav i specifikationen. Ændring af beskrivelsen af  

 færdigvaren i færdigvarespecifikationen i forbindelse med en  

 tablets facon er blevet ændret.
 Hovedændringen, som forårsager  

 konsekvensændringen, skal altid påføres nederst på  

 siden under MAIN CHANGE.
 Samme variationsnummer:
For type I variationer kan der ansøges om flere  

 ændringer på samme ansøgningsskema, hvis ændringerne  

 kan kategoriseres inden for samme variationsnummer.
Samme procedure  

 gælder for de tilsvarende type II variationer.
F.eks. kan det  

 ansøges som en enkel type II variation, hvis grænserne i  

 færdigvarespecifikationen ønskes udvidet for både  

 urenheder og kvantitativt indhold af lægemiddelstof.
 En undtagelse er type II variationen: Ændring af  

 fremstiller af lægemiddelstof, når dokumentationen foreligger  

 som en Drug Master File (gælder ikke Plasma Master Files for  

 blodprodukter). Her kan kun ansøges om én fremstiller per  

 ansøgning.
 Side 3:
 Hvis der er indsendt flere ansøgninger for samme  

 lægemiddelform eller flere ansøgninger, som er relateret til  

 hinanden, er det en fordel at anføre dette under RELATED  

 APPLICATIONS, således at ansøgningerne behandles samlet.
 Under Background, Present og Proposed skal altid  

 gives en præcis beskrivelse af, hvad ansøgningen omhandler  

 hvad er gældende status, og hvad ønskes godkendt.
 Andet:
 Type I (nr. 2, 3, 9 og 10) og type II variationer  

 søgt efter den nationale procedure samt alle variationer (type I og  

 II) søgt efter den gensidige anerkendelsesprocedure, der  

 medfører ændringer i produktresumeet, skal vedlægges det  

 opdaterede produktresumé i papirformat og på diskette (Word).  

 Ændringerne kan angives med fremhævet skrift, eller hvor tekst er  

 slettet med overstreget tekst og ny tekst med kursiv.
 Tidspunktet for, hvornår den ansøgte  

 ændring ønskes iværksat, skal fremgå enten af  

 følgeskrivelsen eller af ansøgningsskemaet.
Hvis Lægemiddelstyrelsen efter vurdering af  

 ansøgningen ønsker yderligere informationer, er der kun  

 mulighed for at indsende supplerende materiale én gang, jf.
Notice to  

 Applicants.
Det betyder, at der gives afslag på ansøgningen,  

 hvis besvarelsen ikke er fyldestgørende og/eller svarfristen ikke  

 overholdes, medmindre særlige grunde taler for at forlænge  

 svarfristen.
For lægemidler godkendt efter den nationale procedure er  

 svarfristen 2 måneder.
Efter modtagelse af det supplerende materiale er  

 behandlingstiden hhv. 60 dage og 90 dage for henholdsvis type I og type II  

 variationer beregnet fra modtagelsen af det supplerende materiale.
 For ansøgninger ansøgt via den gensidige  

 anerkendelsesprocedure følges proceduren som beskrevet i Notice to  

 Applicants kap. 5 og guideline on the Procedure of renewals in the mutual  

 recognition procedure vol. 2C, Notice to Applicants.
3. Gebyr Gebyr for ansøgning om variationer er fastsat i  

 Sundhedsministeriets bekendtgørelse nr. 1015 af 12. december 2001 om  

 afgifter for lægemidler og lægemiddelvirksomheder.
 Gebyret beregnes af Lægemiddelstyrelsen og  

 opkræves efterfølgende for de modtagne ansøgninger.
Reduceret gebyr I Sundhedsministeriets bekendtgørelse angives det,  

 at der beregnes et reduceret gebyr for samtidig ansøgning af samme  

 ændring for flere lægemiddelformer og styrker for samme  

 lægemiddelstof og med samme indehaver af  

 markedsføringstilladelsen uanset type I eller type II variation.  

 Reduceret gebyr beregnes efter følgende principper.
 Ændringer inden for samme lægemiddel:
 1.	Ændringer i færdigvarespecifikationen, der bortset  

 fra krav vedrørende kvantitativt indhold, er fælles for flere  

 styrker af samme lægemiddelform.
 For variationer af type I nr. 17 og 25 og de tilsvarende type II (dvs.  

 hvor betingelserne for type I ikke er opfyldt) betales fuldt gebyr for den  

 første variation og reduceret gebyr for hver af de  

 efterfølgende.
 2.	Ændringer i opbevaringstid eller betingelser for  

 færdigvaren, som omfatter flere styrker af samme lægemiddelform  

 og relative sammensætning (inkluderet i samme stabilitetsprotokol).
 For variationer af type I nr. 20, 21, 22 og 23 og de tilsvarende type  

 II (dvs. hvor betingelserne for type I ikke er opfyldt) betales fuldt gebyr  

 for den første variation og reduceret gebyr for hver af de  

 efterfølgende.
 3.	Ændringer i produktresumeer for samme lægemiddel, med  

 forskellige lægemiddelformer og styrker.
 For indikationsændringer betales fuldt gebyr for den  

 første variation og reduceret gebyr for efterfølgende  

 lægemiddelformer og styrker.
 For doseringsændringer betales fuldt gebyr for den første  

 variation og reduceret gebyr for efterfølgende lægemiddelformer  

 og styrker.
 For andre ændringer i produktresuméet betales fuldt gebyr  

 for den første variation og reduceret gebyr for efterfølgende  

 lægemiddelformer og styrker.
 Ændringer i flere lægemidler, der ikke  

 medfører ændringer i produktresumeet (kun gældende for  

 lægemidler, der er godkendt efter den nationale procedure):
 4.	Ændringer i råvarer, som indgår i flere  

 lægemidler eller flere lægemiddelformer og styrker.
 For variationer af type I nr. 11, 11a, 12, 12a, 13, 14, 18, 19, 20a,  

 24, 24a, 26 og 27 og de tilsvarende type II (dvs. hvor betingelserne for type  

 I ikke er opfyldt) betales fuldt gebyr for den første variation og  

 reduceret gebyr for hver af de efterfølgende.
 5.	Ændringer i pakningen, som omfatter flere lægemidler  

 eller flere lægemiddelformer og styrker.
 For variationer af type I nr. 28, 29, 30 og 31 og de tilsvarende type  

 II (dvs. hvor betingelserne for type I ikke er opfyldt) betales fuldt gebyr  

 for den første variation og reduceret gebyr for hver af de  

 efterfølgende.
 6.	Ændring af fremstiller for færdigvare, som omfatter  

 flere lægemidler eller flere lægemiddelformer og styrker.
 For variationer af type I nr.1 og den tilsvarende type II (dvs. hvor  

 betingelserne for type I ikke er opfyldt) betales fuldt gebyr for den  

 første variation og reduceret gebyr for hver af de  

 efterfølgende.
 Hvis ansøgeren kan dokumentere, at der er tale om  

 konsekvensændringer, betales der kun reduceret gebyr for hver af  

 konsekvensændringerne.
4. Særlige bestemmelser for lægemidler godkendt efter den  

 gensidige anerkendelsesprocedure Ansøgningsskema:
Kun en lægemiddelform og styrke må  

 påføres hvert ansøgningsskema.
Dette gælder  

 også, hvis den samme variation ansøges for flere  

 lægemiddelformer og styrker.
 Reduceret gebyr:
 Punkterne 4, 5 og 6 vedrørende beregning af gebyr  

 ved ændringer i råvarer, pakning eller fremstiller under afsnit 3  

 gælder kun indenfor samme lægemiddel.
 Pakningsstørrelse:
Der skal søges om ændring af alle  

 pakningsstørrelser, jf.
Guideline on Dossier requirements for type  

 I variations (Notice to Applicants).
5. Særlige bestemmelser for lægemidler godkendt efter den  

 nationale procedure Ansøgningsskema:
 Flere styrker kan påføres samme  

 ansøgningsskema, hvis samme variation ansøges for flere  

 styrker.
 Ændring af indehaveren af markedsføringstilladelsen ved  

 overdragelse til et andet firma, samt ændring af  

 repræsentant:
I EU-forordningen anses en overførsel af en  

 markedsføringstilladelse til et andet firma ikke for en variation.  

 Lægemiddelstyrelsen ønsker imidlertid at behandle  

 ændringer af indehavere af markedsføringstilladelser m.v. som en  

 type I variation.
Dette gøres for at sikre, at der samtidig sker en  

 ændring af indehaveren af markedsføringstilladelsen og af  

 fællesnavnet, som indeholder navnet på indehaveren af  

 markedsføringstilladelsen.
Ansøgning om ændret indehaver af  

 markedsføringstilladelse og ændring af fælles navn kan  

 søges på samme ansøgningsskema, jf. afsnit 6.  

 Ansøgningen skal indeholde en bekræftelse fra både  

 modtager og afgiver af markedsføringstilladelsen samt det tilrettede  

 produktresumé i papirformat.
Ansøgningen bedes stilet til  

 Lægemiddelgodkendelse.
Indlægsseddel og mærkning skal  

 tilrettes af firmaet i overensstemmelse med den godkendte ændring, men  

 forslag til ændringer skal ikke indsendes.
 Ved overførsel af et lægemiddel fra en  

 indehaver til en anden, skal man overføre hele lægemidlet dvs.  

 alle lægemiddelformer og styrker. Ønsker firmaet kun at  

 overføre enkelte lægemiddelformer eller styrker, skal der  

 ansøges om en parallelregistrering.
 Fremstillings- og/eller analysemetode:
 Der er ikke behov for ansøgning om variation i  

 tilfælde af mindre justeringer i en fremstillingsmetode eller  

 analysemetode, såfremt disse justeringer ligger inden for det  

 område, der er undersøgt i forbindelse med validering af  

 fremstillingsprocessen eller analysemetoden.
 Pakningsstørrelse:
 Der skal kun ansøges om ændret  

 pakningsstørrelse for sterile lægemidler, flydende  

 lægemidler, inhalationsaerosoler/spray, mundaerosoler/mundhulespray,  

 næseaerosoler/-næsespray samt for andre lægemidler, hvor  

 ændringen skønnes, at kunne have betydning for stabiliteten.  

 Dette gælder både for humane og veterinære lægemidler  

 (type I, nr. 30 og tilsvarende type II variationer).
Alle nye pakningsstørrelser skal anmeldes til  

 Lægemiddelstyrelsen med henblik på ændring i  

 Specialitetstaksten.
Denne meddelelse stiles til  

 Lægemiddeløkonomi, Takstsektionen, hvorfra skema kan  

 rekvireres.
 Fremstillingsted:
 Ved ansøgning om godkendelse af nyt  

 fremstillingssted for lægemidler og/eller for lægemiddelstof til  

 biologiske lægemidler, hvor fremstillingssted er beliggende i USA skal  

 fremsendes FDA form 483 eller EIR (Establishment Inspection  

 Report). For fremstillingssteder beliggende uden for EØS skal i  

 øvrigt fremsendes oplysning om, hvorvidt disse er inspiceret af  

 kompetent EU-myndighed med angivelse af myndighed og inspektionsdato.
Ved skift af fremstillingssted for færdigvaren af  

 kemiske lægemidler, naturlægemidler samt vitamin- og mineral  

 præparater skal batchanalyseresultater ikke vedlægges  

 ansøgningen.
Batchanalyseresultaterne skal foreligge på  

 ansøgningstidspunktet og kunne fremsendes efterfølgende  

 på forlangende.
Batchnumrene for de fremstillede batcher skal  

 vedlægges ansøgningen.
 Når lægemidlet er omfattet af fungerende MRA  

 aftale mellem EU og det pågældende land, kan ansøgningen i  

 stedet for vedlægges GMP-dokumentation (af nyere dato) fra de lokale  

 myndigheder, samt oplysning om, hvor batchfrigivelse i og til EU skal finde  

 sted vedlagt kopi af dennes fremstiller eller importør tilladelse.
6. Markedsføring af lægemidler efter godkendelse af  

 variationen uanset godkendelsesproceduren For visse variationer gælder følgende  

 overgangsbestemmelser:
 Ændring af lægemidlets navn eller indehaver af  

 markedsføringstilladelsen:
Ved ændring af lægemidlets navn skal alle  

 pakninger med det tidligere godkendte navn trækkes tilbage fra  

 markedet.
Dette skal ske senest samtidig med markedsføring af  

 pakningerne med det nye navn.
Såfremt der udelukkende er tale om en  

 navneændring, kan de hidtil anvendte varenumre for  

 pakningsstørrelserne anvendes under forudsætning af, at der  

 foretages en orientering om navneændringen til Dansk Lægemiddel  

 Information.
Hvis navneændringen ledsages af en ændring af  

 indehaveren af markedsføringstilladelsen eller af en ændring af  

 styrkebetegnelsen, skal pakningerne forsynes med nye varenumre.
Dette  

 gælder også, hvis en ændring af indehaveren af  

 markedsføringstilladelsen ledsages af en ændring af  

 styrkebetegnelsen.
 Varenumre tildeles via Dansk Lægemiddel  

 Information.
 Efter godkendelse af navneændring eller  

 ændring af indehaveren af markedsføringstilladelsen kan  

 virksomheden implementere ændringerne på det tidspunkt, der er  

 optimalt for forsyningen af markedet. Ændringer skal foretages  

 samtidigt for alle lægemiddelformer, -styrker og pakninger.
Implementeringstidspunktet skal anmeldes til  

 Lægemiddelstyrelsen med henblik på ændring i  

 Specialitetstaksten.
Anmeldelse skal ske til Lægemiddeløkonomi,  

 Takstsektionen.
 Ændring af Produktresumé:
Ved ændringer i produktresuméet skal  

 indlægssedlen generelt være bragt i overensstemmelse med  

 produktresuméet senest 6 måneder efter variationen er godkendt.  

 Denne tidsfrist kan i særlige tilfælde forlænges.
Hvor  

 ændringen i produktresuméet omfatter forhold vedrørende  

 sikkerheden for anvendelsen af produktet, skal indlægssedlen  

 ændres umiddelbart; dvs. der vil ofte blive tale om  

 tilbagetrækning og ombytning af pakninger.
 Ændret sammensætning:
Ved ændringer, der medfører at  

 lægemidlets udseende eller smag er forandret, kan det ændrede  

 lægemiddel i en overgangsperiode forsynes med hjælpeetiket,  

 hvoraf det fremgår, at udseendet eller smagen er forandret, men at  

 indholdet i øvrigt er uforandret.
Overgangsperioden, hvor det  

 accepteres at begge sammensætninger er på markedet samtidig, er  

 på 6 måneder.
Perioden starter, når første nye  

 pakning introduceres.
 Ændret opbevaringstid eller opbevaringsbetingelser:
Ved ændring i et lægemiddels opbevaringstid  

 skal det på markedet værende lægemiddel trækkes  

 tilbage, såfremt den hidtil anvendte opbevaringstid er længere  

 end den nye.
Dette gælder dog ikke, såfremt ændringen ikke  

 foretages af holdbarhedsmæssige årsager, men f.eks. for at  

 ensrette opbevaringstiden i forskellige lande.
 Ved ændring i opbevaringsbetingelser skal det  

 på markedet værende lægemiddel trækkes tilbage.
7. Ikrafttrædelsesbestemmelser Vejledningen afløser hermed  

 Lægemiddelstyrelsens vejledning af 25. januar 2002 vedrørende  

 ansøgning om ændringer af markedsføringstilladelser for  

 farmaceutiske specialiteter   variationer.
 Hent kommissionens ansøgningsskema til  

 ændringer af nationale markedsføringstilladelser for  

 lægemidler - variationer.
