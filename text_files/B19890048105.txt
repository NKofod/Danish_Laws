 I medfør af §§ 3 og 26 i lov om tjenstemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, fastsættes:
 § 1.  Ansættelse og afskedigelse af tjenestemænd i  

 lønramme 1-34 foretages af direktørerne for Kort- og Matrikelstyrelsen,  

 Boligministeriets Ejendomsdirektorat, Elektricitetsrådet, Danmarks Elektriske  

 Materielkontrol (DEMKO) og Danmarks Gasmateriel Prøvning inden for hvert  

 område.
 Stk. 2.  Uansøgt afskedigelse kan kun foretages af  

 boligministeren.
 Stk. 3.  De af kongen/dronningen udnævnte tjenestemænd  

 afskediges af kongen/dronningen, jævnfør § 26, stk. 1, i tjenestemandsloven.
 § 2.  Bekendtgørelsen træder i kraft den 15. juli  

 1989.
