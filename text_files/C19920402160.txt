 Til samtlige kommunalbestyrelser og byfornyelsesselskaber m.v.
Vejledning om foranstaltninger m.v. vedrørende forurenede grunde i  

 byfornyelses- og saneringsområder Ved skrivelse af 27. januar 1989 udsendte Boligstyrelsen en foreløbig  

 orientering til samtlige sanerings- og byfornyelsesselskaber vedrørende  

 forurenede grunde i forbindelse med erhvervelse af råde over-ejendomme.
 I skrivelsen omtalte man mulighederne for at rejse et erstatningskrav over  

 for sælgeren eller for at kræve et forholdsmæssigt afslag i købesummen.
 Da der ikke altid er mulighed for at fremsætte erstatningskrav eller  

 forholdsmæssigt afslag, henledte Boligstyrelsen selskabernes opmærksomhed på,  

 at eventuelle forureningsomkostninger - ved erhvervelse af råde  

 over-ejendomme, hvor der er mistanke om jordbundsmangler i form af forurening  

 - ved forudgående undersøgelser bør være fastlagt så nøjagtigt, som  

 forholdene tillader det, forinden købsaftale indgås, eller forinden  

 forelæggelse for taksationskommissionen finder sted.
 Formålet med fastlæggelsen af forureningsomkostningerne er at opnå  

 mulighed for at prisfastsætte ejendommen under hensyntagen til forureningen.
Problemstillingen vedrørende de forurenede grunde har siden været gjort  

 til genstand for overvejelse og drøftelse i styrelsen.
Man har herefter over  

 for kommunerne og byfornyelsesselskaberne fastholdt sin principielle  

 opfattelse. hvorefter undersøgelser og afværgeforanstaltninger vedrørende  

 forurenede grunde ikke kan betragtes som byfornyelsesforanstaltninger, og  

 udgifterne hertil erfor heller ikke kan finansieres som en  

 byfornyelsesudgift.
I fortsættelse af ovenstående skal Bygge- og Boligstyrelsen bemærke, at  

 man er opmærksom på, at de forurenede grunde i mange tilfælde udgør et stort  

 problem i henseende til byfornyelse.
Man skal imidlertid samtidig pointere,  

 at der efter byfornyelsesloven ikke er hjemmel til at fastsætte bestemmelser  

 i en byfornyelses- eller boligforbedringsbeslutning om undersøgelses-  

 og/eller afværgeforanstaltninger vedrørende forurenede grunde eller til at  

 finansiere sådanne udgifter som en byfornyelsesudgift.
 For råde over-ejendomme gælder det endvidere, at udgifterne til  

 afværgeforanstaltninger heller ikke indirekte vil kunne finansieres som en  

 byfornyelsesudgift, f.eks. ved at handelsværdien efter byfornyelsen reduceres  

 med udgifterne til undersøgelser og oprensning af en forurening.
 Efter saneringsloven gælder på samme måde, at afværgeforanstaltninger m.v.  

 vedrørende forurenede grunde ikke kan indgå i en saneringsplan eller tillæg  

 hertil og derved finansieres som en saneringsudgift.
 Under henvisning hertil skal man påny understrege betydningen af, at  

 ejendomme, der overtages som råde over-ejendomme, prisfastsættes under  

 hensyntagen til forureningen, i det omfang forureningen skønnes at have  

 betydning for prisfastsættelsen.
 Forurenede grunde henhører under Miljøministeriets ressort, og  

 undersøgelser og rensning af grundene kan foregå:
- efter miljøbeskyttelseslovgivningen, hvor forureneren eller den, der i  

 øvrigt efter miljøbeskyttelsesloven kan gøres ansvarlig, betaler, - efter lov om affaldsdepoter, hvor amtet/Miljøstyrelsen betaler efter en  

 prioritering og ud fra eksisterende anvendelse og eventuelt med efterfølgende  

 civilt søgsmål mod forureneren.
Denne lov finder alene anvendelse på de  

 forurenede grunde, der er omfattet af lovens § 1 (gamle forureninger), og som  

 er registreret som affaldsdepoter, - som frivillig oprydning, hvor forureneren, grundejeren eller bygherren  

 betaler.
Som det fremgår, er styrelsen af den opfattelse, at de forurenede grunde  

 udgør en generel problemstilling, der som sådan bør løses generelt.
Man skal  

 i den forbindelse yderligere henvise til det af Miljøministeriet i maj 1991  

 nedsatte udvalg, der har fået til kommissorium at undersøge mulighederne for  

 at etablere en fondsordning, hvis midler skal tjene til kompensation af  

 værditabet på visse ældre jordforurenede grunde.
Det forventes, at udvalget  

 afgiver betænknig efter sommerferien 1992.
 Man er opmærksom på, at sålænge der ikke er fastlagt en generel  

 finansieringsmodel for rensning af forurenede grunde, kan resultatet blive,  

 at der ikke med offentlig støtte vil kunne gennemføres byfornyelse på  

 forurende grunde.
 Sammenfattende er det herefter Bygge- og Boligstyrelsens opfattelse, at en  

 løsning på problemerne med de forurenede grunde i byfornyelsesområder må  

 afvente arbejdet i Miljøministeriets værditabsudvalg og den nærmere  

 udmøntning heraf.
