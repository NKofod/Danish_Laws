 Finansministeriet og Dansk Fængselsforbund har den 18. januar 1994 indgået  

 vedlagte organisationsaftale vedrørende løn- og arbejdsforhold for  

 køkkenledere ved arresthuse under Direktoratet for Kriminalforsorgen.  

 Organisationsaftalen træder i stedet for overenskomst af 21. april 1992.
 Organisationsaftalen udgør sammen med StK-fællesoverenskomsten (APD.nr.  

 86/93) af 22. juni 1993 det samlede overenskomstgrundlag.
 I forhold til den hidtidige organisationsaftale er lønbrøkerne i § 2  

 ændret.
 Eventuelle tvivlsspørgsmål vedrørende organisationsaftalen forelægges  

 Finansministeriet.
 Cirkulæret har virkning fra 1. april 1993. Samtidig ophæves cirkulære af  

 4. maj 1992 (APD.nr. 45/92) om overenskomst for køkkenledere ved arresthuse  

 under Direktoratet for Kriminalforsorgen.
Finansministeriet Administrations- og Personaledepartementet Den 10. februar 1994 P.M.V.
 E.B.
Hans Peter Philipsen ORGANISATIONSAFTALE FOR KØKKENLEDERE VED ARRESTHUSE Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område Organisationsaftalen gælder køkkenledere ved arresthuse under Direktoratet  

 for Kriminalforsorgen.
§ 2.  Løn Lønnen til køkkenledere ved større arresthuse udgør pr. år 1044/1924 af  

 lønnen på skalatrin 16, stedtillægsområde IV.
 Stk. 2.  Lønnen til køkkenledere ved mindre arresthuse  

 udgør pr. år 940/1924 af lønnen på skalatrin 16, stedtillægsområde IV.
§ 3.  Opsigelse Arrestforvarerægtefæller opsiges normalt i forbindelse med  

 arrestforvarerens fratræden.
I øvrigt henvises til StK-fællesoverenskomstens  

 § 18 vedrørende opsigelse.
§ 4.  Ikrafttræden og opsigelse Organisationsaftalen har virkning fra den 1. april 1993 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1995.
København, den 18. januar 1994 Dansk Fængselsforbund Finansministeriet Vagn Nedergaard  P.M.V.
 E.B.
