Fremsat den 10. november 2000 af  

 skatteministeren (Ole Stavad) Forslag til Lov om ændring af visse  

 afgiftslove (Forhøjelse af afgiften af mineralvand m.v. og  

 forhøjelse af afgiften af røgtobak) § 1 I lov om afgift af mineralvand m.v., jf. lovbekendtgørelse nr. 562  

 af 3. august 1998, som senest ændret ved § 8 i lov nr. 165  

 af 15. marts 2000, ændres to steder i § 2, stk. 1, »1  

 kr. 00 øre « til: »1 kr. 65 øre«.
§ 2 I lov om tobaksafgifter, jf. lovbekendtgørelse nr. 635 af 21.  

 august 1998, som senest ændret ved § 10 i lov nr. 165 af 15. marts  

 2000, ændres i § 1, stk. 1, »350 kr.« til: »402,50  

 kr.« og »400 kr. til: »452,50 kr.«.
§ 3 Stk. 1. Loven træder i kraft den 1. januar 2001.
 Stk. 2. Den forhøjede afgift efter § 1 finder  

 anvendelse på varer, som fra denne dag udleveres fra registrerede  

 virksomheder, angives til fortoldning eller modtages fra udlandet.
 Stk. 3. De forhøjede afgifter efter § 2 finder  

 anvendelse på varer, der den 1. januar 2001 ved døgnets  

 begyndelse findes i ustemplet stand hos virksomheder, der fremstiller,  

 fortolder eller fra udlandet modtager røgtobak, samt på varer,  

 som fra denne dato fremstilles, angives til fortoldning eller modtages fra  

 udlandet.
Bemærkninger til lovforslaget Almindelige bemærkninger Som led i udmøntningen af finanslovsaftalen for  

 2001 mellem regeringen (Socialdemokratiet og Det Radikale Venstre) og  

 Centrum-Demokraterne, samt Socialistisk Folkeparti og Enhedslisten  

 foreslås det at forhøje afgiften på sodavand og  

 røgtobak.
Det foreslås at forhøje afgiften på  

 sodavand m.v. med 0,65 kr. pr. liter til 1,65 kr. pr. liter.
For en flaske  

 sodavand på 25 cl vil stigningen svare til ca. 16 øre excl.  

 moms.
Skatteministeriet vil endvidere i henhold til finanslovsaftalerne  

 undersøge, hvorvidt den nuværende stykafgift på sodavand  

 på sigt kan erstattes af en værdibaseret afgift.
Afgiften  

 skønnes at give et merprovenu på  ca. 300 mill.  

 kr. om året.
Det foreslås endvidere at forhøje afgiften af  

 røgtobak med 52,50 kr. pr. kg til 402,50 kr. pr. kg for  

 groftskåren røgtobak og 452,50 kr. pr. kg for fintskåren  

 røgtobak.
Herved bidrager afgiftsforhøjelsen til at bringe  

 bedre balance mellem disse tobaksafgifter og cigaretafgiften, idet  

 højere afgifter på røgtobak vil reducere omfanget af  

 hjemmerulning af cigaretter og øge salget af fabriksfremstillede  

 cigaretter.
Afgiftsforhøjelsen svarer til omkring 5 øre excl.  

 moms for en hjemmerullet cigaret og tilsvarende omkring 15 øre for et  

 pibestop med tre gange så meget tobak.
Afgiften skønnes at give  

 et merprovenu på ca. 200 mill. kr. om året.
Provenumæssige konsekvenser Med dette lovforslag forhøjes afgiften på  

 mineralvand mv. fra 1,00 kr. pr. liter til 1,65 kr. pr. liter.  

 Afgiftsforhøjelsen ventes at give et merprovenu på ca. 325 mill.  

 kr. på helårsbasis og 300 mill. kr. i finansåret 2001 under  

 forudsætning om uændrede mængder.
Der kan dog forventes en adfærdsændring som  

 følge af den forhøjede afgift, hvorved det danske forbrug af  

 mineralvand mv. reduceres med ca. 3 pct. svarende til et provenutab på  

 ca. 20 mill. kr.
Hertil kommer et provenutab som følge af en stigende  

 grænsehandel svarende til ca. 10 mill. kr.
Det samlede merprovenu  

 på helårsbasis bliver dermed ca. 295 mill. kr.
 Med dette forslag foreslås endvidere afgiften  

 på groft- og fintskåret tobak forhøjet med 52,50 kr. pr.  

 kg til henholdsvis 402,50 og 452,50 kr. pr. kg.
Forhøjelsen af de to afgiftssatser giver et  

 merprovenu på ca. 125 mill. kr. på helårsbasis og i  

 finansåret 2001 under forudsætning om uændrede  

 mængder.
Hertil kommer en provenugevinst på ca. 85 mill. kr. som  

 følge af at afgiftsforhøjelsen giver et incitament til skift  

 fra hjemmerullede til fabriksfremstillede cigaretter.
Det samlede merprovenu på helårsbasis og i  

 finansåret 2001 skønnes at blive ca. 210 mill. kr.  

 Afgiftsforhøjelsen vil betyde en stigning i grænsehandlen  

 svarende til et provenutab på ca. 15 mill. kr.
Dermed vil merprovenuet  

 på helårsbasis blive ca. 195 mill. kr.
Administrative konsekvenser En gennemførelse af lovforslaget vil medføre  

 en éngangsudgift for told- og skattemyndighederne på ca. 30.000  

 kr. til information, ændrede afgiftsangivelser og nye  

 stempelmærker til tobak.
Miljømæssige konsekvenser Da det ikke er miljøafgifter, men fiskale afgifter,  

 der skal dække et finansieringsbehov, har lovforslaget ikke  

 miljømæssige konsekvenser.
Erhvervsøkonomiske konsekvenser Da der alene er tale om afgiftsforhøjelser,  

 skønnes forslaget ikke at have nævneværdige administrative  

 konsekvenser for erhvervslivet.
Der vil især for tobak til  

 hjemmerulning ske en forbrugsnedgang og skift til fabriksfremstillede  

 cigaretter.
Forholdet til EU-retten Lovforslaget vurderes ikke at indeholde EU-retlige  

 aspekter.
Høring Lovforslaget har ikke været til høring.
Vurdering af konsekvenser af  

 lovforslag Positive  

 konsekvenser/mindreudgifter Negative  

 konsekvenser/merudgifter Økonomiske konsekvenser for stat, kommuner og  

 amtskommuner Et årligt merprovenu til staten på skønnet  

 500 mill. kr.
Ingen Administrative konsekvenser for stat, kommuner og  

 amtskommuner Ingen Statslig éngangsudgift på ca. 30.000 kr. til  

 information Økonomiske konsekvenser for erhvervslivet Ingen Nedgang i salget af især røgtobak til  

 hjemmerulning Administrative konsekvenser for erhvervslivet Ingen Ingen nævneværdige Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen aspekter Bemærkninger til  

 lovforslagets enkelte bestemmelser Til § 1 Efter forslaget forhøjes afgiften af mineralvand  

 m.v. fra 1 kr. pr. liter til 1,65 kr. pr. liter, dvs. med 65 øre.
Til § 2 Efter forslaget forhøjes afgiften af pibetobak fra  

 350 kr. pr. kg til 402,50 kr. pr. kg.
Afgiften af røgtobak, der idag  

 typisk bruges til hjemmerulning, forhøjes fra 400 kr. pr. kg til  

 452,50 kr. pr. kg.
Hermed bevares balancen mellem de to typer røgtobak  

 samtidig med, at afgiftsforskellen til cigaretter indsnævres.
Herved  

 reduceres tilskyndelse til hjemmerulning.
Til § 3 Det foreslås, at loven træder i kraft den 1.  

 januar 2001.
Bilag Lovforslag sammenholdt med gældende love Gældende formulering Lovforslaget § 1 § 2. Af de i § 1, stk. 1, nr. 1-3, nævnte  

 varer udgør afgiften 1 kr. 00 øre pr. l.
Af de i § 1,  

 stk. 1, nr. 4, nævnte varer udgør afgiften 1 kr. 00  

 øre pr. l læskedrik, der kan fremstilles af de  

 pågældende varer, beregnet på grundlag af de oplysninger,  

 der er angivet på pakningen, jf. § 5.
 I lov om afgift af mineralvand m.v., jf. lovbekendtgørelse nr. 562  

 af 3. august 1998, som senest ændret ved § 8 i lov nr. 165 af 15.  

 marts 2000, ændres to steder i § 2, stk. 1, »1 kr. 00  

 øre« til: »1 kr. 65 øre«.
 Stk. 2-3. .....
§ 2 § 1. Der betales afgift af cigaretter og røgtobak her i  

 landet efter reglerne i denne lov og efter følgende satser:
 A. ....
 I lov om tobaksafgifter, jf. lovbekendtgørelse nr. 635 af 21.  

 august 1998, som senest ændret ved § 10 i lov nr. 165 af 15. marts  

 2000, ændres i § 1, stk. 1, »350 kr.« til : »402,50  

 kr.« og »400 kr.« til: »452,50 kr.«.
pr. kg B.
For pladetobak, spunden og granuleret tobak samt for anden  

 røgtobak med en snitbredde på mindst 1 mm 350 kr.
C.
For anden røgtobak end nævnt i punkt B, hvis mere end 25  

 vægtprocent af tobakspartiklerne har en snitbredde på mindre end  

 1mm 400 kr.
 Stk. 2. ......
