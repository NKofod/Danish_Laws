Nr BTL 230 Betænkning over Forslag til lov om ændring af lov om Arbejdsmarkedets  

 Tillægspension (Differentierede satser m.v.)   

 Nr L 230 1986-87, 1. samling Blad nr 958 Afgivet af arbejdsmarkedsudvalget Afgivet: 19870520 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
Udvalget har endvidere modtaget mundtlige og/ eller skriftlige henvendelser fra:
Danske Forsikringsfunktionærers Landsforbund, Danske Forsikringsselskabers Forhandlingsorganisation, Landssammenslutningen af Hospitalslaboranter og Sammenslutningen af Landbrugets Arbejdsgiverforeninger (SALA).
Herefter indstiller et »flertal§ (udvalget med undtagelse af Socialistisk Folkepartis medlemmer) lovforslaget til »vedtagelse uændret.§ Et »mindretal§ (Socialistisk Folkepartis medlemmer af udvalget) kan ikke stemme for lovens vedtagelse.
På længere sigt strider ideen om differentierede ATP-satser mod mindretallets målsætning om en pensionsreform, der som hovedelementer består af folkepension plus en ensartet ATP-del til alle lønmodtagere.
Mindretallet har dog forståelse for de argumenter, som en stor gruppe inden for den offentlige sektors overenskomstområde har lagt til grund, da den vedtog en ny overenskomst med bl.a. differentierede ATP-satser.
Dette forhold ønsker mindretallet ikke at anfægte, og derfor vil mindretallet efter en samlet vurdering undlade at stemme ved 3. behandling.
Bo Kristensen (KF) fmd.
Henning Andersen (KF) Bodil Dahl Christensen (KF) Jette Thomsen (KF) Lennart Larson (V) Tørnæs (V) Bollmann (CD) Kofod-Svendsen (KRF) Jytte Andersen (S) Bakholt (S) Ole Vagn Christensen (S) Søren B.
Jørgensen (S) nfmd.
Kaj Poulsen (S) Lilli Gyldenkilde (SF) Ole Henriksen (SF) Elisabeth Bruun Olesen (VS) Estrup (RV) Partiet FP havde ikke medlemmer i udvalget.
