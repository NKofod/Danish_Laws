§ 1 I Justitsministeriets cirkulære nr. 209 af 14. oktober 1977 om  

 vejafmærkning som senest ændret ved cirkulære nr. 106 af 27. september 1985  

 foretages følgende ændringer:
 1. Ad § 13.
 E 63 Parkering.
I 3. afsnit tilføjes som nyt stk.: »Vedrørende anvendelse af E 23 som  

 undertavle til E 63 henvises til bemærkningerne til Ad § 19, E  

 23.« 2. Ad § 19.
 E 23 Vejledning for invalide.
Sidste pkt. udgår.
I stedet tilføjes:
 »Tavlen kan desuden anvendes ved T 63 Parkeringsbås, der er afmærket  

 med samme symbol i båsen for at orientere de gangbesværede trafikanter om  

 båsens beliggenhed.
Endvidere kan tavlen anvendes som undertavle til E 63 Parkering.  

 Dette angiver ligesom symbol i parkeringsbås, at arealet er forbeholdt  

 køretøjer, som er forsynet med et invalideskilt, der er udleveret af Bolig-,  

 Motor- og Hjælpemiddeludvalget.
Er tavlerne opstillet ved parkeringsbåse,  

 således at det tydeligt fremgår, hvilke båse der er forbeholdt disse  

 køretøjer, kan invalidesymbolet i båsene udelades.
Skal et parkeringsareal kun være forbeholdt køretøjer med invalideskilt  

 mellem visse klokkeslet eller på visse ugedage, anføres dette på undertavlen  

 til E 63 ved E 23 -symbolet.
Desuden kan teksten »fri  

 parkering øvrig tid« anføres forneden.' 3. Ad § 51.
 T 63 Parkeringsbås.
 Som nyt 2. afsnit tilføjes:
»Parkeringsbåse for køretøjer forsynet med invalideskilt udføres ca.  

 1,5 gange normal bredde eller helt fri til den ene side for at sikre, at  

 døren kan åbnes helt.« § 2 Cirkulæret træder i kraft den 1. august 1988.
