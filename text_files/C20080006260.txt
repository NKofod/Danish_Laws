Bilag 1 Vejledning om regulering pr. 1. januar 2009 af satser på Velfærdsministeriets område 1. I bilag 1 til denne vejledning oplyses størrelsen pr. 1. januar 2009 af satserne efter følgende love:
 1) Lov om individuel boligstøtte, jf. lovbekendtgørelse nr. 981 af 1. oktober 2008.
 2) Lov om aktiv socialpolitik, kap. 10 a, jf. lovbekendtgørelse nr. 1460 af 12. december 2007.
 3) Lov om social pension, jf. lovbekendtgørelse nr. 484 af 29. maj 2007.
 4) Lov om højeste, mellemste, forhøjet almindelig og almindelig førtidspension m.v., jf. lovbekendtgørelse nr. 485 af 29. maj 2007.
 5) Lov om børnetilskud og forskudsvis udbetaling af børnebidrag, jf. lovbekendtgørelse nr. 909 af 3. september 2004.
 6) Lov nr. 501 af 6. juni 2007 om dag-, fritids- og klubtilbud m.v. til børn og unge (dagtilbudsloven).
 7) Lov om social service, jf. lovbekendtgørelse nr. 979 af 1. oktober 2008.
 8) Lov om friplejeboliger, jf. lovbekendtgørelse nr. 90 af 31. januar 2007.
 9) Lov om leje, jf. lovbekendtgørelse nr. 188 af 27. februar 2007.
 10) Lov om midlertidig regulering af boligforholdene, jf. lovbekendtgørelse nr. 189 af 27. februar 2007.
 11) Lov om leje af almene boliger, jf. lovbekendtgørelse nr. 187 af 27. februar 2007.
 12) Lov om almene boliger m.v., jf. lovbekendtgørelse nr. 1000 af 9. oktober 2008, jf. fortsat anvendte bestemmelser i de to tidligere love om boligbyggeri, jf. lovbekendtgørelse nr. 982 af 1. oktober 2008 og lovbekendtgørelse nr. 432 af 13. juli 1982.
 13) Lov om byfornyelse og udvikling af byer, jf. lovbekendtgørelse nr. 901 af 9. september 2008.
 14) Lov om byfornyelse, jf. lovbekendtgørelse nr. 260 af 7. april 2003.
 15) Lov om kommunernes styrelse, jf. lovbekendtgørelse nr. 696 af 27. juni 2008.
16) Lov om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab (regionsloven), jf. lovbekendtgørelse nr. 1055 af 30. oktober 2008 Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de seksten nævnte love, som pågældende tabel angår.
 2. Satserne i vejledningen gælder for perioden 1. januar - 31. december 2009, medmindre andet er angivet i den enkelte tabel.
 Vejledningen afløser vejledning nr. 65 af 14. november 2007 om regulering pr. 1. januar 2008 af satser på Socialministeriets område, som ændret ved vejledning nr. 68 af 29. november 2007, og vejledning nr. 5 af 8. februar 2008. Satserne i vejledning nr. 50 af 29. august 2008 om regulering af satser i lejelovgivningen m.v. for 2009 er indarbejdet uændret i vejledningen.
