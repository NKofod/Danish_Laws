Betænkning afgivet af Trafikudvalget den 26. april 2007 Betænkning over Forslag  

 til folketingsbeslutning om etablering af et letbanesystem i Århus [af Morten Homann (SF) m.fl.] 1. Udvalgsarbejdet Beslutningsforslaget blev fremsat den 9. januar 2007 og var til  

 1. behandling den 6. februar 2007. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 4 spørgsmål til transport- og energiministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, DF, KF og RV) indstiller beslutningsforslaget til  

  

 forkastelse  

  

 ved 2. behandling.
Venstres, Det Konservative  

 Folkepartis og Det Radikale Venstres medlemmer af udvalget er positivt stemte  

 over for at etablere en ny letbane i Århus og noterer med tilfredshed, at det  

 allerede er besluttet, at en sådan letbane skal projekteres hurtigst muligt  

 med  

 økonomisk tilskud fra staten.
V, KF og RV er også positivt stemte over for en  

 statslig medfinansiering af selve letbanen, men finder det i strid med al  

 sund  

 fornuft og praksis i trafikpolitik på forhånd at afsætte et bestemt beløb,  

 før  

 man overhovedet har projekteret letbanen, og når man følgelig hverken kender  

 anlægsomkostninger  

 eller passagerindtægter m.v.
Af denne grund stemmer V, KF og RV imod  

 beslutningsforslaget.
 Et  

  

 mindretal  

  

 i  

 udvalget (S) vil stemme hverken for eller imod beslutningsforslaget.
 Socialdemokratiets  

 medlemmer af udvalget bakker fuldt og helt op om en letbane i Århus med  

 statslig medfinansiering, så snart beslutningsgrundlaget foreligger.  

 Socialdemokraterne bemærker, at det var den socialdemokratiske partiformand,  

 der som den første satte den århusianske letbane på den landspolitiske  

 dagsorden, og mindretallet er derfor bekymret over den passivitet, regeringen  

 og partierne i trafikaftalen udviser med hensyn til at finde en løsning på de  

 helt akutte problemer, der er i den østjyske trafik.
 Socialdemokraterne kan dog  

 med tilfredshed notere sig, at der synes at være et skred i gang hos  

 regeringen, der først var lodret imod en letbane, men som nu taler mere  

 positivt om den socialdemokratiske idé.
 Socialdemokraterne påpeger  

 dog, at der på nuværende tidspunkt mangler et grundlag at træffe beslutning  

 ud  

 fra, hvorfor det er for tidligt at lægge sig fast på et konkret beløb, sådan  

 som  

 beslutningsforslaget lægger op til.
Socialdemokraterne  

 opfordrer derfor regeringen til at lade handling følge de fine ord ved  

 behandlingen  

 af dette beslutningsforslag og hurtigst muligt iværksætte det fornødne  

 arbejde,  

 så et beslutningsgrundlag kan foreligge snarest muligt, så staten i  

 samarbejde  

 med de kommunale myndigheder derefter kan træffe beslutning om en letbane i  

 Århus.
Socialdemokraterne kan derfor hverken stemme for eller imod  

 beslutningsforslaget.
 Et  

  

 andet mindretal  

  

 i udvalget (SF og EL) indstiller beslutningsforslaget til  

  

 vedtagelse uændret.
Enhedslistens medlem af  

 udvalget kan give fuld opbakning til SFs beslutningsforslag.
EL er helt  

 enig  

 med forslagsstillerne i, at der er tale om en opgave af national betydning,  

 som  

 staten har et medansvar for, når det gælder medfinansiering.
Opgaven er for  

 stor  ca. 2 mia. kr.  til, at Århus Kommune og nabokommuner kan  

 klare det  

 alene.
Når staten kan støtte byggeriet af den københavnske metro, bør man  

 også  

 kunne støtte anlæg af en letbane i landets næststørste by.
EL vil gerne have sat  

 tempoet for anlægsarbejdet op.
Ifølge det oplæg, som Århus Kommune har  

 fremlagt, vil det vare en halv snes år, inden den første letbane kører, og  

 det  

 er alt for længe.
Hvis ikke processen speedes op, vil centrale dele af Århus  

 forinden være blevet kvalt i biler.
Letbaneprojektet vedrører  

 ikke kun Århus, men er et projekt, der kan få ganske stor betydning for  

 regionens pendlere.
Vi har med tilfredshed set, at regionsformanden, Johannes  

 Flensted-Jensen, ikke alene ønsker letbanen ført ud i regionen, men også har  

 udtrykt  

 vilje til, at regionen skyder penge i letbanen.
I Favrskov Kommune, der er  

 storleverandør af pendlere til Århus, vender borgmesteren sig dels mod, at  

 hans  

 kommune ikke har været med i drøftelserne om letbanen, dels mod, at den først  

 kommer til kommunen i 2025, hvilket han finder er for sent.
Venter man for længe med  

 at føre letbanen ud til de forstæder, hvor pendlerne bor, får man ikke sat en  

 prop i bilistpendlingen, og det er jo ét af formålene med at anlægge den.  

 Desuden skal man passe på ikke at gentage den fadæse, man lavede, da metroen  

 i  

 København blev anlagt.
Som følge af den fatale linjeføring endte den som en  

 lokalbane, der ikke har været i stand til at mindske den alt for store  

 bilistpendling  en fadæse, som den planlagte metrocityring efter alt at  

 dømme  

 vil gentage.
Også sammenkoblingen af  

 Odderbanen og Grenåbanen har ELs fulde støtte.
Dog mener vi, at  

 letbanen vil  

 kunne opnå et langt større passagerunderlag, hvis den kører ad  

 Skanderborgvej-Frederiks Allé og ikke som planlagt i banegraven ind til Århus  

 H.
Meningen med en letbane  

 er, at den skal dæmpe biltrafikken, idet den reducerer det vejareal,  

 bilisterne  

 har til rådighed.
Nedsættes fremkommeligheden på vejene, vil der ske en  

 større  

 overflytning fra bil til letbane, når bilisterne opdager, at letbanen er  

 hurtigere.
Indføres der tillige restriktioner i de centrale bydele i form af  

 parkeringsrestriktioner m.v., kan den kollektive trafik vise sig at blive  

 langt  

 mere attraktiv, end kommunens rapport lader forstå.
Erfaringer fra de byer  

 kloden rundt, hvor der kører letbaner, viser da også, at der kan være tale om  

 endog meget store rejsetidsreduktioner.
Ej heller må  

 letbaneprojektet blive en gentagelse af, hvordan forbedringer ét sted i det  

 kollektive trafiksystem fører til, at der sker samtidige forringelser og  

 nedskæringer andre steder i systemet.
Vel skal der ske justeringer, hvor  

 busser  

 og letbaner kører ad de samme ruter, men ikke i det omfang, som var tilfældet  

 i  

 København, da man indførte A-busserne og metroen.
En reduktion af busnettet  

 for  

 at kunne finansiere en del af letbanen må ligeledes frarådes, fordi det vil  

 give forringelser i form af flere omstigninger og længere gangafstande.
Endelig opfordrer EL til,  

 at både de borgere, der skal bruge letbanen som rejsende, og de, der får den  

 som nabo, inddrages i langt højere grad.
Såvel organisationer som  

 enkeltpersoner har givet udtryk for, at de ikke i tilstrækkelig grad har  

 været  

 inddraget i debatten, og at kommunen stort set kun har beskæftiget sig med  

 sit  

 eget projekt.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedr.
B 72 Bilagsnr.
Titel 1 Tidsplan for udvalgets behandling af beslutningsforslaget 2 Trafiksektoren fremsender invitation til møde om letbanen  

 i Århus  status og kommende tiltag  16/4-07 i Århus 3 Tidspunkt for afgivelse af betænkning over  

 beslutningsforslaget 4 1. udkast til betænkning Oversigt over spørgsmål og svar vedrørende B 72 Spm.nr.
