 Bekendtgørelse om ændring af bekendtgørelse om afmærkning af vejarbejder mv.
§ 1 I bekendtgørelse nr. 818 af 22. juni 2017 om afmærkning af vejarbejder mv., som ændret ved bekendtgørelse nr. 759 af 7. juni 2018 og bekendtgørelse nr. 1091 af 31. oktober 2019, foretages følgende ændring:
 1. § 32, stk. 9, affattes således:
»A 39 Vejarbejde skal på motorveje ved de i stk. 7 og 8 nævnte arbejder opsættes ved begge sider af kørebanen, når der indføres hastighedsbegrænsning eller sporbortfald i forbindelse med arbejdet.
Tilsvarende skal A 39 opsættes ved begge sider af kørebanen på motorveje ved de i stk. 7 og 8 nævnte arbejder, hvor vejmyndigheden vurderer, at oversigten er begrænset, eller at lokale forhold i øvrigt nødvendiggør det.« § 2 Bekendtgørelsen træder i kraft den 1. juli 2021.
