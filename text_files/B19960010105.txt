 I henhold til §§ 17 og 18 i lov om offentlig sygesikring, jf.  

 lovbekendtgørelse nr. 77 af 31. januar 1994, fastsættes:
 § 1.  Der ydes befordringsgodtgørelse til følgende  

 persongrupper ud over de i sygesikringslovens § 17 nævnte:
§ 2.  Befordringsgodtgørelse i henhold til  

 sygesikringslovens § 17, stk. 3, og nærværende bekendtgørelses § 1 ydes kun,  

 når udgiften til transport til og fra behandling m.v. overstiger 60 kr. i  

 alt.
Til patienter, der til stadighed har brug for lægehjælp, kan det sociale  

 udvalg dog yde befordringsgodtgørelse også i tilfælde, hvor  

 befordringsudgiften er 60 kr. eller mindre.
 Stk. 2.  For personer omfattet af sygesikringslovens §  

 17, stk. 1 og stk. 2, 1. punktum, er de i stk. 1 nævnte grænser 25 kr.
§ 3.  Ved speciallægebesøg ydes befordringsgodtgørelse  

 kun i forbindelse med besøg hos den speciallæge, der har konsultation nærmest  

 ved patientens opholdssted.
Hvis denne speciallæge er forhindret i at yde  

 lægehjælp, ydes der befordringsgodtgørelse til den nærmeste, som ikke er  

 forhindret.
Søger patienten fjernere boende speciallæge, kan der ydes  

 befordringsgodtgørelse med det beløb, patienten havde ret til, hvis denne  

 havde søgt den nærmest boende speciallæge.
 § 4.  Til patienter, der har krav på  

 befordringsgodtgørelse, ydes på rejser, der nødvendiggør overnatning uden for  

 hjemmet, time- og dagpenge og hoteldispositionsbeløb efter laveste sats i  

 Finansministeriets til enhver tid gældende cirkulære om time- og dagpenge  

 m.v.
 § 5.  Bekendtgørelsen træder i kraft den 28. februar  

 1996.
 Stk. 2.  Samtidig ophæves bekendtgørelse nr. 1006 af 14.  

 december 1995.
