Der klages over, at to radioer samsender nyhedsudsendelser.
Udvalget  

 besluttede, på baggrund af at den ene station ikke var i stand til at  

 indsende registreringsbånd, og at det ikke på nogen måde kunne  

 sandsynliggøres, at der ikke, som hævdet, fandt ulovlig samsending sted, at  

 inddrage de to stationers tilladelser i 4 uger.
Udvalget vedr.
Lokal Radio og TV har den 17. marts og 13. april 1992  

 behandlet en sag om samsending af nyhedsudsendelser mellem The Voice,  

 København, og The Voice, Næstved.
Sagen er rejst på baggrund af en klage af  

 23. februar 1992 fra Palle E.
Petersen, Næstved.
Udvalget vedr.
Lokal Radio  

 og TV har i forbindelse med sagens behandling ved skrivelse af 28. februar  

 1992 anmodet de berørte Voice-stationer om en udtalelse samt om  

 registreringsbånd for perioden 10.-14. februar 1992. I skrivelse af 10. marts  

 1992 meddeler The Voice, Næstved, at man ikke er i stand til at fremsende  

 registreringsbånd.
Det anføres endvidere, at nyhederne, der modtages fra Den  

 Bergske Nyhedstjeneste, ikke udsendes på samme tidspunkt, men at de båndes og  

 udsendes med en times forskydelse dagen igennem.
Jan Jacobsen, stationsleder  

 på The Voice, Næstved, har endvidere den 10. marts 1992 over for udvalgets  

 sekretariat telefonisk oplyst, at nyhederne modtages via en parabolantenne  

 fra en satellit.
Med hensyn til de den 9. marts 1992 indsendte  

 registreringsbånd fra The Voice, København, måtte udvalget konstatere, at  

 disse var ubrugelige og således indebar en overtrædelse af § 5 i Kultur- og  

 Kommunikationsministerens bekendtgørelse nr. 664 af 9. oktober 1987 om  

 optagelse og opbevaring af lokale radio- og fjernsynsudsendelser.
I skrivelse  

 af 20. marts 1992 anmoder udvalget The Voice om en supplerende udtalelse.  

 Udvalget gør The Voice opmærksom på, at forholdene omkring  

 registreringsbåndene er en overtrædelse af bekendtgørelsen om optagelse og  

 opbevaring af radio- og fjernsynsudsendelser, samt at udvalget under disse  

 omstændigheder, medmindre The Voice kan godtgøre det modsatte, må gå ud fra,  

 at anmeldelsen om samsending er rigtig.
Ved skrivelse af 27. marts 1992 fra  

 direktør Otto Reedtz-Thott, The Voice, oplyses, at man for så vidt angår The  

 Voice, København, har været nødsaget til at kopiere registreringsbåndene, og  

 at kopieringsarbejdet har resulteret i den dårlige tekniske kvalitet.
Der  

 anmodes om lejlighed til at indsende nye kopier, der skulle være af en bedre  

 teknisk kvalitet.
Udvalget anmoder i skrivelse af 27. marts 1992 The Voice om  

 at indsende de originale registreringsbånd for Københavnsenderen  

 øjeblikkeligt.
For så vidt angår samsending af nyhedsudsendelser anfører  

 direktør Otto Reedtz-Thott i skrivelse af 27. marts 1992, at der, så vidt han  

 er orienteret, ikke har foregået samsending.
Direktør Otto Reedtz-Thott  

 bemærker, at nyhedssystemet på The Voice, København, har været således, at  

 nyheder modtages fra Den Bergske Nyhedstjeneste, hvorefter de på telefax  

 videresendes til samtlige Voice-stationer, der herefter har mulighed for at  

 oplæse nyhederne, eventuelt sammen med lokale nyheder.
Den 30. marts 1992  

 modtager udvalget de originale registreringsbånd for København-senderen,  

 hvoraf nyhedsudsendelser fremgår.
Derimod har The Voice, Næstved, fortsat  

 ikke været i stand til at fremsende registreringsbånd.
Udvalget vedr.
Lokal  

 Radio og TV skal herefter udtale: Som allerede tidligere meddelt har de to  

 tilladelseshavere overtrådt de i bekendtgørelsen nr. 664 af 15. oktober 1987  

 fastsatte regler om optagelse og opbevaring af lokal radio- og  

 fjernsynsudsendelser.
En tilsidesættelse af disse pligter sanktioneres efter  

 samme bekendtgørelses § 13. Vedrørende udvalgets stillingtagen til  

 anmeldelsen om ulovlig samsending må det konstateres, at Næstved-stationen,  

 der har overtrådt reglerne om optagelse af registreringsbånd, ikke på nogen  

 måde har kunnet sandsynliggøre, at der ikke som hævdet, finder ulovlig  

 samsending sted.
Udvalget finder herefter at måtte lægge til grund, at denne  

 station har overtrådt bestemmelsen om ulovlig samsending i § 15 a, stk. 4, i  

 lov om radio- og fjernsynsvirksomhed, jf. lovbekendtgørelse nr. 773 af 27.  

 november 1991. Udvalget finder det endvidere - uanset den usikkerhed, der  

 skyldes de manglende registreringsbånd fra Næstved-stationen - tilstrækkelig  

 sandsynliggjort, at den ulovlige samsending har involveret  

 København-stationen, således at også denne station bør rammes af sanktionen  

 for samsendingen.
I medfør af lov om radio- og fjernsynsvirksomheds § 15 h,  

 stk. 1, nr. 4, jf. § 15 f, stk. 4, nr. 2, § 15 a, stk. 4, samt § 13 i  

 bekendtgørelse nr. 664 af 15. oktober 1987 om optagelse og opbevaring af  

 lokale radio- og fjernsynsudsendelser bestemmer udvalget, at de to stationers  

 sendetilladelser inddrages i 4 uger fra den 1. maj 1992 til den 28. maj 1992,  

 begge dage incl.
Udvalget har endvidere på baggrund af den foreliggende sag  

 besluttet at genoptage behandlingen af sagen vedrørende samtlige stationer,  

 der indgår i The-Voice-samarbejdet, med henblik på at vurdere, om samarbejdet  

 er i strid med den nævnte bestemmelse i § 15 a, stk. 4. Udvalget træffer  

 herefter i den foreliggende sag følgende afgørelse: Sendetilladelserne for  

 The Voice, København, og The Voice, Næstved, inddrages i 4 uger fra den 1.  

 maj til den 28. maj 1992, begge dage incl.
Ingen .
