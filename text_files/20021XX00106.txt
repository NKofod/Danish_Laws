Skriftlig fremsættelse (27. november  

 2002) Lene Jensen Herved tillader jeg mig for Folketinget at  

 fremsætte:
 Forslag til lov om arbejdsskadesikring.
(Lovforslag nr.
L 95).
 Forslag til lov om ændring af lov om erstatning  

 til skadelidte værnepligtige m.fl., lov om dagpenge ved sygdom eller  

 fødsel og lov om aktiv socialpolitik. (Konsekvensændringer som  

 følge af arbejdsskadereformen m.v.).
(Lovforslag nr.
L 96).
Arbejdslivet er under hastig forandring.
Det betyder nye  

 udfordringer både for den enkelte medarbejder og for arbejdsmarkedets  

 parter.
Arbejdsmiljøspørgsmål er rykket op ad dagsordenen  

 i takt med, at tidligere tiders synder viser sig som dårligt helbred  

 hos alt for mange mennesker: nedslidningsskader, svejselunger og andre  

 dårligdomme.
Selv om forebyggelse af arbejdsulykker og andre  

 arbejdsskader op gennem 1990erne blev taget langt mere alvorligt end  

 før, er der alligevel hver evig eneste dag alt, alt for mange, der  

 betaler med deres helbred, fordi de passer deres arbejde.
Hvert år  

 registreres langt over 50.000 tilfælde, hvor mennesker rammes af en  

 arbejdsulykke eller bliver syge af at gå på arbejde, og tallet er  

 langt større, fordi ikke alle ulykker eller sygdomme anmeldes.
 Det er helt uantageligt, at så mange bliver syge af  

 at gå på arbejde, og det skal der laves om på.
 For på trods af ændringerne i arbejdslivet har  

 loven om arbejdsskadesikring ikke ændret sig meget   en enkelt  

 forbedring i 1996 om anerkendelse af pludselige løfteskader er det  

 blevet til, og effekten af denne ændring blev ikke nær så  

 stor, som vi troede.
Den lov, der skal sikre dem, der kommer til skade, bygger  

 altså på begreber og sædvaner, der hører fortiden  

 til, f.eks. at der skal være tale om et »kraftbetonet« arbejde, der  

 medfører »ekstraordinær belastning«.
Der må endvidere ikke  

 være tale om »forventelighed«.
 Netop disse begreber har givet sig udslag i en række  

 besynderligheder, hvor helt oplagte arbejdsskader ikke kan anerkendes, selv  

 om enhver kan sige sig selv, at selvfølgelig skal pædagogen have  

 erstatning, hvis et knæk i ryggen som følge af en voldsom  

 hændelse med et barn giver vedkommende en alvorlig skade, og  

 selvfølgelig skal rengøringsassistenten have erstatning, hvis  

 det job, hun har passet hver eneste dag i 30 år, har ført til,  

 at hun er så nedslidt, at hun bare ikke kan mere.
Før regeringsskiftet i 2001 sendte SR-regeringen et  

 helt nyt forslag til arbejdsskadelov til høring.
Efter valget  

 fremsatte Socialdemokratiet og Det Radikale Venstre lovforslaget.
Her blev  

 reformen mødt med pæne ord og løfter om handling.  

 Alligevel vendte både regeringen og dens parlamentariske grundlag  

 tommelfingeren mod den røde knap, da der skulle tages stilling.
Nu har beskæftigelsesministeren indkaldt til  

 forhandling.
Grundlaget er det arbejde, som arbejdsmarkedets parter har  

 foretaget gennem de seneste måneder.
Det har kun handlet om  

 arbejdsulykker   de mange skader som følge af årelang belastning  

 er ikke med.
Og selv med denne amputerede indgangsvinkel har man ikke kunnet  

 opnå enighed.
Det siger noget om, at en ny arbejdsskadelov er et  

 politisk ansvar.
Derfor genfremsætter vi vores lovforslag.
Socialdemokratiets og Det Radikale Venstres forslag til en  

 arbejdsskadereform vil grundlæggende ændre tingenes tilstand til  

 det bedre.
Selve arbejdsskadebegrebet skal forenkles og bredes ud og bringes  

 mere i tråd med, hvad almindelige mennesker forstår ved en  

 arbejdsskade.
Det vil betyde, at langt flere skader anerkendes, uanset om der  

 er tale om ulykker eller erhvervssygdomme.
Det vil betyde kortere  

 sagsbehandlingstider, fordi det bliver lettere at vurdere, om den enkelte har  

 ret til erstatning eller ej.
Og det vil også betyde bedre forhold for  

 en række grupper, der i dag er uden for systemet, bl.a.  

 selvstændige og medhjælpende ægtefæller, ligesom en  

 række andre ting ændres til det bedre.
En sådan reform koster penge   mange penge, i  

 størrelsesordenen 733 mio. kr.
Men vi har ikke råd til at lade  

 være.
Faktisk er det ikke så svært: Arbejdsskader og  

 erhvervssygdomme er skader eller sygdomme, der opstår som følge  

 af arbejdet.
Sådan er det ikke i dag, og resultatet er, at tusinder af  

 mennesker ikke alene betaler med deres liv og førlighed for at bidrage  

 til samfundet ved at gå på arbejde hver eneste dag, men  

 også udsættes for mistænkeliggørelse og ventetider  

 på måneder og år for at få deres ret, hvad de  

 alligevel ikke altid får.
Derfor opfordrer forslagsstillerne til, at  

 Folketingets velvillige flertal sætter handling bag de pæne ord.
 Jeg henviser i øvrigt til de bemærkninger,  

 der ledsager lovforslagene, og anbefaler dem til Tingets velvillige  

 behandling.
