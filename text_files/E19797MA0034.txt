 Afgift af skøde- og mæglersalærer i forbindelse med handel med  

 erhvervsejendomme, hvorfra sælgeren udelukkende har drevet  

 registreringspligtig virksomhed, kan medregnes til den indgående afgift, jf.  

 lovens § 15, stk. 3, og § 16, stk. 1.
 Såfremt salærerne vedrører erhvervsejendomme, der har været anvendt til  

 såvel registreringspligtig som ikke-registreringspligtig virksomhed (såkaldt  

 blandet anvendelse), kan afgiften af sådanne salærer medregnes til den  

 indgående afgift med en forholdsmæssig andel beregnet efter reglerne i  

 bekendtgørelsen om delvis fradragsret for merværdiafgift.
 Omfatter skøde- og mæglersalærerne ejendomme, der har været anvendt til  

 såvel registreringspligtigt som privat formål (f.eks. landbrugsejendomme samt  

 erhvervsejendomme med bolig for indehaveren), kan en forholdsmæssig andel af  

 afgiften af salærerne medregnes til den indgående afgift efter ovennævnte  

 bekendtgørelse.
 Se også Mn.764.
