Den 24. juli 1996 undertegnedes i Skopje en overenskomst imellem den  

 danske regering og den makedonske regering om konsolidering af den makedonske  

 regerings gæld til den danske regering.
Aftalen er i overensstemmelse med de  

 retningslinier for omlægning af den makedonske regerings gæld, som der blev  

 opnået enighed om under multilaterale forhandlinger i Paris den 17. juli  

 1995.
 Aftalen vedrører den makedonske regerings andel af den tidligere  

 Socialistiske Forbundsrepublik Jugoslaviens gæld i henhold til 4 tidligere  

 moratorieaftaler med denne.
 Aftalen omlægger betalingen af hovedstol og renter, som var i restance pr.  

 30. juni 1995 eller som forfaldt imellem denne dato og 30. juni 1996. Disse  

 beløb, ialt ca. 9 mio. kr., skal tilbagebetales i voksende afdrag imellem  

 1999 og 2011.
 Desuden udsættes et beløb på ca. 1,7 mio. kr. udgørende renter påløbet  

 imellem forfaldsdagene og 30. juni 1995. Dette beløb skal afdrages i lige  

 store rater imellem 1998 og 2002.
 Renten på de udestående beløb er indtil 30. juni 1995 fastsat til 8,5%  

 p.a.. Efter denne dato udgør renten 6-måneders CIBOR (Copenhagen Interbank  

 Offered Rate) plus 0,5%.
 Aftalen trådte i kraft den 13. februar 1997 efter ratifikation af det  

 makedonske parlament.
