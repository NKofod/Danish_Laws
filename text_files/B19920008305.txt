 I medfør af § 10, stk. 2, i momsloven, jf. lovbekendtgørelse nr. 596 af  

 16. august 1991 som senest ændret ved lov nr. 891 af 21. december 1991,  

 fastsættes:
§ 1.  Udlejningsvirksomheder og køreskoler, der er  

 registreret i henhold til momsloven, kan ved afsætning af motorkøretøjer, der  

 har været anvendt til udlejning eller køreundervisning, beregne afgiften  

 efter bestemmelserne i denne bekendtgørelse.
De anførte afgiftssatser kan  

 endvidere benyttes ved afgiftsberigtigelse af motorkøretøjer, som overgår til  

 ejerens private brug efter at være anvendt til udlejning eller  

 køreundervisning.
§ 2.  Motorkøretøjer, der er afgiftsberigtiget med  

 fuld afgift efter § 4 i lov om registreringsafgift af motorkøretøjer m.v.  

 eller § 3 i den tidligere gældende lov om omsætningsafgift af motorkøretøjer  

 m.v., kan afgiftsberigtiges med 8,43 pct. af salgsprisen, afgiften  

 indbefattet.
Denne afgiftssats svarer til, at afgiften beregnes med 25 pct.  

 af salgsprisen, afgiften ikke indbefattet, reduceret med 63,19 pct.
 § 3.  Motorkøretøjer, der er afgiftsberigtiget efter §  

 5 a i lov om registreringsafgift af motorkøretøjer m.v., kan  

 afgiftsberigtiges med 12,92 pct. af salgsprisen, afgiften indbefattet  

 (svarende til en reduktion med 40,67 pct.).
 § 4.  Last- og varemotorkøretøjer, der er  

 afgiftsberigtiget med værdiafgift, kan afgiftsberigtiges med 10,77 pct. af  

 salgsprisen, afgiften indbefattet (svarende til en reduktion med 51,73 pct.).
 § 5.  Last- og motorkøretøjer, der er  

 afgiftsberigtiget med stykafgift, kan afgiftsberigtiges med 18,14 pct. af  

 salgsprisen, afgiften indbefattet (svarende til en reduktion med 11,38 pct.).
 § 6.  Turistbusser, der inden den 15. september 1988  

 er afgiftsberigtiget med 20 pct. efter lov om registreringsafgift af  

 motorkøretøjer m.v., kan afgiftsberigtiges med 16,67 pct. af salgsprisen,  

 afgiften indbefattet (svarende til en reduktion med 20,00 pct.).
 § 7.  Motorkøretøjer, der er afgiftsberigtiget efter §  

 7 i lov om registreringsafgift af motorkøretøjer m.v. (køretøjer, der  

 udelukkende benyttes til udlejning til valutaudlændinge), og for hvilke  

 satserne i § 4 i nævnte lov danner grundlag for afgiftsberegningen, kan  

 afgiftsberigtiges med 10,69 pct. af salgsprisen, afgiften indbefattet  

 (svarende til en reduktion med 52,13 pct.). Såfremt satserne i § 5 a i nævnte  

 lov danner grundlag for afgiftsberegningen, kan køretøjet afgiftsberigtiges  

 med 14,86 pct. af salgsprisen, afgiften indbefattet (svarende til en  

 reduktion med 30,21 pct.).
 § 8.  Andre motorkøretøjer skal afgiftsberigtiges  

 efter momslovens almindelige regler på grundlag af den fulde salgspris.
 § 9.  Beregnes afgiften på det i §§ 2-7 anførte  

 grundlag, må der ikke i fakturaen for det pågældende salg anføres  

 afgiftsbeløb eller anden angivelse, hvoraf afgiftsbeløbets størrelse kan  

 udregnes.
 § 10.  Bekendtgørelsen træder i kraft den 15. februar  

 1992.
 Stk. 2.  Samtidig ophæves bekendtgørelse nr. 792 af 21.  

 november 1990 om moms af motorkøretøjer, der afsættes af  

 udlejningsvirksomheder og køreskoler.
