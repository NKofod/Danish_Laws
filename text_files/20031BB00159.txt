Fremsat den 26. marts 2004 af  

 Mette Frederiksen (S), Anne Grete Holmsgaard (SF), Naser Khader  

 (RV),  

  

 Pernille Rosenkrantz-Theil (EL) og Bodil Kornbek (KD) Forslag til folketingsbeslutning om kønsopdelte lønstatistikker m.v.
Folketinget opfordrer beskæftigelsesministeren til at  

 fremskynde ikrafttrædelsestidspunktet for § 5 a i lovbekendtgørelse nr. 756  

 af  

 21. august 2003 (bekendtgørelse af lov om lige løn til mænd og kvinder) til  

 senest den 1. juli 2004 for at sikre en hurtig tilvejebringelse af åbenhed  

 omkring  

 lønfastsættelsen på det danske arbejdsmarked.
Bestemmelsen drejer sig om  

 arbejdsgiveres forpligtelse til efter rejst krav at udarbejde en lønstatistik  

 for hele virksomheden opdelt på køn samt andre kriterier, der er relevante  

 for  

 aflønningen af medarbejderne.
 Regeringen opfordres samtidig til at fremskynde  

 ikrafttrædelsen af bestemmelsen om, at beskæftigelsesministeren og  

 ligestillingsministeren hvert 3. år udarbejder en redegørelse med status over  

 indsatsten for at opnå lige løn mellem kvinder og mænd.
Bemærkninger til forslaget Med lov nr. 445 af 7. juni 2001, lov om ændring af lov om  

 lige løn til mænd og kvinder (lønoplysninger), gennemførte den tidligere  

 SR-regering nogle vigtige skridt i retning af større åbenhed omkring  

 lønfastsættelsen på det danske arbejdsmarked.
Lov nr. 445 af 7. juni 2001  

 skulle ved ikrafttrædelsen den 1. juni 2002 bl.a. forpligte arbejdsgiverne  

 til  

 at udarbejde kønsopdelte lønstatistikker.
Kort efter den nuværende regerings  

 tiltrædelse valgte beskæftigelsesministeren imidlertid at udskyde  

 ikrafttrædelsestidspunktet for denne bestemmelse på ubestemt tid gennem lov  

 nr.  

 358 af 6. juni 2002, lov om ændring af lov om ændring af lov om lige løn til  

 mænd og kvinder (lønoplysninger). Tidspunktet for bestemmelsens ikrafttræden  

 fastsættes nu alene af beskæftigelsesministeren.
Det samme gør sig gældende  

 for  

 bestemmelsen om, at beskæftigelsesministeren og ligestillingsministeren hvert  

 3. år forpligtes til at udarbejde en redegørelse med status over indsatsen  

 for  

 at opnå ligeløn mellem mænd og kvinder.
Forslagsstillerne modsætter sig, at regeringen udsætter  

 ikrafttrædelsen af en væsentlig lovændring, som vil medføre større åbenhed  

 omkring lønfastsættelsen på arbejdsmarkedet.
Det danske arbejdsmarked er  

 præget  

 af ulige løn mellem kønnene og af manglende gennemsigtighed i  

 lønfastsættelsen  

 på de enkelte arbejdspladser.
Alle instrumenter, der kan bidrage til en mere  

 retfærdig aflønning af mænd og kvinder, skal derfor tages i brug.
Kønsopdelte  

 lønstatistikker er netop sådan et instrument.
Lønforskellen mellem mænd og kvinder er 12-20 pct. på det  

 danske arbejdsmarked.
Det vil sige, at mænd generelt tjener 12-20 pct. mere  

 end  

 kvinder.
På funktionærområdet tjener mænd f.eks. i gennemsnit 19 pct. mere  

 end  

 kvinder. 12,4 pct. af lønforskellen kan forklares ved forskelle i uddannelse,  

 anciennitet, valg af branche, placering i jobhierarkiet etc. Årsagerne til de  

 resterende 6,6 pct. af forskellen kan ikke forklares.
Denne del af  

 lønforskellen kan skyldes diskrimination eller andre faktorer, som endnu er  

 ukendte.  

 Den uforklarlige del af lønforskellen mellem mænd og kvinder er generelt  

 væsentligt større i det private erhvervsliv end i den offentlige sektor.
Denne situation er helt uacceptabel.
Derfor er det  

 afgørende for Socialdemokratiet, at § 5 a i lovbekendtgørelse nr. 756 af 21.  

 august 2003 (bekendtgørelse af lov om lige løn til mænd og kvinder) træder i  

 kraft hurtigst muligt og senest den 1. maj 2004. Åbenhed og adgang til  

 relevante oplysninger på den enkelte arbejdsplads er det bedste våben i  

 kampen  

 mod den manglende ligeløn i Danmark.
En fremrykket ikrafttræden af lovbekendtgørelse nr. 756 af  

 21. august 2003 kan gøre lønfastsættelsen mere åben og hjælpe med at løfte  

 sløret for de usaglige uligheder i aflønningen af mandlige og kvindelige  

 medarbejdere, der udfører ens eller sammenligneligt arbejde.
Det er  

 instrumenter, som både lønmodtagere, arbejdsgivere og regeringen kan have  

 stor  

 nytte af i bestræbelserne på at sikre lige løn for lige arbejde på det danske  

 arbejdsmarked.
På samme vis vil det være af stor betydning, at  

 beskæftigelsesministeren og ligestillingsministeren hvert 3. år forpligtes  

 til  

 at udarbejde en redegørelse med status over indsatsen for at opnå ligeløn  

 mellem mænd og kvinder.
En sådan redegørelse er nødvendig for at sikre det  

 nødvendige vidensgrundlag for det videre arbejde med henblik på at komme den  

 manglende ligeløn mellem mænd og kvinder til livs.
Skriftlig fremsættelse Mette Frederiksen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om kønsopdelte lønstatistikker m.v.
(Beslutningsforslag nr.
B 159).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
