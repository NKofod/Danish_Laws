Fremsat den 11. april 2002 af  

 Anders Samuelsen (RV), Marianne Jelved (RV),  

 Naser Khader (RV) og Margrethe Vestager (RV) Forslag til folketingsbeslutning om forhøjelse af godtgørelsen til gravide  

 kvinder og  

 lønmodtagere på barselorlov, som afskediges uberettiget Folketinget pålægger regeringen af  

 fremsætte lovforslag om at hæve størrelsen af den  

 godtgørelse, som en arbejdsgiver skal betale, når en  

 lønmodtager, der er gravid eller på barselorlov, afskediges  

 uberettiget.
Den højere godtgørelse skal modvirke, at den  

 forlængede barselorlov fører til en stigning i antallet af  

 uberettigede fyringer.
Bemærkninger til forslaget Forslagsstillerne er positive over for ideen  

 om en forlængelse af barselorloven, men lægger samtidig  

 vægt på, at særligt kvindernes stilling på  

 arbejdsmarkedet forringes mindst muligt i forbindelse med en forlænget  

 barselorlov.
Allerede på nuværende tidspunkt er der en  

 vækst i antallet af sager om uberettigede fyringer af gravide.
HK og  

 andre forbund har således mærket en markant stigning i sager om  

 fyring af gravide.
Det er åbenbart, at arbejdsgivernes incitament til  

 at afskedige gravide ansatte bliver forøget, når barselorloven  

 forlænges.
Forslagsstillerne finder, at højere  

 godtgørelse for uberettiget afskedigelse vil afskrække  

 arbejdsgiverne fra at spekulere i at fyre gravide kvinder.
Samtidig vil en  

 forhøjelse af godtgørelserne sende et vigtigt signal om, at  

 sikring af ligestilling er et højt prioriteret anliggende.
 Forslagsstillerne håber på Folketingets  

 velvillige behandling.
Skriftlig fremsættelse Anders Samuelsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forhøjelse  

 af godtgørelsen til gravide kvinder og lønmodtagere på  

 barselorlov, som afskediges uberettiget.
(Beslutningsforslag nr.
B 94).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
