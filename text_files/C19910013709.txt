CIRKULÆRE Dette cirkulære indeholder reglerne om ansættelsesvilkår under  

 stillingsstrukturen ved Arkitektskolen i København og Århus.
 Bestemmelserne i protokollatet finder alene anvendelse for lærere, der  

 ansættes ved arkitektskolerne efter stillingsstrukturens ikrafttræden pr. 1.  

 august 1988.
 Lærere ansat inden strukturens irkafttræden bevarer de hidtidige løn- og  

 ansættelsesvilkår med følgende ændringer:
 1. Lærere, der ved stillingsstrukturens ikrafttræden  

 umiddelbart overgår til ansættelse i lektorstilling, ydes det i  

 protokollatets § 3, stk. 4, nævnte lektortillæg.
2. Lærere, der ved stillingsstrukturens ikrafttræden  

 bliver fagkyndigt bedømt som lektor med positivt resultat, kan ydes et tillæg  

 af samme størrelse som det i protokollatets § 3, stk. 4, nævnte tillæg.
Der  

 sker ikke herved ansættelse i lektorstilling.
3. Ved ydelse af tillæg i henhold til pkt. 1 og 2  

 bortfalder alle hidtil ydede tillæg.
Ansatte med højere tillæg bevarer dog  

 dette.
 Der er enighed mellem Finansministeriet og Akademikernes  

 Centralorganisation om, at der af decentrale tillægspuljer vil kunne ydes  

 individuel forhøjelse af lektortillægget efter de for de højere  

 uddannelsesinstitutioner under Undervisningsministeriet gældende  

 retningslinjer.
 For adjunkter, kandidat- og seniorstipendiater, der er omfattet af  

 protokollatet, og som har tjenestefrihed som følge af barsel eller adoption,  

 forlænges ansættelsesperioden svarende til tjenestefrihedsperiodens længde,  

 dog højst 32 uger.
Finansministeriet, Administrations- og Personaledepartementet, den 9. april 1991 P.M.V.
 E.B.
Allan Hurup Petersen PROTOKOLLAT TIL OVERENSKOMST FOR AKADEMIKERE I STATEN Stillingsstruktur ved Arkitektskolen i København og Århus I tilknytning til overenskomst for akademikere i staten aftales følgende  

 bestemmelser for det videnskabelige personale ved arkitektskolerne, der er  

 ansat efter stillingstrukturreglerne, jf. for adjunkter og lektorer Kultur-  

 og Kommunikationsministeriets notat af 18. marts 1988:
I.
Adjunkter og lektorer § 1. Overenskomstansættelse i videnskabelige heltidsstillinger -  

 bortset fra de i stk. 2 nævnte stillinger - sker som adjunkt eller lektor.
Stk. 2. Ansættelse i heltidsstillinger med undervisning som hovedopgave  

 kan finde sted, men kun i undtagelsestilfælde og på grundlag af en nøje  

 opgørelse af påtrængende undervisningsbehov.
Ansættelse sker normalt for et  

 år af gangen og ikke ud over 3 år.
I.
Adjunkter § 2. Ansættelse i en adjunktstilling sker efter opslag og for en  

 periode af 4 år.
 I tilfælde, hvor det er begrundet i ganske særlige forhold, herunder  

 sygdom eller barsel, kan ansættelsesperioden midlertidigt forlænges med  

 indtil 1 år efter godkendelse af Kulturministeriet.
 Ansættelse som adjunkt kan kun ske for en periode ved samme institution.
 Stk. 2. Efter udløbet af ansættelsesperioden fratræder adjunkten uden  

 særligt varsel.
 Den anførte ansættelsesperiode er ikke til hinder for, at  

 ansættelsesforholdet bringes til ophør med sædvanligt varsel efter de i  

 overenskomsten fastsatte regler.
 Stk. 3. Til adjunkter, der ansættes i stillinger under  

 stillingsstrukturen, ydes et særligt tillæg på 28.100 kr. årligt.
II.
Lektorer § 3. Ansættelse i en lektorstilling sker efter opslag.
 Stk. 2. Har den pågældende ikke forud for ansættelsen som lektor opnået  

 tilstrækkelig undervisningserfaring, kan lektoransættelsen ske på prøve for  

 en periode på indtil 1 1/2 år.
 Beslutningen om ikke at fastansætte efter prøvetidens udløb kan kun  

 træffes efter fagkyndig bedømmelse.
 Stk. 3. Lektoren underrettes om iværksættelse af fagkyndig bedømmelse  

 senest 4 måneder før prøveansættelsesperiodens udløb.
 Sker underretning om ansættelses ophør mindre end 3 måneder før  

 prøveansættelsesperiodens udløb, fratræder lektoren med sædvanligt  

 overenskomstmæssigt varsel.
Stk. 4. Til lektorer ydes et særligt tillæg på 39.400 kr. årligt.
Pr. 1.  

 april 1992 forhøjes tillægget til 41.800 kr.
III.
Kandidat- og seniorstipendiater § 4. Ansættelse sker i henhold til overenskomsten, idet dog  

 følgende overenskomstbestemmelser ikke finder anvendelse:
 § 5. Til kandidatstipendiater ydes et særligt tillæg på 19.400  

 kr. årligt.
 Til seniorstipendiater ydes et særligt tillæg på 28.100 kr.
 Seniorstipendiater, der har tjenestefrihed fra en lektorstilling eller har  

 oppebåret lektortillæg i forbindelse med tidligere ansættelse i  

 lektorstilling, kan dog fortsat oppebære det i § 3, stk. 4, nævnte  

 lektortillæg.
 § 6. Stipendiater fratræder uden særlig opsigelse ved udløbet af  

 stipendieperioden.
Stk. 2. Enhver opsigelse af stipendieforholdet inden for  

 stipendieperioden skal meddeles skriftligt til såvel stipendiaten som  

 organisationen.
Denne meddelelse skal indeholde begrundelse for opsigelsen.  

 Skønner organisationen, at opsigelsen ikke kan anses for rimeligt begrundet i  

 den pågældendes eller vedkommende institutions forhold, kan den inden for en  

 frist af 1 måned efter opsigelsen kræve spørgsmålet optaget til forhandling.
 § 7. Der tilkommer stipendiater fridage efter de for tjenestemænd  

 gældende regler.
Stk. 2. Stipendieforholdet kan efter ansøgning i særlige tilfælde  

 suspenderes inden for de i overenskomsten fastsatte rammer for tjenestefrihed  

 uden løn.
Den pågældende er ved genoptagelse af stipendieforholdet - og inden  

 for den fastsatte stipendieperiode - berettiget til på ny at oppebære  

 stipendiet.
 § 8. De særlige tillæg er anført i grundbeløb pr. 1. oktober  

 1984.
 § 9. Protokollatet har virkning fra 1. april 1991.
 Stk. 2. Samtidig ophæves følgende protokollater:
- protokollat af 21. juni 1988 mellem Finansministeriet og en række  

 organisationer på akademikerområdet om ændret stillingsstruktur ved  

 arkitektskolerne samt - tillæg af 21. juni 1988 til protokollat om ændret stillingsstruktur ved  

 arkitektskolerne Stk. 3. Ovennævnte bestemmelser finder alene anvendelse for  

 videnskabeligt personale, der ansættes efter stillingsstrukturens  

 iværksættelse pr. 1. august 1988. Lærere ansat inden 1. august 1988 bevarer  

 de hidtidige løn- og ansættelsesvilkår uændret.
 Stk. 4. Protokollatet kan af de underskrivende parter hver for deres  

 vedkommende opsiges samtidig med overenskomsten efter de i den herom  

 fastsatte regler.
København, den 9. april 1991 Akademikernes Finansministeriet Centralorganisation P.M.V.
E.B.
Alex Nielsen Hans C.
Jensen Oplysninger om løn- og ansættelsesvilkår for tjenestemænd og  

 overenskomstansatte i staten findes i den Personaleadministrative Vejledning.  

 Vejledningen, der ajourføres løbende af Administrations- og  

 Personaledepartementet, kan bestilles hos Statens Informationstjeneste,  

 Postboks 1103, 1009 København K, tlf. 33 92 92 28 mellem kl. 8.30 - 16.00.
