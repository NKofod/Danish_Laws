 Skatterådet anerkender ikke en  

 ordning, hvor medarbejderne opsparer 10 % af årslønnen på 4 måneder, da dette  

 er i strid med betingelsen om, at kontantlønsnedgangen skal løbe over 12  

 måneder.
Medarbejderobligationer/kontantlønsnedgang Spørgsmål Svar Beskrivelse af de faktiske forhold Selskabet ejer  

 en række datterselskaber, herunder et dansk datterselskab (A A/S) med 42  

 medarbejdere.
A A/S står for salg på det danske marked.
 Ordningen  

 forventes etableret som en bruttotrækordning, således at de ansatte indgår en  

 ny ansættelsesaftale med selskabet, hvori de ansatte accepterer at gå ned i  

 løn  

 mod at blive omfattet af den tilbudte medarbejderobligationsordning.
 Den nye  

 lønaftale vil være gældende for et år, men kan forlænges, hvis der  

 efterfølgende tilbydes en ny medarbejderobligationsordning.
Det forventes,  

 at den kontante lønnedgang af administrative årsager vil blive vist på  

 lønsedlen for den enkelte ansatte.
Selskabet anser ordningen for en del af de  

 ansattes lønpakke, og lønaftalerne forventes indgået med vilkår om, at den  

 kontante lønnedgang  

  

 ikke  

  

 skal påvirke beregningsgrundlaget for pension,  

 feriepenge m.v.
 Selskabet  

 overvejer enten at igangsætte ordningen med løntræk i løbet af 2006  

 (eksempelvis fra september 2006) eller fra januar 2007. Den nye lønaftale og  

 dermed ordningen vil som nævnt løbe i 12 måneder med mulighed for  

 forlængelse.
 Igangsættes  

 ordningen i løbet af 2006, forventes det, at der i december 2006 udstedes en  

 obligation  

 svarende til den kontante lønnedgang i 2006 fratrukket afgiften efter  

 LL §  

 7 A, stk. 1, nr. 3,  

 2. pkt., mens der i 2007 (formentlig i december 2007) udstedes en ny  

 obligation  

 på et beløb svarende til den kontante lønnedgang i 2007, fratrukket afgiften  

 efter LL §  

 7 A, stk. 1, nr. 3,  

 2. pkt.
 Igangsættes  

 ordningen i januar 2007, vil der blive udstedt en obligation i december 2007  

 på  

 et beløb svarende til den kontante lønnedgang i 2007, fratrukket afgiften  

 efter  

 LL §  

 7 A, stk. 1,  

 nr. 3, 2. pkt.
Forlænges  

 ordningen med yderligere et år, er planen, at obligationen, der udstedes i  

 december 2007, omfatter alle 12 måneder i 2007. Den udstedte obligation vil  

 således omfatte den første ordning omfattende perioden januar til august 2007  

 (forudsat ordningen påbegyndes i september 2006), og perioden september til  

 december 2007 omfattet af den anden ordning.
I december 2008 udstedes en  

 obligation for perioden omfattet af ordningen i 2008.
 Hvis en ansat  

 fratræder sin stilling fra selskabet før end vedkommende har erhvervet ret  

 til  

 obligationen, vil medarbejderen få udbetalt et beløb svarende til den  

 kontante  

 lønnedgang, hvilket vil fremgå af den nye lønaftale.
Båndlæggelse De udstedte  

 obligationer vil blive båndlagte i et pengeinstitut for en periode på 5 år  

 regnet fra udløbet af det kalenderår, hvor obligationen er udstedt.  

 Obligationen, der evt. udstedes i december 2006, vil således være båndlagt  

 indtil udløbet af 2011, mens obligationen, der udstedes i 2007, vil være  

 båndlagt indtil udløbet af 2012.
I  

 båndlæggelsesperioden kan medarbejderen ikke overdrage, pantsætte eller på  

 anden måde råde over obligationen.
I tilfælde af at den ansatte afgår ved  

 døden  

 eller bliver tilkendt højeste eller mellemste førtidspension i  

 båndlæggelsesperioden,  

 vil obligationerne dog blive indfriet.
 Obligationerne  

 vil have en løbetid svarende til båndlæggelsesperioden.
Ansatte omfattet af ordningen Medarbejderobligationsordningen  

 vil som udgangspunkt stå åben for alle ansatte hos selskabet, der er i en  

 uopsagt stilling på udstedelsestidspunktet for obligationerne.
Dog kan  

 ansatte,  

 der er i en opsagt stilling, som følge af at de skal på efterløn eller  

 pensioneres, deltage i ordningen.
 Der vil dog  

 blive indført et krav om, at ordningen kun vil omfatte medarbejdere, der har  

 minimum 1 års anciennitet på tidspunktet for indgåelse af tillægget til  

 ansættelsesaftalen.
Værdien af obligationerne De ansatte hos  

 selskabet vil få mulighed for at modtage obligationer inklusiv afgiften efter  

 LL §  

 7 A, stk. 1, nr. 3,  

 2. pkt., på maksimalt 10 % af den ansattes årsløn.
 Den enkelte medarbejder  

 kan frit vælge, hvor stor en del af lønnen vedkommende vil modtage  

 obligationer  

 for, dog skal vedkommende mindst modtage obligationer inklusiv afgift for  

 minimum 5 %. Endvidere skal der anvendes hele procenter (dvs. 5, 6, 7, 8, 9  

 eller 10 %).
 Kravet om  

 minimum 5 % og hele procenter ønskes indført af hensyn til administrationen  

 af  

 ordningen, da "skæve procenter" er vanskeligt at administrere, og  

 de  

 5 % modvirker ønsker om "små obligationer", som forholdsmæssigt vil  

 være en større administrativ byrde for selskabet.
 Den ansattes  

 årsløn vil blive beregnet ud fra den aktuelle faste månedsløn (14 dages løn  

 for  

 timelønnede) før arbejdsmarkedsbidrag og inklusiv månedens  

 pensionsindbetalinger og værdien af personalegode så som fri bil.  

 Bonusordninger for henholdsvis funktionærer og timelønnede er dermed ikke  

 omfattet af den faste månedsløn.
 Af den aktuelle  

 månedsløn, som opgjort ovenfor, indeholdes 10 %, hvis der eksempelvis er  

 aftalt  

 en lønnedgang på 10 %.
 Som en ændring  

 til ordningen beskrevet under spørgsmål 1 overvejer selskabet at foretage en  

 ændring  

 i lønaftalerne, hvis ordningen påbegyndes i kalenderåret 2006.
 Ændringen går  

 på, at der indgås en ny lønaftale, der regulerer lønnen i resten af 2006 samt  

 lønnen for hele 2007.
Hvis ordningen  

 indføres i efteråret 2006 tilbydes medarbejderne at gå ned i løn for de  

 resterende måneder af 2006 (eksempelvis 4 måneder), men løntrækket i de 4  

 måneder kan udgøre op til 10 % af en normal årsløn, dvs. et  

 "forhøjet" løntræk.
Endvidere indgås der aftale om, at løntrækket  

 ændres  

 i 2007, således at der for 2007 maksimalt kan aftales et løntræk på 10 % i  

 månedslønnen, svarende til ordningen under spørgsmål 1.
 Aftalen  

 medfører, at der aftales 2 ordninger, hvor der udstedes obligationer i  

 december  

 2006 dækkende det "forhøjede" løntræk i de sidste 4 måneder af  

 2006,  

 og der udstedes en obligation i 2007 på det "normale" løntræk i  

 alle  

 12 måneder af 2007.
Spørgers  

 eventuelle opfattelse ifølge anmodning og bemærkninger til sagsfremstilling Ad spørgsmål 1.  

 Bruttotrækordning Ligningsrådet  

 har ved flere afgørelser godkendt, at medarbejderobligationerne kan udstedes  

 ved anvendelse af en bruttotrækordning.
Der kan henvises til to  

 offentliggjorte  

 afgørelser:  


  

 SKM2004.200.LR  


  

 (TfS 2004, 401) og  


  

 SKM2005.287.LR  


  

 (TfS 2005,630).
I afgørelserne  

 har Ligningsrådet tillagt det vægt, at den aftalte fremtidige kontante løn  

 skulle udgøre beregningsgrundlaget for f.eks. pension og feriepenge.
Dette  

 krav  

 må imidlertid anses for bortfaldet med Skatteministeriet kommentar  

 offentliggjort i  


  

 SKM2005.356.DEP  


,  

 hvori det præciseres, "at det indtil nu i administrativ praksis  

 opstillede  

 krav om, at aftaler om kontantlønsnedgang kun kan anses for reelle og kun  

 skal  

 lægges til grund i skattemæssig henseende, hvis alene den nye lavere  

 kontantløn  

 udgør beregningsgrundlaget for pension, feriepenge m.v., og beregningen sker  

 med samme procentsats som forud eller kun på grundlag af den nye lavere  

 kontantløn, ikke kan opretholdes." Vi mener  

 således, at den påtænkte bruttotrækordning er i overensstemmelse med denne  

 nye  

 praksis, da der indgås nye lønaftaler som led i en lønpakke.
Lønaftalerne er  

 reelle, således at ordningen ikke strider mod kildeskattelovens § 46, stk. 3.
Medarbejderobligationsordningen Ordningen er  

 udformet generelt, således alle medarbejdere, der ikke er i opsagt stilling,  

 tilbydes at være med i ordningen.
Dog således, at medarbejdere med under 1  

 års  

 anciennitet ikke kan deltage i ordningen.
Det er tidligere blevet godkendt,  

 at  

 deltagelsen kan være betinget af, at den ansatte har været ansat i  

 virksomheden  

 igennem en vis periode.
Ifølge Ligningsvejledningens afsnit  


  

 A.B.1.10  


  

 er der tidligere accepteret op til 3 år.
 Obligationerne  

 vil blive båndlagte, og værdien af obligationerne tillagt afgiften på 45 %  

 vil  

 ikke overstige 10 % af medarbejdernes årsløn, som følge af, at den aftalte  

 lønnedgang maksimalt kan udgøre 10 % af den ansattes normale faste løn,  

 hvilket  

 vil fremgå af lønsedlen i form af løntrækket.
Den normale  

 faste løn er opgjort før arbejdsmarkedsbidrag og inklusiv månedens  

 pensionsindbetalinger og værdien af personalegode så som fri bil.  

 Bonusordninger for henholdsvis funktionærer og timelønnede er dermed ikke  

 omfattet af den faste månedsløn.
Princippet for opgørelsen af lønnen er i  

 overensstemmelse  

 med praksis, som beskrevet i Ligningsvejledningens afsnit  


  

 A.B.1.10.1  


.
 Vi mener således,  

 at den påtænkte medarbejderobligationsordning opfylder betingelserne i  

 Ligningsloves  

 §  

 7 A, stk. 1, nr. 3  

 og stk. 2, således at ordningen kan godkendes, og der kan svares  

 "Ja"  

 til spørgsmål 1.
Ad spørgsmål 2 For så vidt  

 angår den alternative ordning, er det vores opfattelse, at der er tale om en  

 reel lønnedgang, der er aftalt med medarbejderne for en længere periode, og  

 vi  

 anser ordningen for omfattet af bruttotrækordningen, uanset at der i aftalen  

 med den enkelte medarbejder anvendes 2 forskellige løntræk, et forhøjet  

 løntræk  

 i 2006 og et normal løntræk i 2007.
 Endvidere får  

 den enkelte medarbejder ikke mulighed for at modtage mere end 10 % af en  

 normal  

 årsløn for både 2006 og 2007, hvorved betingelserne i reglerne for  

 medarbejderobligationer ligeledes er opfyldt.
 Derfor mener vi,  

 at der skal svares "Ja" til spørgsmål 2.
Ad spørgsmål 3 Selskabet vil  

 gerne kunne tilbyde medarbejderobligationer for alle ansatte i Danmark,  

 herunder de ansatte i datterselskabet A A/S, men ud fra en ordlydsfortolkning  

 af Ligningslovens §  

 7 A, stk. 1, nr. 3,  

 synes alene ansatte i selskabet at kunne være omfattet af  

 medarbejderobligationsordningen.
 Selskabet vil  

 derfor gerne have afklaret, om ordningen kan omfatte de ansatte i A A/S.  

 Ordningen ønskes af administrative hensyn etableret i selskabet frem for at  

 skulle etablere en sideløbende ordning for de forholdsvis få medarbejdere i A  

 A/S.
Ordningen vil  

 blive udformet således, at A A/S påtager sig et gældsforhold overfor  

 selskabet,  

 svarende til obligationerne udstedt til de ansatte hos A A/S.
Gældsforholdet  

 vil blive forrentet og blive indgået på samme vilkår som  

 medarbejderobligationerne, således at A A/S i fuldt omfang refunderer  

 udgifterne.
 Det er efter  

 samme princip, som er gældende for medarbejderaktier, hvor det er muligt at  

 belaste og fratrække udgifterne i arbejdsgiverselskabet, selvom aktien er  

 udstedt af moderselskabet.
 På denne  

 baggrund mener vi, at en refusion af udgifter kan sidestilles med, at  

 obligationerne er tildelt de ansatte af A A/S som arbejdsgiverselskab,  

 således  

 at der kan svares "Ja" til spørgsmål 3.
SKATs indstilling og begrundelse Ad spørgsmål 1 Det følger af  

 ligningslovens §  

 7 A  

 stk. 1 nr. 3,  

 at værdien af udbytteandele og lignende som udloddes til den ansatte i form  

 af  

 obligationer udstedt af virksomheden, ikke skal medregnes i den ansattes  

 skattepligtige indkomst.
 Det er en  

 betingelse for skattefriheden, at adgangen til at erhverve obligationer står  

 åben for alle i virksomheden, dog kan der fastsættes begrænsninger ud fra  

 almene kriterier. jf. ligningslovens §  

 7 A, stk. 2.
 Selskabet  

 tilbyder obligationsordningen til samtlige medarbejdere i uopsagt stilling,  

 der  

 minimum har et års anciennitet.
 Det er SKATs  

 opfattelse, at den skitserede medarbejderobligationsordning opfylder  

 betingelserne  

 i ligningslovens §  

 7 A, stk. 1, nr. 3  

 og stk. 2.
 Ordningen  

 tilbydes medarbejdere i uopsagt stilling.
 Ordningen  

 tilbydes alle medarbejdere i selskabet og datterselskabet A A/S.
 Kravet om et års  

 ansættelse er i overensstemmelse med praksis på området.
Obligationers  

 værdi overstiger efter det oplyste ikke 10 % af medarbejderens løn inklusiv  

 afgift,  

 og obligationerne båndlægges i 5 år.
SKAT henleder opmærksomheden på, at  

 vurderingen af om 10 % 's grænsen er overholdt, skal foretages med  

 udgangspunkt  

 i lønnen efter bruttotrækket.
 SKAT finder som  

 følge af ovenstående, at betingelserne i ligningslovens §  

 7 A, stk. 1, nr. 3 og stk. 2 er opfyldt.
 Selskabet ønsker  

 at kombinere medarbejderobligationsordningen med en aftale om  

 kontantlønsnedgang.
 Der er i praksis  

 opstillet en række betingelser, som skal være opfyldt for, at en sådan  

 ordning  

 kan anerkendes skattemæssigt.
Blandt andet  

 skal arbejdsgiveren have en økonomisk risiko i forbindelse med ordningen.
Det  

 indebærer, at den ansattes kontante lønnedgang skal være et på forhånd  

 fastsat  

 beløb, der ikke reguleres i takt med den ansattes forbrug af naturaliegodet  

 eller af de løbende omkostninger for arbejdsgiveren ved at stille godet til  

 rådighed Der skal  

 foreligge en ændret vederlagsaftale, som indebærer en reel fremadrettet  

 nedgang  

 i den kontante løn.
 Den aftalte  

 lønreduktion skal som udgangspunkt løbe over kalenderåret eller en 12  

 måneders  

 periode.
 Det bemærkes, at  

 et allerede erhvervet krav på kontantløn ikke kan konverteres til en  

 naturalieydelse uden at være i strid med kildeskattelovens § 46, stk.3.
Se  


  

 SKM2006.185.SR Det er SKATs  

 opfattelse, at den beskrevne aftale opfylder ovenstående betingelser.
Dette  

 anses  

 at være tilfældet uanset, om ordningen udbydes i 2006 eller 2007. I begge  

 tilfælde vil aftalen således løbe over en 12 måneders periode.
 SKAT indstiller,  

 at der svares ja til spørgsmål 1.
Ad spørgsmål 2 Den beskrevne  

 ordning er identisk med ordningen beskrevet under spørgsmål 1, dog således,  

 at  

 medarbejderen opsparer 10 % af lønnen i de sidste 4 måneder af 2006.
 Som anført under  

 besvarelsen af spørgsmål 1, er det en betingelse, at en aftale om  

 kontantlønsnedgang  

 kombineret med en medarbejderobligationsordning løber over en 12 måneders  

 periode.
 Denne betingelse  

 er ikke opfyldt, og SKAT indstiller som følge heraf, at der svares nej til  

 spørgsmål 2.
Ad spørgsmål 3 Det er SKATs  

 opfattelse, at det er i overensstemmelse med ordlyden af ligningslovens §  

 7 A, stk. 1, nr. 3, og praksis på området, at  

 medarbejderobligationer udbydes til medarbejderne i et selskabs  

 datterselskab.
 Det indstilles  

 derfor, at der svares ja til spørgsmål 3.
Skatterådets afgørelse og begrundelse Skatterådet  

  

 tiltræder SKATs  

 indstilling.
