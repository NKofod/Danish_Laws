 I henhold til § 48, stk. 5, § 48A og § 90 i kildeskatteloven, jfr.  

 lovbekendtgørelse nr. 351 af 20. juli 1970, bestemmes følgende:
 § 1.  Ved den indeholdelsespligtiges beregning af  

 A-skat kan det beløb, hvoraf skatten beregnes, nedrundes til det nærmeste med  

 10 delelige kronebeløb.
Stk. 2.  Når nedrunding foretages efter stk. 1, afrundes  

 det beregnede skattebeløb opad til det nærmeste hele kronebeløb.
Foretages  

 der ikke nedrunding efter stk. 1, nedrundes det beregnede skattebeløb til det  

 nærmeste hele kronebeløb.
 § 2.  I følgende arter af A-indkomst foretages  

 indeholdelse af foreløbig skat uden anvendelse af skattekort eller bikort:
 1. Dagpenge fra anerkendte arbejdsløshedskasser.
 2. Strejke- og lockoutgodtgørelser, der ydes som  

 dagpenge.
 3. Ydelser, der efter finansministeriets  

 bekendtgørelse nr. 145 af 28. marts 1969 § 1, nr. 5 og nr. 6a-d, henregnes  

 til A-indkomst, og som beregnes som dagpenge.
 Stk. 2.  Hvor ganske særlige forhold taler derfor, kan  

 kildeskattedirektoratet tillade, at der indeholdes foreløbig skat uden  

 anvendelse af skattekort eller bikort i andre arter af A-indkomst, der ydes  

 med daglige beløb.
 § 3.  I de i § 2, stk. 1, nr. 1, omhandlede dagpenge  

 indeholdes den foreløbige skat med 15 pct. af den del af det opgjorte  

 dagpengebeløb, der svarer til højst sats 40, og derefter med 35 pct. af  

 resten.
 § 4.  I de i § 2, stk. 1, nr. 2 og nr. 3, og stk. 2,  

 omhandlede ydelser indeholdes den foreløbige skat efter følgende satser:
 Overstiger ydelsen pr. dag 190 kr., beregnes den foreløbige skat som 77  

 kr. af de første 190 kr. og 60 pct. af resten.
 § 5.  Indkomstmodtageren kan begære sig fritaget for  

 indeholdelse af foreløbig skat efter § 3 og § 4, såfremt han foreviser  

 frikort, der udviser, at der ikke skal indeholdes foreløbig skat i den  

 pågældende indkomst.
§ 6.  Hvor praktiske hensyn i ganske særlige tilfælde  

 taler derfor, kan kildeskattedirektoratet tillade, at der i en periode på  

 ikke over 2 måneder indeholdes foreløbig skat uden anvendelse af skattekort  

 eller bikort i nærmere angivne arter af A-indkomst med 20 pct. af  

 A-indkomsten uden fradrag.
Indeholdelsen skal dog berigtiges i  

 overensstemmelse med forevist skattekort, bikort eller frikort, såfremt  

 indkomstmodtageren begærer dette.
 Stk. 2.  Hvor indeholdelse af foreløbig skat sker efter  

 stk. 1, påhviler det den indeholdelsespligtige at give indkomstmodtageren  

 underretning herom.
 § 7.  Bekendtgørelsen træder i kraft den 1. januar  

 1971. Samtidig ophæves finansministeriets bekendtgørelser nr. 506 af 21.  

 november 1969 om indeholdelse af A-skat uden anvendelse af skattekort m.v.,  

 nr. 142 af 25. marts 1970 om indeholdelse af A-skat i  

 arbejdsløshedsunderstøttelse og nr. 395 af 28. august 1970 om indeholdelse af  

 A-skat i arbejdsløshedsunderstøttelse.
 Finansministeriet, den 18. december  

 1970.
 Poul Møller.
