I Henhold til § 13 i Lov Nr. 87 af 21. April 1914 om Embedslægevæsenets  

 Ordning, jfr.
Lov Nr. 132 af 30. Marts 1942, fastsætter Justitsministeren  

 efter Forhandling med Retslægeraadet og Sundhedsstyrelsen følgende Instruks  

 for Foretagelsen af Lovmæssige Obduktioner.
 Almindelige Regler.
1. Den lovmæssige Obduktion udføres af en af  

 Justitsministeriet udpeget særlig sagkyndig Læge i Forening med den  

 autoriserede Retslæge.
Hvis den autoriserede Retslæge har Forfald,  

 konstituerer Amtet en anden Læge, saavidt muligt den nærmest boende  

 autoriserede Retslæge, til i hans Sted at deltage i Udførelsen af  

 Obduktionen.
I den særlig sagkyndige Læges Forfald udpeger Justitsministeriet  

 en anden saadan Læge.
Medens ordentligvis den tilkaldte sagkyndige Læge  

 udfører Obduktionen og dikterer det fundne til Obduktionsberetningen,  

 paahviler det Retslægen at kontrollere ethvert Fund og paase, at intet  

 forglemmes.
Har den Afdøde været under Lægebehandling, paahviler det Retslægen at  

 underrette vedkommende Læge om Tid og Sted for Obduktionen.
Lægen har  

 herefter Adgang til at overvære denne.
 2. Det paahviler Politimesteren, saavidt muligt efter  

 Forhandling med Retslægen, at sørge for et passende, om Vinteren opvarmet,  

 Lokale, hvor Obduktionen kan foregaa uforstyrret, i hvilken Henseende det  

 efter Omstændighederne vil kunne være hensigtsmæssigt, at der rettes  

 Henvendelse til de stedlige Sygehuse om Benyttelse af disses Lokaler.
 Det er ikke nødvendigt, at Lokalet er beliggende indenfor Politikredsen,  

 og man maa, navnlig for saa vidt angaar de i Nærheden af København, Odense og  

 Aarhus beliggende Politikredse, finde det ønskeligt, at henholdsvis  

 Universitetets retsmedicinske Institut, Odense Amts og Bys Sygehus i Odense  

 og Kommunehospitalet i Aarhus benyttes til Foretagelse af Obduktioner i alle  

 Tilfælde, hvor dette kan ske uden større Ulempe eller Bekostning.
Endvidere paahviler det Politimesteren at drage Omsorg for, at alle Sagens  

 Akter er til Stede, forinden Obduktionen paabegyndes.
Politimesteren bør saa  

 vidt muligt stille en Politibetjent eller anden Medhjælp, der kan betjene en  

 Skrivemaskine, til Disposition ved Obduktionsforretningen til efter Diktat  

 paa Skrivemaskine at nedskrive Beretningen, der da samtidig bør tages i det  

 fornødne Antal Eksemplarer.
3. Enhver Transport af Liget bør foregaa i vandret  

 Stilling.
Hovedet maa ikke ligge lavt.
Der maa udvises den største  

 Forsigtighed, saaledes at Liget ikke udsættes for stærke Rystelser, Tryk  

 eller Beskadigelser af nogen Art.
Ligets Lemmer maa ikke udrettes med Magt.
 4. Er Liget frossent, maa det anbringes i et opvarmet  

 Lokale saa betids, at Optøningen er tilendebragt, før Obduktionen begynder.  

 Optøningen maa ikke fremkaldes paa anden Maade.
 5. Kun i Nødsfald maa Obduktionen foretages ved  

 kunstigt Lys, ligesom det saa vidt muligt bør undgaas at foretage Obduktionen  

 under aaben Himmel.
 6. Ligets Forraadnelse eller Opløsning fritager ikke  

 Obducenterne for at foretage Obduktionen saa fuldstændigt og omhyggeligt som  

 muligt.
 7. I Tilfælde, hvor et Lig opgraves til lovmæssig  

 Obduktion, skal Retslægen overvære Opgravningen, notere, i hvilken Tilstand  

 Kisten forefindes, samt, hvis Spørgsmaal om Forgiftning kan komme til at  

 foreligge, drage Omsorg for, at der tages Prøver af: a) Ligets Underlag i  

 Kisten, b) hvad der ellers maatte findes i denne, c) Bundstykket i Kisten, d)  

 Jorden derunder, e) Jord andetsteds fra Kirkegaarden.
8. Den tilkaldte Sagkyndige medbringer følgende  

 Instrumenter og Genstande i forsvarlig Stand:(* 1) * 4 store Knive, * 4 mindre Knive, 1 Organkniv, * 2 anatomiske Pincetter, * 1 Hagepincet, 2 Peans Pincetter, 1 stor Saks, * 2 mellemstore Sakse, * 2 smaa Sakse, 1 Tarmsaks, 1 større Bensaks, * 1 mindre Bensaks, * 1 tyk Sonde, * 1 fin Sonde, * 1 Hulsonde, 1 Sav, 1 Stiksav, 1 Mejsel, 1 Kølle, 2 Brunetti's Mejsler, 1  

 Rakiotom, 1 Knogletang, 1 Chavigny's Løftestang, 1 Duraløser, * 1 Rougine, 1 Kefaluk, 1 Myelotom, 1 Hjernekniv, 1 Glassprøjte med  

 Metalstempel, Rumfang 10 kubikcentimeter, spidse butonnerede Kanyler, 2  

 større Suturnaale, 2 mindre Suturnaale, * 1 Aneurismenaal, * 1 Staalbaandmaal, * 1 Krumpasser, 1 elastisk Kateter for voksne, 1 elastisk Kateter for  

 Børn, 1 Maaleglas med Inddeling, Rumfang 500 kubikcentimeter, * 1 do. - - , - 200 kubikcentimeter, * 1 Tinske, * 1 Vægt med Lodder af samlet Vægt 5 Kilo, 13 Glasholdere med sleben Prop,  

 3 Wassermann-Glas i Træ- eller Paphylstre, * 3 mindre Glas indeholdende 10 procent vandig Formalin, * 2 - - - absolut Alkohol, * 1 Lupe, 1 Spektroskop, * 2 Par Gummihandsker, * 1 Gummiforklæde, * 2 Sektionskitler, 1 Redekam, Neglebørster, * Svampe, Gazebind, Hydrofilt Vat, Jodtinktur, Lugol's Vædske,  

 Natriumhydrosulfit, Benzidinpulvere, Eddikesyreopløsning, 50 procent,  

 Kobbersulfatopløsning, 1 promille, Almen's Vædske, Filtrerpapirstrimler,  

 Lakmuspapir, * Objektglas, * Dækglas, 1 Brændejern, 4 sterile Reagensglas, 3 sterile Glasæsker, 6  

 sterile Pasteur's Pipetter, 1 Stykke sterilt Glasrør, * Farvede Blyanter m.m.
 * Skemaer til Indtegning af Læsioner o.desl.
 Fremgangsmaaden.
Den i det følgende angivne Fremgangsmaade er en Normalmetode, der ikke bør  

 fraviges, med mindre særlige Grunde taler derfor.
Væsentlige Fravigelser  

 begrundes og beskrives i Obduktionsberetningen.
Det er en Selvfølge, at ogsaa  

 Forandringer, der ikke udtrykkeligt er nævnt, maa undersøges og beskrives,  

 ligesom man paa ethvert Punkt bør drage sig Videnskabens Fremskridt til  

 Nytte.
 Paa Grund af de særlige Forhold, der gælder for Obduktionen af Nyfødte,  

 skal denne senere beskrives for sig.
 Obduktionen falder i to Afsnit: den udvendige og den indvendige  

 Undersøgelse.
A.
Udvendig Undersøgelse.
1. Hvis Liget er paaklædt, nævnes kort, hvilke  

 Beklædningsgenstande der findes.
Hvis der paa Klædningsstykkerne findes  

 Blodpletter, sædlignende Pletter, Mærker efter Skud, Stik, Forbrænding eller  

 deslige, kræver disse en nøjere Undersøgelse.
Derefter fjernes Klæderne,  

 eventuelt ved Opklipning.
2. Der gives nu en almindelig Beskrivelse af Liget,  

 hvori angives Køn, Alder (eventuelt efter Skøn), Længde, Vægt (eventuelt  

 efter Skøn) samt Ernæringstilstand, navnlig Muskulaturens og Fedtvævets  

 Udvikling.
Hos Kvinder beskrives mammæ's Tilstand.
Særlige Kendetegn som Ar,  

 Tatoveringer, Modermærker o.l. noteres, og dette gælder navnlig, naar den  

 afdødes Identitet ikke er fastslaaet, i hvilket Fald ogsaa Farve og  

 Beskaffenhed af Hud, Haar, Skæg, Tænder og Øjne omhyggeligt optegnes.  

 Ligeledes beskrives muligt tilstedeværende Vidnesbyrd om den afdødes  

 Haandtering.
 3. Af Dødstegnene maa omhyggelig beskrives  

 Dødsstivhed, hvis Udbredelse og Udvikling noteres, Dødspletterne, hvis Farve,  

 Beliggenhed og Styrke optegnes, samt Forraadnelsens forskellige Tegn (Luft,  

 Misfarvning, Luftudvikling, Afløsning af epidermis).
4. De naturlige Legemsaabninger efterses særligt med  

 Henblik paa Udflod, Blødning eller Tilstedeværelse af fremmede Legemer.  

 Eventuelt tages Præparater til mikroskopisk Undersøgelse.
Man undersøger, om  

 der kan paavises nogen særlig Lugt (Blaasyre, Nikotin, Spiritus el. lign.)  

 fra Næse og Mund, f.Eks. naar man drejer Liget eller trykker paa Brystkassen.  

 Urinen udtømmes med Kateter, dens Mængde maales, og den opbevares til  

 eventuel nærmere Undersøgelse.
 Hvis noget af nævnte Dødstegn mangler maa det særlig bemærkes.
 5. Alle Tilsmudsninger med Blod, Afføring, Jord o.a.  

 noteres og beskrives, før de fjernes ved Afvaskning.
 6. Der foretages Undersøgelse for Ekkymoser i Hud og  

 conjunctivæ.
7. Der undersøges for udvendige Læsioner, saaledes at  

 intet Parti af Legemet overses.
Hvis der findes Saar, maales og beskrives  

 disse.
Deres Beliggenhed bestemmes i Forhold til faste Punkter af Skelettet  

 og indtegnes eventuelt paa Skemaer.
De bør under ingen Omstændigheder  

 sonderes.
Den videre Undersøgelse sker bedst paa den Maade, at man ikke  

 skærer direkte ind paa dem, men gennemskærer Huden i nogen Afstand og  

 afdissekerer den i saa stor Udstrækning som nødvendigt for at kunne overse  

 det subkutane Væv i Saarets Omfang.
Paa lignende Maade beskrives og maales, eventuelt aftegnes, Exkoriationer  

 og Ekkymoser.
Ekkymoser og Pletter, der ligner saadanne, incideres for at  

 sikre Erkendelsen; ligesaa bør det ikke forsømmes at undersøge for dybere  

 Blødninger ved Anlæggelse af store Incisioner ogsaa paa Steder, hvor Huden  

 tilsyneladende er sund.
 8. Til Slut undersøges ved Palpation og Prøve for  

 abnorm Bevægelighed, om der findes noget Brud af Knogler (Extremiteter,  

 columna, Kraniet og Bækkenet).
 9. Beskadigelser, der efter de foreliggende  

 Oplysninger utvivlsomt skyldes postmortelle Traumer, beskrives kun kortfattet  

 med Bemærkning om Oprindelsen.
B.
Indvendig Undersøgelse.
 Man undersøger i alle Tilfælde:
I.
Kraniehulen.
II. a) Mundhule og Halsorganer, b) Brysthule, c) Bughule, og om nødvendigt  

 desuden III.
Knogler, Led og Muskler samt IV.
Rygmarvskanalen.
 Er der Grund til at formode, at Døden skyldes Luftemboli, foretages  

 Undersøgelsen herfor før alle andre Undersøgelser ved paa sædvanlig Maade at  

 aabne højre Ventrikel og arteria pulmonalis under Vand.
I.
Undersøgelse af Kraniet og Hjernen.
 1. Efter fornyet Undersøgelse af Hovedhuden, om  

 fornødent efter Afklipning af Haaret, anlægges et Hudsnit, der strækker sig  

 tværs over Hovedet fra den ene proc. mastoideus til den anden, idet man  

 saavidt muligt gaar uden om Saar eller andre Læsioner.
 2. Efter Løsning af Hud og galea, hvorved man særlig  

 agter paa mulige Blødninger, gennemsaves Kraniet i dets største horisontale  

 Omkreds, og Theca cranii aftages, idet man undgaar at beskadige dura mater  

 saavelsom at frembringe Fissurer i Kraniet eller forandre allerede  

 tilstedeværende.
3. Efter Opklipning af sinus longitudinalis undersøges  

 dura mater for mulige Læsioner.
Den opklippes langs Savsnittet, og efter  

 Undersøgelse af Indsiden løsnes Tilhæftningen til crista galli, og dura slaas  

 tilbage.
Hvis der findes Brud af Kraniet, maales dettes Tykkelse paa det  

 paagældende Sted.
 4. Man undersøger, om der kan paavises nogen  

 ejendommelig Lugt ved Hjernen (Blaasyre, Spiritus, Fusel, Aceton o.l.). Denne  

 Undersøgelse gentages, naar der senere lægges Indsnit i Hjernesubstansen.
 5. Hjernens bløde Hinder efterses, navnlig med Hensyn  

 til Blødning, Betændelse, Fortykkelse og Fugtighedsgrad, ligesom Karrenes  

 Fyldning noteres.
6. Nu udtages Hjernen forsigtigt i Forbindelse med  

 pons, medulla oblongata og cerebellum, idet man ser efter, om der findes  

 nogen Art Vædske paa Basis.
Hvis der er Grund til her at formode Læsioner af  

 dura mater, bør man undgaa Snittene i tentorium, idet man gennemskærer crura  

 cerebri og venter med Udtagelse af pons, medulla oblongata og cerebellum til  

 senere.
7. Dura mater paa Basis efterses, de venøse sinus  

 opklippes, og for saa vidt cerebellum, pons og medulla oblongata er ladt  

 tilbage, udtages de nu.
Dura fjernes fra basis cranii, og man undersøger, om  

 der findes Frakturer, idet Inspektionen forbindes med en Prøve for abnorm  

 Mobilitet.
Paa lignende Maade efterses theca cranii for Fraktur.
 Er der Grund til at antage en Ørelidelse, opmejsles Mellemøret og cellulæ  

 mastoideæ.
8. Hjernens Grundflade undersøges.
De store Arterier  

 efterses.
Pia mater fjernes fra et større Parti af Hjernens Overflade, og man  

 mærker sig, om den sidder abnormt fast.
Herefter foretages den egentlige  

 Sektion af Hjernen, idet man nøje efterser dennes samtlige Dele og beskriver  

 Vævets Konsistens og Blodfyldning samt Mængden af Vædske i Ventriklerne.  

 Patologiske Forandringer (navnlig Blødninger og Emollitioner) saavelsom  

 Læsioner beskrives omhyggeligt med Hensyn til Sæde og Udbredning.
Ved  

 Mistanke om Fedtemboli opbevares Smaastykker af Hjernen i vandig Formalin til  

 mikroskopisk Undersøgelse.
 9. Alle vigtige Fund indtegnes saa vidt muligt paa  

 Skemaer.
II.
Undersøgelse af Mundhule, Halsorganer, Brysthule og Bughule.
1. Man begynder med at lægge et Snit, der fra Spidsen  

 af Hagen forløber nedad i Midtlinien, gaar til venstre for umbilicus og ender  

 ved Symfysen.
Ved dette Snit maa kun spaltes Hud og subkutant Væv.
Derefter  

 aabnes peritoneum umiddelbart nedenfor proc. ensiformis forsigtigt med Pincet  

 og Saks eller Kniv saa meget, at to Fingre kan indføres, og idet disse løfter  

 Bugvæggen i Vejret, gennemskæres denne helt ned til Symfysen.
Enhver Læsion  

 af Tarme eller andre Organer maa omhyggeligt undgaas.
Tilstedeværelse af Luft  

 i peritoneum kan paavises ved paa sædvanlig Maade at foretage Incisionen  

 under Vand.
2. Paa thorax præpareres Huden af i Forbindelse med  

 Muskulaturen, saaledes at Ribbenene blottes.
Musculi recti abdominis  

 gennemskæres helt nedadtil fra Peritonealsiden.
Hudmuskellapperne slaas til  

 Side, og hos Kvinder undersøges mammæ, idet de incideres fra Lappernes  

 Bagside.
 3. Diafragmas Stand bestemmes.
4. Peritonealhulen underkastes nu en indgaaende  

 Undersøgelse.
Alt abnormt Indhold opsamles, og Mængden maales.
Man mærker sig  

 fremtrædende Ejendommeligheder ved Organernes Udseende og Lejring.
Man  

 efterser processus vermiformis, undersøger Ventrikel og Tarm for Perforation,  

 Tarmen desuden for Volvulus og Invagination.
Hvis Ventrikelen er bristet paa  

 Grund af Selvfordøjelse, søges saa meget som muligt af Ventrikelindholdet  

 opsamlet fra Bughulen.
Man ser efter, om der findes Hernier, og noterer deres  

 Indhold; om der er Blødning i pancreas; om der findes Rupturer af Lever,  

 Milt, Nyrer eller andre Organer.
Alle Læsioner beskrives nøje, ligesom  

 Retningen af Skud- eller Stikkanaler bestemmes.
Hos Kvinder efterses  

 genitalia interna, idet man navnlig bemærker, om der er Tegn paa Graviditet;  

 om der er Læsioner af uterus (Perforation, Ruptur); om der findes  

 Salpingitis, Tubargraviditet eller Hæmatocele.
 Herefter kan Udtagelsen af Bugorganerne begynde, under hvilken man  

 eventuelt opsamler Blod fra de store Kar (Nyrekarrene, vasa iliaca) til  

 nærmere Undersøgelse.
 5. Milten løsnes fra Omgivelserne og udtages, idet man  

 ved Overskæringen af Karrene nøje paaser ikke at beskadige Ventriklen.
 6. Der lægges herefter følgende Ligaturer:
7. Tyndtarmen overskæres mellem de under c) nævnte,  

 Tyktarmen mellem de under d) nævnte Ligaturer.
Tyndtarmen udtages nu i  

 Sammenhæng med Tyktarmen.
 8. Vesica løsnes stumpt fra Symfysens Bagside, og  

 Organerne løsnes fra Bækkenbunden ved Overskæring af urethra og rectum, hos  

 Kvinder tillige af vagina saa langt nede i Bækkenet som muligt.
9. Ved Dødsfald under Svangerskab, Fødsel og spontan  

 eller provoceret Abort samt ved Læsioner af genitalia feminina bør man udtage  

 genitalia interna og externa i Sammenhæng.
Efter at Ligets Underextremiteter  

 er abducerede ad maximum, løsnes genitalia externa, perineum og anus ved to  

 symmetriske Buesnit, der fra mons Veneris føres uden om labia majora og mødes  

 bag anus.
Efter at Snittene er ført mere i Dybden, kan de omtalte Dele  

 løspræpareres og udtages i Sammenhæng med de øvrige Organer.
 Man gaar nu over til Undersøgelse af Brysthulen og Halsorganerne.
10. Man gennemskærer eller gennemklipper med Bensaks  

 Ribbensbruskene tæt ved Overgangen til Ribbenene.
Foreligger der Holdepunkter  

 for Antagelse af Pneumothorax, foretages Undersøgelserne herfor paa sædvanlig  

 Maade ved Incision i et eller flere Intercostalrum under Vand.
Ved Læsioner,  

 der angaar Brysthulen, bør selve Ribbenene overskæres et Stykke ud til Siden  

 for at opnaa et bedre Indblik.
Opad føres Snitlinien i alle Tilfælde gennem  

 Sterno-claviculærleddene, som maa aabnes med særlig Forsigtighed for at  

 undgaa Blødning fra de underliggende store Kar.
Derfor gennemskæres foreløbig  

 kun Kapslens Forside, og først naar hele Lappen er løsnet og løftet i Vejret,  

 gennemskæres Sterno-claviculærleddene fuldstændig fra Bagsiden.
11. Man ser efter, om Pleurahulerne indeholder Vædske.  

 Dennes Natur bestemmes, og Mængden maales.
Hvis Lungerne er adhærente til  

 Brystvæggen, løsnes de stumpt.
Man danner sig et foreløbigt Skøn over  

 tilstedeværende Læsioner.
Findes der Saarkanaler, søges disses Retning  

 bestemt ved at sammenholde Læsionerne i Organerne med de tilsvarende i  

 Brystvæggen.
12. Perikardiet aabnes, og Perikardialvædskens Natur  

 og Mængde bestemmes.
Særlige Ejendommeligheder ved Hjertets Udseende saa vel  

 som Læsioner af Hjertet og Perikardiet beskrives nøje.
 13. Halshuden og platysma afdissekeres forsigtigt paa  

 begge Sider fra de underliggende Muskler og Kar.
I Tilfælde af Hængning, Strangulation eller Kværkning saavel som ved andre  

 Læsioner af Halsen bør man foretage en omhyggelig Dissektion af Halsorganerne  

 i deres naturlige Leje.
Musklerne undersøges, gennemskæres og slaas til Side.  

 Carotiderne opklippes.
Larynxbruskene og os hyoideum dissekeres fri og  

 undersøges for Frakturer.
Derefter efterses glandula thyreoidea og thymus.  

 Enhver Blødning i Bindevævet bestemmes nøje med Hensyn til Beliggenhed og  

 Udstrækning.
 14. Tungen løsnes fra sin Tilheftning til Underkæben,  

 og idet den slaas ned, har man, eventuelt efter Gennemsavning af Underkæben i  

 Midtlinien, frit Indblik i Svælget, der efterses for Ætsninger samt for  

 Tilstedeværelsen af fremmede Legemer eller efterladte Rester af saadanne.
15. Derefter lægges et Snit paa Overgangen mellem den  

 bløde og den haarde Gane; bageste Svælgvæg og Halskarrene gennemskæres, og  

 Halsorganerne løsnes fra Hvirvelsøjlen.
Den bløde Gane spaltes.
Svælgets  

 Bagvæg og øverste Del af Spiserøret opklippes bagtil i Midtlinien, hvorefter  

 ligeledes larynx og tracheas øverste Del opklippes bagfra, idet man agter paa  

 fremmede Legemer, abnormt Indhold eller Slimhindeblødninger saavel som paa  

 andre sygelige Forandringer (Oedem, Betændelse o.lign.).
16. Efter at man ved et Eftersyn har sikret sig, at  

 Undersøgelsen in situ af Organer, diafragma og Legemshulernes Vægge er  

 tilendebragt, kan man udtage de tilbageblevne Organer under et og i  

 Sammenhæng.
Man overskærer vasa subclavia ved Sterno-clavilærleddene, vasa  

 iliaca lige nedenfor deres Afgang samt diafragmas Tilheftninger, og løsner  

 forsigtigt, uden Anvendelse af stærkt Træk, Organerne fra columna.
 Den nærmere Undersøgelse af Organerne foretages paa følgende Maade:
17. Perikardiet og Hjertets Ydre undersøges atter.  

 Højre Ventrikel incideres, og der lægges et Snit op i arteria pulmonalis til  

 Undersøgelse for Emboli.
Findes en saadan, eller er der Grund til at formode  

 Tilstedeværelse af Tromber i Hovedgrenene af arteria pulmonalis, føres  

 Snittet ud i disse uden Hensyn til, at aorta overskæres.
Undersøgelse af  

 karrene ved Indførelse af Finger bør ikke finde Sted.
Forefundne Tromber  

 beskrives med Hensyn til Lejring, Struktur, Forgrening, Klappeaftryk og  

 Forhold til Karvæggen, ligesom Længde og Tykkelse maales.
18. Hjertet udtages, maales og opklippes paa sædvanlig  

 Maade.
Blodindholdet beskrives og opbevares eventuelt til nærmere  

 Undersøgelse.
Klapperne og Koronararterierne beskrives.
Vægtykkelsen maales i  

 begge Ventrikler.
Muskulaturen undersøges nøje, eventuelt udtages Stykker til  

 mikroskopisk Undersøgelse.
Hjertets Vægt bestemmes efter Fjernelse af alt  

 Blod.
19. Vena cava inferior opklippes, derefter opklippes  

 aorta i hele dens Længde.
Sygelige Forandringer (Aterosclerose, syfilitisk  

 Aortitis, Aneurismer) beskrives, og de afgaaende Kars Mundinger efterses.  

 Nyrekarrenes Forhold undersøges.
Aorta løspræpareres fra Naboorganerne, idet  

 Sammenhængen med arcus bevares.
 20. Binyrerne og pancreas incideres og undersøges.
21. Nyrerne frigøres fra deres Leje.
Nyrekarrene  

 overklippes, og efter at Uretererne er frigjort, kan Nyrerne i Sammenhæng med  

 Bækkenorganerne præpareres løs fra de øvrige Organer.
22. Tungen, den bløde Gane, Tonsillerne og bageste  

 Svælgvæg efterses og beskrives.
Udviklingen af det lymfatiske Væv noteres.
23. Glandula thyreoidea, thymus og Lymfeglandlerne paa  

 Halsen efterses.
Opklipningen af oesofagus fuldendes.
Slimhinden undersøges  

 for Ætsninger og Varicer.
Oesofagus løsnes fra trachea, idet den overklippes  

 helt opadtil og slaas ned, saaledes at den er i Forbindelse med Ventriklen.
24. Trachea og de store Bronkier opklippes.  

 Slimhindens Tilstand beskrives, ligesaa Indholdet, idet man navnlig efterser,  

 om der findes Blod, Føderester, eventuelt Vædske stammende fra Drukning.  

 Indholdets Reaktion paa Lakmuspapir bestemmes.
Bronkialglandlerne efterses.
 25. Brystorganerne skilles fra Bugorganerne ved  

 Overklipning af Perikardiets Tilheftning til diafragma.
26. Lungernes Overflade efterses for  

 Fibrinbelægninger, Ekkymoser i pleura samt overfladiske Blødninger i  

 Lungevævet.
Læsioner beskrives.
Ved Pneumotorax eftersøges smaa Rupturer af  

 pleura ved Undersøgelse af de mistænkelige Partier under Vand.
Lungevævet  

 efterses paa de sædvanlige frontale Snit ind mod hilus.
Til Paavisning af  

 Læsioner kan det være formaalstjenligt at anvende andre Snitretninger, f.Eks.  

 Snit lodret paa Forløbet af Skud- eller Stikkanaler.
Forefindes fastere  

 Partier, beskrives deres Farve og Snitflade, og man prøver, om udskaarne smaa  

 Stykker synker til Bunds i Vand eller flyder oven paa.
Bronkiegrenene  

 opklippes og efterses.
Hvis der er Tvivl om Naturen af Bronkieindholdet eller  

 forefundne sygelige Processer i Lungevævet, udtages Prøver til Mikroskopi.  

 Ved Mistanke om Fedtemboli opbevares Smaastykker af Lungevævet i vandig  

 Formalin til nærmere Undersøgelse.
27. Efter Undersøgelse af Ventriklens Udside, hvor man  

 særlig lægger Mærke til Karrenes Fyldning og Farve, klippes der et Hul paa  

 den store Kurvatur, og hele Ventrikelindholdet opfanges i et omhyggeligt  

 renset Maaleglas.
Man noterer, om Indholdet har nogen særlig Lugt, og  

 bestemmer Reaktionen paa Lakmuspapir.
Findes der Krystaller eller  

 mistænkelige Plantedele, opbevares de til mikroskopisk Undersøgelse.
Nu  

 fjernes Ventriklens Ligaturer saa vel som Ligaturerne paa duodenum, efter at  

 man eventuelt har sikret sig dennes Indhold.
Ventriklen opklippes langs den  

 store Kurvatur, og Snittet fortsættes langs duodenums Forside.
Slimhinden  

 efterses bl.a. for Blødning, Ætsning og Ulcerationer.
 28. Miltens Udseende og Konsistensen beskrives, paa  

 Snitfladen efterses tillige Vævets Farve, og om der findes nogen Tegning,  

 navnlig om Folliklerne er fremtrædende.
 29. Galdeveje, Galdeblære og Portaare opklippes og  

 undersøges.
30. Leverens Overflade og Rand beskrives.
Leveren  

 maales og vejes.
Paa Snitfladen efterses Farve og Tegning.
Man bestemmer  

 Vævets Konsistens og Blodfylde og mærker sig, om der afsætter sig Fedt paa  

 Kniven ved Gennemskæringen.
 31. Nyrer, Ureterer, vesica, prostata, testes,  

 epididymides og vesiculæ seminales undersøges.
32. De kvindelige genitalia undersøges med særlig  

 Omhu.
Uterus Overflade samt fossa Douglasii efterses atter.
Vesica spaltes  

 ved et sagittalt Snit og slaas tilside; man efterser, om der findes fremmede  

 Legemer, Perforationer, Ætsninger eller patologisk Sekret i Vagina, hvorefter  

 den opklippes forsigtigt langs Forvæggen.
Eventuelt tages Prøver af Vaginal-  

 eller Cervicalsekret til mikroskopisk Undersøgelse.
Hvis de ydre genitalia er  

 udtaget i Sammenhæng med Bækkenorganer og Nyrer, begynder man med Inspektion  

 af labia majora, labia minora og Hymen, ligesom anus og dens Omgivelser paany  

 underkastes Undersøgelse for Læsioner i Hud og Slimhinde.
Det noteres, om  

 anus er gabende.
Derefter opklippes urethra, og Undersøgelsen af vesica og  

 vagina foretages som foran nævnt.
Orificium uteri externum beskrives.  

 Uterushulen aabnes ved et Snit i Forvæggen, og det noteres, om der findes  

 Graviditet eller Mærker derefter (Placentarrester, Placentarsted). Hvis dette  

 er Tilfældet, maales Organets Længde og Bredde samt Væggens Tykkelse.  

 Endvidere undersøges uterus for Perforationer, og man efterser, om der i  

 Væggen eller Parametrierne findes betændelsesagtige Forandringer eller  

 Tromber.
Venæ spermaticæ undersøges.
Tubæ og Ovarier efterses.
Hvis der  

 findes corpora lutea, maales og beskrives de.
33. Rectum opklippes og undersøges.
Indholdet  

 beskrives og opbevares eventuelt i et rent Glas til nærmere Undersøgelse.
34. Mesenteriet undersøges.
Frembyder Lymfeglandlerne  

 eller Karrene Forandringer, undersøges det tilsvarende Parti af Tarmen.
35. Tarmen opklippes langs Mesenteriets Tilheftning  

 uden forudgaaende Udskyldning.
Tarmindhold opsamles eventuelt i et Glas til  

 nærmere Undersøgelse.
Derefter undersøges Slimhinden for Tilstedeværelsen af  

 Ætsninger eller Saar.
Det lymfoide Vævs Udvikling noteres.
 36. Er der i arteria pulmonalis paavist Emboli,  

 eftersøges den primære Trombose i de større Vener.
 37. Ved Formodning om Sygdomme i de bloddannende  

 Organer eller Infektionssygdomme med Sæde i det lymfadenoide System  

 undersøges Lymfeglandlerne samt Knoglemarven i femurs Diafyse.
 38. Hvis noget Organ skønnes forstørret eller  

 formindsket, bestemmes Maal og Vægt.
39. Sluttelig anføres, om Blodet er flydende eller  

 delvis koaguleret.
I Tilfælde af Blødning angives, hvorvidt Blodmængden i de  

 store Kar saavelsom i Organerne skønnes nedsat.
III.
Undersøgelse af Knogler, Led og Muskler.
1. Columna undersøges ved Inspektion og Palpation af  

 Hvirvlernes Forflade.
Paavises der sygelige Forandringer eller Læsioner,  

 eller er der Grund til at formode saadanne, undersøges columna ogsaa fra  

 Dorsalsiden, efter at Rygmusklerne er fjernede.
Eventuelt udtages de  

 paagældende Hvirvler til nærmere Undersøgelse.
Denne bør ogsaa gælde medulla  

 spinalis.
 2. Er der Grund til at antage Læsioner eller sygelige  

 Forandringer i Extremitetsknogler Ribben eller Bækkenknogler, undersøges  

 disse ved Incision gennem Bløddelene, Blodudtrædninger i Brudenderne og de  

 omgivende Væv beskrives nøjagtigt, navnlig noteres, om Blodet er koaguleret  

 eller flydende.
 3. Forefindes Læsioner eller Sygdomme i Leddene, eller  

 formodes saadanne at være tilstede, aabnes og undersøges disse.
 4. Hvis Liget er af en ubekendt Person, anføres  

 saadanne Ejendommeligheder ved Knoglerne, der kan vejlede ved Bedømmelse af  

 Alderen.
 5. Ved Formodning om Trichinose udtages Stykker af  

 diafragma, Intercostal- og Prætrachealmusklerne til mikroskopisk  

 Undersøgelse.
IV.
Undersøgelse af Rygmarven.
Hvis Dødsaarsagen ikke er paavist ved Undersøgelsen af de øvrige  

 Legemshuler, eller hvis det af andre Grunde skønnes nødvendigt, aabnes  

 Rygmarvskanalen til Undersøgelse af medulla spinalis.
Aabningen sker bedst  

 fra Ligets Dorsalside.
Saavel ved Aabningen af Spinalkanalen som ved  

 Udtagelsen af Rygmarven bør man gaa frem med den største Forsigtighed.
Tryk  

 og Bøjning af Rygmarven maa absolut undgaas.
Dura mater opklippes.
Saavel  

 dennes Indside som de bløde Hinder undersøges for Betændelsesforandringer og  

 Blødning.
Rygmarvssubstansen efterses paa Tværsnit.
Formodes finere  

 Forandringer, fixeres Stykker til nærmere Undersøgelse.
 Obduktion af Nyfødte.
A.
Udvendig Undersøgelse.
1. Hvis Liget er indpakket, beskrives Indpakningen  

 omhyggeligt, og det noteres, om den er tilsmudset med Blod, meconium eller  

 lign.
Det undersøges, om der ligger strammende Baand omkring Barnets Hals,  

 eller om Tøj eller andet er indstoppet i Barnets Mund.
Efter Obduktionen  

 overleveres alt Indpakningsmaterialet til Politiet.
 2. Man noterer Barnets Køn, Ernæringstilstand, Længde  

 og Vægt, beskriver Dødstegnene (Rigor, Livores, Forraadnelse) og noterer, om  

 der paa Huden findes vernix caseosa, Blod, meconium eller anden Tilsmudsning.
 3. Man undersøger, om der er fri Rand paa  

 Fingerneglene, om Næse- og Ørebruske er faste eller bløde, hos Drenge om  

 Testes er nedstegne, hos Pigebørn om labia majora dækker labia minora.  

 Udbredningen af Lanugohaar bestemmes, Hovedhaarets Længde maales, og dets  

 Beskaffenhed beskrives.
 Derefter tages følgende Maal:
 Pande-Nakkediameteren.
 Hage-Nakkediameteren.
 Hovedets bitemporale Tværdiameter.
 Hovedets Omfang.
 Skulderbredden.
 Hoftebredden.
 Benkærnens Størrelse i femur's nederste Epifyse paa begge Sider. - - i  

 talus og calcaneus.
 4. Der undersøges for Ekkymoser i Hud og conjunctivæ.
 5. Man undersøger, om der er Blod i Ører eller Næse,  

 om der er fremmede Legemer i Munden, om der er meconium ved anus.
6. Endelig undersøges, om der er andre Tegn til Vold  

 (Snørefure, Neglemærker, Ekkymoser om Mund og Næse eller andet). Det noteres,  

 hvis saadanne mangler.
Der lægges en Række Snit om Mund og Næse til  

 Paavisning af Blødninger i det subkutane Væv.
 7. Navlesnoren maales og beskrives (Indtørring,  

 Overrivning, syfilistisk Karlidelse). Placenta undersøges, vejes og maales.
B.
Indvendig Undersøgelse.
1.Der lægges et Hudsnit fra Hagen til lidt ovenfor umbilicus, hvor man  

 derpaa lader Snittet dele sig i to Grene, som føres ned mod spina ossis ilii  

 paa begge Sider.
Peritoneum aabnes forsigtigt, Lappen slaas ned, og  

 Navlekarrene undersøges.
Huden præpareres til Side paa Hals og Bryst.
2. Der lægges en Ligatur om trachea i jugulum, en  

 enkelt Ligatur paa oseofagus ved cardia, en dobbelt Ligatur paa duodenum  

 mellem pylorus og Indmundingen af ductus choledochus, en dobbelt Ligatur paa  

 Overgangen mellem duodenum og jejunum og en dobbelt Ligatur mellem S-Romanum  

 og rectum.
Ventriklen udtages, og der anstilles Svømmeprøve med den,  

 hvorefter den opklippes, og Indholdet undersøges.
Tarmen udtages og prøves  

 paa lignende Maade for Luftholdighed, idet man særlig lægger Mærke til det  

 luftfyldte Partis Udstrækning.
Milten udtages og undersøges.
3. Thorax aabnes, og man efterser Lungernes Lejring,  

 deres Konsistens og Farve, Overfladens Beskaffenhed, Tilstedeværelsen af  

 Ekkymoser og for det blotte Øje synlige Luftblærer.
Ved Hjælp af Lupe  

 undersøges, om Alveolerne er luftfyldte.
 4. Efter Løsning af Tungen og Gennenklipning af  

 Underkæben ser man nøje efter, om der er fremmede Legemer eller efterladte  

 Rester af saadanne i Mundhule eller Svælg.
Derefter gennemskæres den bløde Gane og bageste Svælgvæg.
Karrene og  

 Halsorganerne løsnes fra Hvirvelsøjlen. Øverste Del af oesofagus samt larynx  

 og trachea opklippes med det samme og efterses for abnormt Indhold.
 5. Bækkenorganerne løsnes fra Bækkenbunden, hvorefter  

 Organerne udtages samlede som tidligere beskrevet, og man prøver, om Lungerne  

 ved Svømmeprøve kan bære de øvrige Organer oppe; er dette ikke Tilfældet,  

 gentages Svømmeprøven, efter at Lever, pancreas og diafragma er fjernet.
 6. Hjertet udtages og undersøges navnlig med Henblik  

 paa Misdannelser (Septumdefekter, Transposition eller Atresi af de store  

 Karstammer). Aorta og vena cavæ opklippes og undersøges.
7. Opklipningen af trachea fuldendes, og Snittet  

 forlænges ud i Bronkierne, hvis Indhold nøje undersøges og beskrives, idet  

 der eventuelt tages Prøver til mikroskopisk Undersøgelse.
Derefter gentages  

 Svømmeprøven med hver Lunge for sig saavel som med udskaarne Lungestykker.  

 Undersøgelsen med Lupe gentages.
Der lægges Snit i Lungerne, og der tages  

 eventuelt Prøver af Indholdet i Bronkierne og Vædsken fra Lungernes  

 Snitflader.
8. Sluttelig undersøges thymus, Lever, Binyrer,  

 pancreas, Nyrer og Bækkenorganer.
Tarmen opklippes, og Indholdet beskrives.
9. Ved Undersøgelsen af Hovedet bemærkes, om der  

 findes Fødselssvulst i det subkutane Væv.
Kraniet undersøges for Frakturer og  

 Kefalhæmatom.
Kraniet aabnes ved med en kraftig Saks at afklippe theca langs Kraniets  

 største horisontale Omkreds saaledes, at ethvert stærkt Tryk eller Træk  

 undgaas.
Af hensyn til Undersøgelsen for Bristninger i tentorium cerebelli  

 bør Opklipningen i Almindelighed ske saaledes, at Kraniets saggittale  

 Midterparti med Insertionen af falx cerebi skaanes.
Hjernens Hemisfærer  

 undersøges først in situ og derpaa efter forsigtigt at være skilt fra  

 Hjernestammen og udtagne.
Hjernen saavel som dens Hinder undersøges særligt  

 for Blødninger.
Tentorium og falx kan nu efterses, hvorefter de overklippes,  

 saaledes at cerebellum sammen med den resterende Del af Hjernestammen og  

 medulla oblongata bekvemt kan udtages og undersøges.
10. Undersøgelsen af medulla spinalis og dens Hinder  

 foretages i alle Tilfælde.
Spinalkanalen aabnes bedst ved Overklipning af  

 Hvirvelbunden.
11. Til Paavisning af Syfilis er mikroskopisk  

 Undersøgelse ofte nødvendig.
Ved Undersøgelse for Osteochondritis foretages  

 Spaltningen paa Epifyse-Diafyse-Grænsen ved, at man fører Kniven fra Diafysen  

 mod Brusken, ikke omvendt.
 12. Sluttelig anføres, om Blodet er flydende eller  

 koaguleret, og om Blodmængdens Størrelse skønnes normal eller nedsat.
 Udtagelse og Indsendelse af Ligdele m.v. til kemisk Undersøgelse.
 I.
Foreligger der enten paa grund af Resultatet af en foretagen Obduktion  

 eller paa Grund af foretagne Politiafhøringer Mistanke om en Forgiftning som  

 fuldstændig eller delvis Aarsag til Dødens Indtræden, eller er der sikre  

 Holdepunkter for at antage, at en Forgiftning har fundet Sted, uden at dennes  

 Betydning for Dødens Indtræden foreligger klart oplyst, skal Organer, Mave-  

 og Tarmindhold m.v. indsendes til kemisk Undersøgelse.
I Tilfælde, hvor  

 Mistanke om Forgiftning ikke foreligger, og hvor Obduktionsfundet ikke giver  

 nogen Oplysninger om Dødsaarsagen, kan der, hvis det skønnes fornødent,  

 ligelides indsendes Organer m.v. til kemisk Undersøgelse.
Indsendelse af  

 Organer til kemisk Undersøgelse maa i alle Tilfælde kun finde Sted efter  

 Aftale med Politiet.
 II.
Materialet skal opsamles og indsendes i omhyggeligt rensede, fuldstændig  

 tørre Beholdere af Glas, saa vidt muligt lukkede med slebne Glaspropper.
Ved  

 Benyttelse af Korkpropper skal disse i Forvejen være omhyggeligt udkogt i  

 Vand.
Gummipropper eller Lukning ved Hjælp af Gummiringe maa ikke benyttes.
Hver enkelt Beholder skal forsegles og forsynes med en Paaskrift, der  

 angiver: 1) Sagens Nummer, 2) Afdødes Navn, 3) Glassets Indhold samt 4) Dato.  

 Forskellige Organer og Ligdele maa ikke blandes i samme Glas, men skal  

 indsendes i hver sin Beholder.
Sædvanligvis bør Organer m.m. opsamles i 13  

 Beholdere:
 1. Ventriklen.
 2. Ventrikelindholdet (se dog III.).
 3. Tyndtarmen.
 4. Tyndtarmsindholdet.
 5. Tyktarmen.
 6. Tyktarmsindholdet.
 7. Leveren (hele Organet eller Størsteparten af det).
 8. Nyrerne.
 9. Milten.
 10. Hjernen (hele Organet eller Størsteparten af det).
 11. Muskler (hos voksne mindst ca. 300 g).
12. Blod (saa vidt muligt 100 kubikcentimeter eller  

 mere, helst taget fra Hjertet eller de store Kar.
Glasset bør saa vidt muligt  

 være fyldt(* 2). Det anføres udtrykkeligt, hvorfra Blodet er taget.) 13. Urin (hele blæreindholdet).
 Endvidere holdes endnu et Par Glas i Beredskab til eventuel Anvendelse,  

 bl.a. til det under III nævnte Øjemed.
 III.
 Ved Undersøgelse af Mundhule, Halsorganer, Brysthule og Bughule anføres  

 udtrykkeligt, om der findes nogen om Gifte mindende Lugt, samt hvorvidt der  

 findes Ætsninger m.m. af Slimhinderne.
Straks efter Aabningen af Ventriklen underkastes dens Indhold en nøjere  

 Undersøgelse.
Tabletrester, Klumper af Pulvere, Rester af Plantedele m.m.  

 opsamles for sig i smaa Glas.
Resten af Ventrikelindholdet udtømmes derefter  

 direkte i det til Forsendelse bestemte Glas.
Saafremt Ventrikelindholdet er  

 traadt ud i Bughulen, maa det omhyggeligt opsamles.
Hvis Ventriklens Væg er  

 saa mør, at Bristning maa befrygtes, udtømmes Indholdet før Udtagelsen af  

 Organet.
Saafremt der efter Tømningen af Ventriklen ses Pulverpartikler  

 klæbede til Slimhinden, afskrabes denne og opbevares for sig.
 Paa ganske samme Maade gaar man frem ved Undersøgelsen af Tarmene.
 Ved Mistanke om Arsenforgiftning afskæres mindst 5 g Hovedhaar samt et ca.  

 haandfladestort Stykke Hud.
 Foreligger der Mistanke om, at Abort er fremkaldt ved Indsprøjtning af  

 Gift i uterus eller vagina, skal vagina og uterus sammen med eventuelle  

 Placentarrester, efter at der udtaget mindre Stykker til Mikroskopi,  

 indsendes til kemisk Undersøgelse.
Besigtigelsen af hver enkelt Organ skal foregaa paa et omhyggeligt renset  

 og derefter afskyllet Underlag.
Organerne maa ikke afskylles med Vand, og de  

 maa under Besigtigelsen ikke komme i Berøring med andre Ligdele.
Straks efter  

 Besigtigelsen skal ethvert Organ lægges i sin Beholder.
Der maa ikke til Glassene sættes Konserveringsmidler af nogen Art  

 (Alkohol, Formalin, Fenol eller lign.), idet den kemiske Undersøgelse derved  

 vil kunne umuliggøres.
Glassene skal derimod saa hurtigt som gørligt afkøles.
 IV.
Glassene indpakkes i en solid Trækasse eller lign. paa en saadan Maade, at  

 Knusning af de enkelte Glas mod hinanden forhindres.
Kassen sendes hurtigst  

 muligt til Universitetets farmakologiske Institut, Juliane Mariesvej 20,  

 København Ø.
 Eventuelt ved Obduktionen foreliggende Ventrikelindhold, der er ophentet  

 før Dødens Indtræden, Opkastning, Afføring, Urin, Skyllevand og lign.  

 indsendes sammen med de nævnte Ligdele.
Sammen med Undersøgelsesmaterialet indsendes en skriftlig Begæring om  

 Foretagelse af Undersøgelsen tilligemed Sagens Akter og en Kopi af  

 Obduktionsberetningen.
Der gives samtidig den Myndighed, der har begæret  

 Obduktionen, Underretning om, at Akterne er tilstillet Farmakologisk  

 Institut.
 Udtagelse af Materiale til bakteriologisk Undersøgelse.
 Til bakteriologisk Undersøgelse maa efter de foreliggende Tilfældes Art  

 indsamles Materiale til Mikroskopisk Undersøgelse eller til Anlæggelse af  

 Kulturer og Indpodning paa Dyr, i visse Tilfælde til alle tre  

 Undersøgelsesmetoder.
 1. Til mikroskopisk Undersøgelse:
2. Til Anlæggelse af Kulturer og Indpodning paa Dyr  

 opsamles Materiale (Vævsstykker, Blod, Pus, Cerebrospinal-Vædske, Vædske fra  

 de serøse Hulheder, Galde, Urin, fæces) i sterile Beholdere.
Mindre Mængder  

 Vædske opsuges i sterile Pipetter, større ved Hjælp af en steril Sprøjet, med  

 hvis skarpslebne Kanyle det vædskefyldte Organ punkteres, efter at  

 Punkturstedet er steriliseret ved Kauterisation med Brændejern.
Til Opsamling  

 af Blod punkteres Hjertet eller en større blodfyldt Vene.
Anlæggelse af Kulturer maa ligesom Indpodning paa Dyr foretages saa  

 hurtigt som muligt efter Obduktionen.
Materialet opbevares og transporteres i  

 kølige Rum (eventuelt paa Is), indtil Laboratoriearbejdet kan paabegyndes.
Ved Obduktionen forefundne Projektiler, Rester af Vaaben o.lign. beskrives  

 og fremsendes, omhyggeligt indpakkede og betegnede, sammen med  

 Obduktionsberetningen.
Paa lignende Maade beskrives og fremsendes Vaaben og  

 deslige, der sammen med Liget har været tilstillet Obducenterne af  

 Øvrigheden.
Obduktionen sluttes med et Eftersyn af samtlige Fund til Sikkerhed for, at  

 intet er glemt.
Derefter gøres Liget i Stand.
Legemshulerne aftørres, og  

 Organerne indlægges i saa lidt fugtig Tilstand som muligt og sammen med  

 hydrofilt Vat.
Alle Incisionsaabninger lukkes med Sutur.
Liget vaskes, og  

 Haaret redes.
Liget anbringes paa et rent Underlag og dækkes med et rent  

 Lagen.
 Obduktionsberetningen.
 Ved lovmæssige Obduktioner skal der affattes en Beretning, som omfatter  

 følgende Afsnit:
Obduktionsfundet nedskrives, medens Undersøgelsen skrider frem, efter den  

 obducerende Læges Diktat.
Forefindes i samme Egn paa Legemet flere Læsioner,  

 anføres de i Beretningen under fortløbende Numre.
Beretningen skal være rent  

 beskrivende, og alle Udtryk, der indeholder en Diagnose, skal undgaas.
Der  

 anvendes overalt danske Ord; de latinske tekniske Udtryk maa ikke benyttes,  

 dog kan de, hvis Tydelighed kræver det, tilføjes i Parentes.
Rettelser bør  

 saa vidt muligt undgaas og skal i alt Fald være forsynet med Paategning om at  

 være foretaget af Retslægen.
I dette Afsnit, som slutter Beretningen, gives en kort Oversigt over de  

 forefundne Forandringer, der skønnes at have Betydning for Bedømmelsen af  

 Tilfældet.
Forefundne Læsioners Art bestemmes, og saafremt der i Akterne er  

 angivet en bestemt Maade og et bestemt Tidspunkt for Læsionernes Opstaaen,  

 tages der Stilling til, hvorvidt dette lader sig forene med Obduktionsfundet.  

 Hvis der ikke er fundet Tegn paa Vold eller paa Sygdom, fremhæves dette  

 udtrykkeligt.
Det anføres, hvilke Slutninger man af de forefundne Forandringer kan drage  

 med Hensyn til Dødsaarsagen.
Hvis denne ikke er oplyst ved Obduktionen, maa  

 dette udtrykkeligt bemærkes.
Støtter Skønnet om Dødsaarsagen sig helt eller  

 delvis til de i Akterne meddelte Oplysninger, maa det begrundes med  

 Henvisning til disse.
Skal der foretages yderligere Undersøgelser (kemiske, histologiske,  

 bakteriologiske o.a.), bemærkes dette, og Obducenterne forbeholder sig  

 eventuelt at genoptage Spørgsmaalet om Dødsaarsagen paa Grundlag af  

 Undersøgelsens Udfald.
Ligeledes kan Obducenterne, hvis det forefundne ikke  

 tillader at drage bestemte Slutninger i umiddelbar Tilslutning til  

 Obduktionen, forbeholde sig en yderligere Udtalelse paa Grundlag af nærmere  

 Overvejelse.
Er der fra Øvrigheden stillet bestemte Spørgsmaal til  

 Obducenterne, opføres disse og besvares hver for sig.
Ved Obduktion af Nyfødte skal angives Barnets Udviklingsgrad, samt hvilke  

 Tegn der findes paa, at Barnet har levet under eller efter Fødslen.
Mangler  

 saadanne, anføres dette; ligeledes naar der findes Tegn til, at Barnet har  

 været dødfødt.
Endvidere angives Dødsaarsagen, og om der findes Tegn paa  

 Vold, eller om saadanne mangler.
Hvis noget Fund ved Obduktionen udelukker  

 Barnets Levedygtighed, anføres dette.
Obduktionsberetningen underskrives af begge Obducenterne og fremsendes  

 straks efter Forretningens Afslutning tillige med 2 Afskrifter af Beretningen  

 og Sagens Akter til den Myndighed, der har begæret Obduktionen foretaget.
Der  

 tages desuden en Afskrift til den særlig sagkyndige Læge.
Retslægen giver den  

 medicolegale Ligsynsattest den foreskrevne Paategning om Obduktionens Udfald.
 Instruks for Foretagelsen af lovmæssige Obduktioner af 31. Marts 1916  

 ophæves.
 Justitsministeriet, den 2. November  

 1942.
E.
Thune Jacobsen.
/Boas (* 1) Hvis Obduktionen angaar et nyfødt Barn, kan den tilkaldte Sagkyndige  

 nøjes med at medtage de med * mærkede Instrumenter.
(* 2) Ved Mistanke om Kulilteforgiftning fyldes to tykvæggede Glas  

 rummende ca. 10 kubikcentimeter helt med Blod og lukkes med Gummiprop.
Blodet  

 bør tages hurtigst muligt efter Aabningen af Bughulen og indsendes for sig  

 snarest muligt.
