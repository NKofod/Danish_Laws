 I medfør af § 2 i lov om videregående teknikeruddannelser m.v., jf.  

 lovbekendtgørelse nr. 370 af 30. maj 1990, og § 28 i lov nr. 210 af 5. april  

 1989 om erhvervsskoler fastsættes:
Uddannelsen § 1.  Maskinteknikeruddannelsen varer 11/2 år som  

 heltidsuddannelse og består af 3 trin på hver 6 måneder.
Trin 1 og trin 2 er  

 fælles for alle studerende.
Trin 3 er et af specialerne konstruktion eller  

 driftsteknik efter den studerendes valg.
I specialet indgår et  

 afslutningsprojekt.
Uddannelsens vejledende lektionstal er 1890.
§ 2.  Ved afslutningen af uddannelsen til  

 maskintekniker skal den studerende Stk. 2.  Studerende med konstruktion som speciale skal  

 ved uddannelsens afslutning udover det, der er nævnt i stk. 1, kunne udføre  

 konstruktionsløsninger i store og mindre industrivirksomheder inden for  

 udvikling og vedligehold af produkter og værktøjer og varetage funktioner i  

 det kvalitetstekniske område.
 Stk. 3.  Studerende med driftsteknik som speciale skal  

 ved uddannelsens afslutning ud over det, der er nævnt i stk. 1, kunne udføre  

 driftsfunktioner i store og mindre industrivirksomheder inden for områderne  

 produktionsteknik, produktionsstyring og kvalitetsteknik.
 § 3.  Uddannelsen indeholder:
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde hele uddannelsen eller dele af  

 den som enkeltfag.
Som deltidsuddannelse kan uddannelsens varighed højst  

 udstrækkes til 4 år.
Skolen udsteder eksamensbevis for uddannelsen som  

 helhed, når alle enkeltfagsprøver er bestået inden for 6 år.
Der forudsættes  

 samme arbejdsindsats for de studerende som i heltidsuddannelsen.
Skolen kan  

 optage ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser og specialevalg § 5.  Adgang til uddannelsen forudsætter, at ansøgeren  

 har Stk. 2.  Adgang efter stk. 1 forudsætter yderligere, at  

 ansøgeren mindst har et alment niveau svarende til en gennemført  

 erhvervsuddannelse med dansk, matematik og enten engelsk eller tysk på  

 tx-niveau.
§ 6.  Ansøgere med en gymnasial uddannelse eller  

 erhvervsuddannelse, som ikke har adgang til uddannelsen efter § 5, har  

 adgang, når de har § 7.  Regler om ansøgningsfrister, optagelse og  

 specialevalg er fastsat i bekendtgørelse om videregående teknikeruddannelser  

 og uddannelser på konstruktørniveau.
Undervisningen § 8.  Undervisningsemnernes mål, herunder omfang og  

 niveau, og deres fordeling på uddannelsestrin er fastsat i uddannelsesplanen,  

 bilag 1.
Stk. 2.  Ca. 15 pct. af uddannelsen er valgfag.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået.  

 Skolen udbyder mindst 2 valgfag.
Formålet med valgfagene er, at den  

 studerende supplerer Eksamen § 9.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og om  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2.
 § 10.  I eksamen ingår følgende karakterer:
Stk. 2.  I specialet konstruktion gives 1 karakter, der  

 udtrykker, i hvilken grad den studerende kan Stk. 3.  I specialet driftsteknik gives 1  

 karakter, der udtrykker, i hvilken grad den studerende kan § 11.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når summen af de 6 eksamenskarakterer efter 13-skalaen er mindst 36. Desuden  

 kræves, at eksamenskaraktererne i konstruktionsteknik, driftsteknik og  

 afslutningsprojekt er mindst 6.
Forsøg og dispensation § 12.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 13.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 14.  Bekendtgørelsen træder i kraft den 1. august  

 1992 og har virkning fra skoleåret 1992/93.
 Stk. 2.  Bekendtgørelse nr. 447 af 27. juli 1984 om  

 uddannelse af maskinteknikere ophæves.
 Stk. 3.  Undervisnings- og Forskningsministeriets  

 fagplan af maj 1987 for maskinteknikeruddannelsen og den bedømmelsesplan, der  

 er indeholdt i fagplanen, bortfalder.
 Stk. 4.  For studerende, der gennemfører trin 3 i første  

 halvdel af skoleåret 1992/93, anvendes den bedømmelsesplan, der er nævnt i  

 stk. 3. Dog udgår den skriftlige prøve i specialet og eksamenskarakteren  

 specialet, skriftligt; og karakteren i afslutningsprojekt, specialet, skal  

 være mindst 6. Der indgår ikke valgfag, og de studerende kan vælge og  

 gennemføre et af specialerne stålkonstruktion og værktøjskonstruktion efter  

 de regler, der er nævnt i stk. 2 og 3.
 Stk. 5.  For studerende, der inden den 1. august 1992  

 har afsluttet et fremmedsprog i trin 1 og fået en årskarakter, indgår denne i  

 stedet for prøvekarakter i sproget.
 Stk. 6.  Skolen kan indtil den 1. februar 1995 optage  

 studerende, der inden den 1. august 1992 har tilrettelagt deres  

 erhvervsuddannelse i overensstemmelse med de hidtil gældende optagelseskrav.  

 Det er dog en betingelse, at skolen tilrettelægger uddannelsen under særligt  

 hensyn til de studerendes forudsætninger.
Undervisnings- og Forskningsministeriet,  

 den 24. juli 1992 Bertel Haarder / Merete Friberg Bekendtgørelse om maskinteknikeruddannelsen Juli 1992 Bilag 1 UDDANNELSESPLAN MASKINTEKNIKERUDDANNELSEN 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene,  

 hvordan hvert emne indgår i undervisningen, og hvordan kursusarbejder og  

 projektet indpasses i det samlede undervisningsforløb.
Desuden angives  

 valgfagene, deres mål, omfang, prøve m.v., og hvordan de indgår i  

 uddannelsen.
 Uddannelsesmodellen viser maskinteknikeruddannelsens opbygning:
2. afsnit Emneoversigt I nedenstående skemaer er vist de emner, der indgår i uddannelsen,  

 placeringen på uddannelsestrin og fagområdernes omtrentlige procentvise andel  

 af den del af uddannelsen, der ikke anvendes til valgfag og udarbejdelse af  

 afslutningsprojekt.
Trin 1 og 2 3. afsnit Undervisningsmål Trin 1 og 2 Alment fagområde Datamaten og applikationsprogrammel Målet er, at den studerende kan 1. sammenkoble og betjene det datamatiske system og  

 ydre enheder (printer, plotter, digitizer og maskinstyringsmodeller), og 2. udføre programafviklinger på grundlag af  

 brugervejledninger.
CAD Målet er, at den studerende kan 1. løse enkle konstruktions- og tegningsopgaver, og 2. betjene systemets ydre enheder.
Fremmedsprog (engelsk og tysk) Målet er, at den studerende kan 1. bearbejde informationer på fremmedsproget og 2. anvende relevant teknisk litteratur, herunder  

 manualer, brochurer, normer, standarder, tidsskrifter og anden faglitteratur.
Maskinteknologisk fagområde Produktudvikling Målet er, at den studerende kan 1. gøre rede for den betydning, det har for  

 virksomhedens vækst- og overlevelsesevne, at produktprogrammet holdes ajour, 2. gøre rede for vigtigheden af implementeringen af  

 kvalitetsaktiviteter fra produktets start, 3. beskrive og afgrænse en opgave, 4. anskueliggøre løsninger og 5. begrunde valg af løsning.
Statik og styrkelære Målet er, at den studerende bl. a. ved brug af matematik 1. kan gøre rede for det enkelte elements påvirkning  

 og karakter i en relevant maskinteknisk konstruktion ud fra mekaniske og  

 termiske påvirkninger, 2. kan foretage optegning af Q-, N- og M-kurve for  

 statisk bestemte systemer, 3. kan beregne stangkræfter i trepunkts  

 gitterkonstruktioner, 4. kan løse styrkeberegnings- og  

 dimensioneringsopgaver, og 5. orienteres om last- og sikkerhedsfilosofi.
Maskinelementer Målet er, at den studerende bl. a. ved brug af matematik og naturfaglig  

 viden kan 1. løse opgaver vedrørende bærende elementer,  

 transmissionselementer, sammenføjning og smøring i forbindelse med  

 styrkeberegning, dimensionering og kombinering af enkeltdele til færdige  

 konstruktioner, og 2. gøre rede for valg af egnet smøremiddel og -metode  

 i enkle sådanne opgaver.
Afbildning Målet er, at den studerende kan 1. udarbejde geometriske konstruktioner, herunder  

 kurvetegning og pladeudfoldninger, og 2. afbilde emner i dobbelt, retvinklet,  

 parallelprojektion og i aksonometrisk udførelse i henhold til gældende  

 standarder.
Målsætning Målet er, at den studerende 1. på baggrund af den samlede konstruktion kan forsyne  

 en arbejdstegning med tilstrækkelige oplysninger med vægt på fremstillings-,  

 funktions- og kontrolmålsætning og tolerancer, og 2. orienteres om geometriske tolerancer og signaturer.
Tegningssystemer Målet er, at den studerende 1. i henhold til gældende standarder kan opdele et  

 produkt i detail- og samlingstegninger med tilhørende styklister, 2. kan vælge tegningsformater og 3. orienteres om tegningsnummersystemer.
Materialevalg Målet er, at den studerende bl. a. ved brug af naturfaglig viden kan 1. foreslå og gøre rede for valg af egnede materialer  

 vedrørende stål, støbejern og ikke-jernmetaller i forbindelse med  

 konstruktions- og bearbejdningsopgaver og under hensyntagen til økonomi og  

 kvalitet, 2. gøre rede for valg af varmebehandling vedrørende  

 stål, støbejern og ikke-jernmetaller i forbindelse med konstruktions- og  

 bearbejdningsopgaver og under hensyntagen til økonomi og kvalitet, og 3. bearbejde måleresultater i relation til  

 leverandørspecifikationer, håndbogsoplysninger m.v.
Måling Målet er, at den studerende bl. a. ved brug af naturfaglig viden 1. orienteres om de standarder, der er gældende for  

 overflader og geometriske tolerancer, 2. orienteres om mekaniske, pneumatiske, elektroniske  

 og optiske måleværktøjer, 3. kan deltage i valg af måleværktøj på baggrund af  

 foreskrevne tolerancer og 4. kan anvende egnede tolerancer.
Spåntagning Målet er, at den studerende kan beskrive et hensigtsmæssigt  

 bearbejdningsforløb om spåntagende processer under hensyntagen til emne- og  

 værktøjsmaterialers egenskaber.
Plastisk formgivning Målet er, at den studerende 1. kan beskrive et hensigtsmæssigt  

 forarbejdningsforløb vedrørende bukning under hensyntagen til  

 emneudformningen og emne- og værktøjsmaterialernes egenskaber, og 2. orienteres om sænksmedning, varmpresning,  

 extrudering, dybtrækning, koldflydning, metaltrykning og vakuumformning.
 Klippe- og skæreprocesser m.m.
Målet er, at den studerende 1. kan gøre rede for egnede emnegeometrier vedrørende  

 klippeprocesser og beskrive hensigtsmæssige fremstillingsprocesser, 2. orienteres om skærende processer, herunder flamme-,  

 plasma- og laserskæring og abressiv skæring, og om gnistbearbejdning.
Støbeprocesser Målet er, at den studerende 1. kan foreslå egnede metoder og processer vedrørende  

 støbeprocesser og formemetoder og støbematerialer, og 2. orienteres om skalformning, form fremstillet ved  

 udsmeltning, kokillestøbning, trykstøbning, sprøjtestøbning og  

 centrifugalstøbning i permanente forme.
Sammenføjningsmetoder Målet er, at den studerende kan foreslå egnede metoder vedrørende faste og  

 løsbare sammenføjningsmetoder, herunder svejsning, lodning, boltning og  

 nitning, ud fra hensyn til materialer og til produktionstekniske, økonomiske,  

 kvalitetsmæssige og styrkemæssige forhold.
Overfladebehandling Målet er at orientere den studerende om overfladebehandlingsteknikker,  

 herunder forudsætninger (formgivning), metoder til forbehandling (affedtning,  

 bejdsning) og overfladebelægninger (materialer og metoder).
Dokumentation af styresystemer Målet er, at den studerende 1. kan udarbejde grundspecifikation, funktionsdiagram  

 og forbindelsesskema for enkle styresystemer, 2. kan udarbejde nøgleskema med symboler ifølge  

 gældende standarder for enkle styresystemer, 3. for enkle styresystemer kan gøre rede for  

 hensigtsmæssige styringsformer og miljøets betydning for valg af  

 styresystemer, og 4. orienteres om applikationsprogrammel til simulering  

 og dokumentation af styresystemer.
Systemer (hydrauliske, pneumatiske og elektriske) Målet er, at den studerende bl. a. ved brug af naturfaglig viden kan 1. dimensionere enkle, pneumatiske systemer, som  

 indeholder rørledninger, kompressor, ventiler og cylindre, 2. dimensionere enkle, elektrisk styrede anlæg, som  

 indeholder elmotorer, relæer og kontakter, 3. dimensionere enkle, hydrauliske systemer, som  

 indeholder rørledninger, pumpestation, ventiler og cylindre, og 4. kombinere sådanne systemer.
Drifts- og virksomhedsteknisk fagområde Kommunikationsteknikker Målet er, at den studerende kan 1. indhente relevante oplysninger til løsning af  

 virksomhedstekniske opgaver gennem søgning på bibliotek, i faglitteratur og  

 hos leverandører, 2. beskrive tekniske problemstillinger systematisk i  

 skriftlig form, internt og eksternt og i fornødent omfang ved anvendelse af  

 tekstbehandlingsanlæg, 3. gøre rede for sender- og modtagerroller ved  

 kommunikation, og 4. løse opgaver som deltager i grupper.
Virksomheden og samfundet Målet er at orientere den studerende om jern- og metalindustriens  

 eksistensgrundlag, de sammenhænge, der er væsentlige i relation til  

 arbejdskraft, energi, teknologisk udvikling og andre forhold af tilsvarende  

 betydning for virksomheder og om regulering af sådanne forhold.
Internt og eksternt miljø Målet er, at den studerende kan 1. arbejde sikkerheds-, sundheds- og miljømæssigt  

 forsvarligt inden for eget arbejdsområde, og 2. bidrage til udvikling af stadig mindre arbejds- og  

 øvrige miljøbelastende produktionsprocesser.
Teknisk styring/ organisationsstruktur Målet er, at den studerende kan 1. gøre rede for virksomheden og sammenhænge i  

 virksomheds- og organisationsstrukturer på baggrund af markeds-, produkt- og  

 produktionsforhold, og 2. gøre rede for virksomhedens kvalitetsmæssige  

 forhold (Q-håndbog, Q-organisation m.m.) Metodestyring Målet er, at den studerende 1. kan udarbejde produktionsteknisk grundlag, 2. kan løse opgaver ved fastlæggelse og forbedring af  

 metoder, 3. kan gøre rede for fastlæggelse af og indhold i  

 medgået tid og bearbejde et tidsmålt talmateriale, 4. kan løse lønopgaver ved beregning og grafisk  

 afbildning, 5. kan medvirke ved løsning af  

 produktudviklingsopgaver i samarbejde med konstruktionsafdelingen, 6. kan medvirke ved løsning af opgaver vedr.  

 materialestyring, styring af produktionsudstyr og kvalitetsstyring af  

 procesændringer, og 7. orienteres om gruppeteknologien, dens betydning for  

 og indflydelse på metode- og produktionsstyring.
Indkøb og materialestyring Målet er, at den studerende kan 1. gøre rede for kvalitetsmæssige forhold i indkøb, 2. løse indkøbsopgaver, herunder fastsættelse af  

 indkøbsmængder under hensyntagen til leveringstid og leveringssikkerhed, og 3. gøre rede for logistikbegrebet.
Produktionsstyring Målet er, at den studerende kan 1. løse opgaver inden for tids-, kapacitets- og  

 belastningsplanlægning, 2. kommunikere med relevante afdelinger om løsning af  

 kvalitetsproblemer og 3. udarbejde og gøre rede for indhold i og anvendelse  

 af diverse styringspapirer.
Kvalitetsstyring Målet er, at den studerende kan 1. bearbejde kvalitetsrapportering og 2. løse opgaver i forbindelse med daglige  

 styringsrutiner.
Driftsøkonomi Målet er, at den studerende med kendskab til regnskaber, omkostninger,  

 kalkulation, investering, finansiering og budgettering kan gøre rede for,  

 hvorledes økonomiske informationer skaber grundlag for beslutninger i  

 virksomheden, og deltage i økonomiske beslutningsprocesser.
Salg og service Målet er at orientere den studerende om grundspecifikation og øvrige krav  

 til kvalitet i marketing og servicekvalitet, reklamationsbehandling og image.
Lederskab Målet er at orientere den studerende om lederfunktioner, herunder i  

 forhold til kvalitet og produktivitet, lederens opgaver og ledelsesformer, og  

 om arbejdsmarkedets organisationer, hovedaftale, overenskomst og aftaler om  

 samarbejde.
4. afsnit Undervisningsmål Trin 3 Specialet konstruktion Maskinteknologisk fagområde Produktudvikling og design Målet er, at den studerende kan foretage en systematisk udvikling af nye  

 eller eksisterende produkter, metoder og processer under hensyntagen til  

 miljø, kvalitet og økonomi.
Konstruktionsfaktorer Målet er, at den studerende kan 1. vurdere skitseprojekter og modeller, 2. formulere alternative forslag, som opfylder opsatte  

 mål, og 3. anvende gældende love og direktiver, herunder  

 maskindirektivet.
Styrkeberegning Målet er, at den studerende 1. for enkle og overskuelige konstruktioner eller dele  

 heraf kan vurdere, vælge og anvende egnet beregningsmetode for statiske og  

 dynamiske beregninger og ved beregning af fjedre, og 2. orienteres om applikationsprogrammel.
Dokumentation Målet er, at den studerende ud fra egne eller andres opslag og i relation  

 til det specificerede produktionsapparat kan 1. dokumentere løsninger, herunder specifikationer,  

 detail- og samlingstegninger, styklister og montage-, drifts- og  

 vedligeholdsvejledninger bl. a. ved anvendelse af edb-systemer, 2. overholde regler (Q-håndbog) for kvalitetsstyring  

 og 3. overholde regler i henhold til maskindirektivet.
Teknologi og materiale-/komponentvalg Målet er, at den studerende 1. med leverandørspecifikationer kan foretage  

 hensigtsmæssigt materialevalg vedrørende materialer som metaller og plast i  

 forbindelse med konstruktionsopgaver under hensyntagen til korrosionsforhold,  

 anvendelsesbetingelser, bearbejdelighed, legeringer, leveringstilstand,  

 mekaniske påvirkninger, standarder og normer, udseende, miljø, økonomi og  

 kvalitet og gøre rede for en komponents egnethed til en specifik anvendelse,  

 og 2. orienteres om komposit- og kompoundmaterialer,  

 sintermaterialer og keramer og alternative sammenføjningsmetoder som limning  

 og elektronstråle-, plasma- og lasersvejsning.
Systemer (hydrauliske, pneumatiske og elektriske) Målet er, at den studerende 1. kan udarbejde enkle PLC-styringer, 2. kan medvirke ved løsning af automatiseringsopgaver  

 inden for det produktionstekniske område, og 3. orienteres om forskellen mellem styring og  

 regulering.
Drifts- og virksomhedsteknisk fagområde Produktionssystemer Målet er, at den studerende vedrørende produktionssystemet,  

 produktionsmaskinen og edb-teknologi 1. kan beskrive CNC-styringens anvendelse, 2. kan løse opgaver ved anvendelse af CNC, 3. kan medvirke ved anvendelse af CAM og CNC-styrede  

 maskiner, og 4. orienteres om roboteknologi, FMS og CIM, databaser  

 og automatiske produktionssystemers krav til kvalitet.
Specialet driftsteknik Drifts- og virksomhedsteknisk fagområde Metodestyring Målet er, at den studerende under hensyntagen til kvalitet og  

 kvalitetsmæssige forhold kan 1. foretage vurdering af konstruktionsafdelingens  

 dokumentationsmateriale og forestå teknisk og økonomisk betingede  

 konstruktionsændringer, 2. foreslå nødvendige processer på baggrund af til  

 rådighed værende ressourcer, 3. foreslå opbygning af arbejdspladser under hensyn  

 til teknik, økonomi, ergonomi og miljø, 4. udarbejde forslag til maskiner og værktøjer under  

 hensyntagen til rationelle procesforløb, 5. udarbejde metodeforbedringer på eksisterende  

 processer gennem anvendelse af analyse- og spørgeteknikker, 6. løse opgaver i standardtidsfastsættelse og  

 forkalkulationer, 7. løse opgaver i forbindelse med udformning og  

 indførelse af differentierede lønsystemer, 8. opstille specifikationer og foretage  

 konsekvensberegninger og vurderinger ved investeringer i maskiner og udstyr  

 og sammenligne eventuelle alternative investeringer som led i beslutningen.
Anlægsstyring Målet er, at den studerende kan løse opgaver i forbindelse med en  

 virksomheds lokalisering og layout under hensyntagen til dimensionering af  

 maskinpark og transportforhold og de fysiske faktorer, der iøvrigt har  

 indflydelse på ressourcernes placering.
Produktionsstyring Målet er, at den studerende kan 1. løse planlægningsopgaver og udføre opfølgning ved  

 analyse, vurdering og rapportering af forløbet i fremstillingsprocessen, 2. løse opgaver ved indførelse af et dynamisk  

 produktionsstyringssystem, 3. kommunikere med relevante afdelinger om løsning af  

 kvalitetsproblemer og 4. gøre rede for edb-systemers anvendelse som værktøj  

 til produktions- og materialestyring.
Kvalitetsstyring Målet er, at den studerende kan 1. gøre rede for det totale kvalitetsstyringssystem, 2. foretage præsentation af og instruktion i  

 virksomhedens kvalitetsstyringssystem, 3. anvende elementer inden for eget arbejds- og  

 fagområde, 4. udføre produktkvalitetsrevision med henblik på  

 optimal ressourceanvendelse, 5. følge op på kvalitetsaktiviteter bl. a. gennem  

 inddragelse af andre personalegrupper og 6. bearbejde kvalitetsdata bl. a. ved hjælp af edb.
Indkøb og materialestyring Målet er, at den studerende kan 1. udføre leverandørvurdering incl. anskaffelse af  

 maskiner og værktøjer, 2. løse indkøbsopgaver, herunder fastsætte  

 indkøbsmængder under hensyntagen til leveringstid, leveringssikkerhed og  

 rabatter, 3. føre lagerkartotek og 4. gøre rede for logistiksystemet i en  

 produktionsvirksomhed og logistikelementer.
Projektstyring Målet er, at den studerende kan 1. løse opgaver ved udarbejdelse af elementerne i  

 beslutningsgrundlaget for et projekt, 2. udarbejde elementer i planlægningsprocessen og 3. foretage opfølgning.
Vedligehold Målet er, at den studerende kan 1. løse opgaver vedrørende vedligehold ud fra aktuelle  

 driftsforhold og dansk, tysk eller engelsk maskinleverandørdokumentation og 2. medvirke ved opbygning af systemer til varetagelse  

 og gennemførelse af vedligehold.
Spåntagende bearbejdning Målet er, at den studerende kan udarbejde både generelle og økonomisk  

 optimerede skæredata vedrørende drejning.
Højteknologiske produktionssystemer Målet er, at den studerende kan 1. gøre rede for produktionssystemet både ordensopdelt  

 og i delsystemer, 2. beskrive og løse opgaver om produktionsmaskinens  

 (CNC) opbygning, virkemåde og anvendelsesmuligheder og dens placering i en  

 større informationsteknologisk sammenhæng (CAM), 3. løse opgaver i forbindelse med optimal produktion  

 på baggrund af de gruppeteknologiske principper og opstilling af flere  

 produktionsmaskiner i højteknologiske produktionsgrupper, 4. gøre rede for robottyper og deres frihedsgrader og  

 robotteknologiens anvendelsesmuligheder ved processer, emnemanipulation og  

 montage, 5. gøre rede for produkters montagevenlighed,  

 materialestrøm ved montage og manuelle og automatiske montageteknikker, 6. gøre rede for informationsudveksling i  

 produktionssystemet (CIM), 7. gøre rede for fordele og ulemper ved forskellige  

 lager- og transportsystemer set i relation til produktionssystemet, og 8. gøre rede for opbygningen af et optimalt  

 produktionssystem på baggrund af en faseopdelt udviklingsmodel.
Maskinteknologisk fagområde Systemer (hydrauliske, pneumatiske og elektriske) Målet er, at den studerende 1. kan udarbejde enkle PLC-styringer, 2. kan medvirke ved løsning af automatiseringsopgaver  

 inden for det produktionstekniske område og 3. orienteres om forskellen mellem styring og  

 regulering.
Bekendtgørelse om maskinteknikeruddannelsenJuli 1992 Bilag 2 BEDØMMELSESPLAN MASKINTEKNIKERUDDANNELSEN 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag holdes ved afslutningen af valgfagsundervisningen.
Når  

 faget er et fag fra en anden uddannelse, holdes prøven efter de regler, der  

 gælder for faget i den pågældende uddannelse.
Når valgfaget er lokalt  

 fastsat, bestemmer skolen prøvens form efter reglerne i bekendtgørelsen om  

 eksamen og om uddannelses- og eksamensbeviser i de videregående  

 teknikeruddannelser m.v.
 Efter trin 2:
2. Opgaver Opgaver til brug ved de skriftlige prøver stilles af skolen.
3. Bedømmelse Projektet og den tilhørende mundtlige prøve bedømmes samlet af  

 projektvejlederen og 2 censorer, hvoraf den ene skal være beskæftigeti  

 erhvervslivet.
4. Eksamenskarakterer Ved beregningen af eksamenkaraktererne anvendes nedenstående karakterskema  

 for uddannelsen.
Bedømmelseskarakteren indgår med den vægt, som er anført i  

 karakterskemaet.
Bedømmelseskaraktererne multipliceres med de angivne  

 vægtfaktorer, og der fremkommer delresultater i de enkelte kolonner.  

 Delresultaterne anføres med 1 decimal.
For hver kolonne adderes disse  

 delresultater til en »sum«.
Denne »sum« afrundes efter de  

 almindelige regneregler for afrunding af talværdier til den endelige  

 eksamenskarakter.
Karakterskema K: kursusarbejder S: Skriftlig prøve P: projekt M: mundtlig prøve * Karakterer, der skal være mindst 6, jf. § 11.
