Nr BSF 66 Forslag til folketingsbeslutning om midlertidig ydelse til langtidsledige Fremsat af Jan Petersen (S) Jytte Andersen (S) Bakholt (S) Ole Vagn  

 Christensen (S) Poul Erik Dyrlund (S) Hans Jørgen Jensen (S) Lone Møller (S)  

 Nyrup Rasmussen (S) Taanquist (S) den 7. februar 1992 Folketinget opfordrer regeringen til inden 1. marts 1992 at fremsætte lovforslag om indførelse af en særlig midlertidig ydelse.
Ydelsen udbetales til personer, som ikke mere er omfattet af arbejdsløshedslovens bestemmelser, idet dagpengeretten er opbrugt efter 2. jobtilbud.
Ydelsen udbetales med mindst 2.004 kroner om ugen frem til 1. juli 1993.
Bemærkninger til forslaget I løbet af 1992 og 1993 forventes ca. 6.000 arbejdsløshedsforsikrede  

 langtidsledige at miste deres dagpengeret, og de vil være henvist til  

 bistandslovens almindelige bestemmelser, hvilket medfører en voldsom  

 indtægtsnedgang for mange familier.
 Beslutningsforslaget skal ses i sammenhæng med Socialdemokratiets øvrige  

 udspil om aktivering af ledige, hvis hovedpunkter er: uddannelsesdagpenge,  

 aktivitetsfremmende bloktilskud inden for børne- og ældreområdet, jobskabelse  

 i den 3. sektor, aktivitetsdagpenge og en reel indsats over for langvarigt  

 ledige.
Den særlige ydelse skal udgøre et beløb på mindst 2.004 kroner pr. uge.  

 Der kan dog ikke udbetales mere, end der hidtil er udbetalt i  

 arbejdsløshedsdagpenge.
Ydelsen forudsættes reguleret i overensstemmelse med  

 den almindelige regulering af pensioner, dagpenge m.m.
Ydelsen tidsbegrænses  

 frem til den 1. juli 1993. Personer, der mister dagpengeretten i perioden 1.  

 januar 1992 og frem til lovens ikrafttræden, skal have ret til ydelsen med  

 tilbagevirkende kraft.
Efter de gældende regler har ledige medlemmer af arbejdsløshedskasser, der  

 er fyldt 50 år, ret til gentagne arbejdstilbud.
Beslutningsforslaget  

 afgrænser derfor personkredsen til medlemmer af arbejdsløshedskasser, der er  

 under 50 år.
Den særlige ydelse har alene til formål at hindre en voldsom  

 indtægtsnedgang, hvorfor den skal være et midlertidigt tilbud til den  

 enkelte.
Det forventes, at den enkelte person også vil møde andre muligheder  

 i lokalsamfundet, der både sikrer økonomi og behovet for job og uddannelse.
 De konkrete muligheder, den enkelte vil møde, vil imidlertid variere fra  

 kommune til kommune, hvorfor den særlige ydelse sikrer en på landsplan  

 ensartet minimumsløsning på de økonomiske problemer for den afgrænsede  

 gruppe, der er omfattet af beslutningsforslaget.
De personer, der risikerer at miste dagpengeretten, skal i god tid og  

 senest 3 måneder forinden falddatoen tilbydes vejledning og senest 1 måned  

 forinden falddatoen have mulighed for at søge ydelsen.
Det forudsættes, at  

 spørgsmål om bevilling af ydelsen er afgjort inden falddatoen.
Vejledningen har til formål at sikre, at den enkelte i god tid, inden  

 dagpengeretten bortfalder, får kendskab til mulighederne for job og  

 uddannelse efter falddatoen, og har som selvstændigt formål at stille den  

 enkelte over for et reelt valg mellem den særlige midlertidige ydelse og  

 ydelser og aktiviteter i henhold til anden lovgivning.
Mulighederne for  

 økonomisk støtte i henhold til den sociale lovgivning må derfor ikke  

 forringes, ligesom muligheder for deltagelse i beskæftigelsesmæssige  

 aktiviteter tilrettelagt lokalt fortsat skal være til stede.
Vejledningen skal derfor medføre, at der udarbejdes en personlig  

 handlingsplan, således at alternativerne til den særlige ydelse klargøres,  

 forinden ansøgning om ydelse indleveres.
Vejledningen skal desuden have til  

 formål at sikre den enkeltes fortsatte tilknytning til arbejdsmarkedet og  

 arbejdsløshedskassen.
 I forbindelse med vejledningen skal mulighederne for denne særlige ydelse  

 endvidere oplyses, idet den skal præsenteres som en valgmulighed.
Det forudsættes, at modtagere af den særlige ydelse fortsat står til  

 rådighed for arbejdsmarkedet.
Målet skal fortsat være at få et ordinært  

 arbejde.
Såfremt modtageren opnår arbejde og indkomst, foretages modregning i  

 ydelsen.
