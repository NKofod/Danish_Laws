Skrivelse om organisationsaftale og  

 arbejdstidsprotokollater mv. vedrørende frie grundskoler (Til alle frie grundskoler) Vedlagt følger 1) Finansministeriets cirkulære af 14. oktober 1999 om  

 fællesoverenskomst mellem Finansministeriet og Lærernes  

 Centralorganisation/ Overenskomstansattes Centralorganisation  

 (LC/OC-fællesoverenskomst), 2) Finansministeriets cirkulære af 9. december 1999 om  

 organisationsaftale for ledere, lærere og børnehaveklasseledere  

 ved frie grundskoler med tilhørende protokollat om de tyske  

 mindretalsskoler og protokollat om hviletid og fridøgn, og 3) Finansministeriets cirkulære af 10. december 1999 om  

 protokollater om arbejdstid for lærere og børnehaveklasseledere  

 samt for ledere ved frie grundskoler.
Endvidere vedlægges 4) Vejledning af 15. februar 2000 om intervalløn  

 for ledere mfl. ved frie grundskoler mv., og 5) Vejledning af 15. februar 2000 om OK 99  for frie  

 grundskoler - især om nyt lønsystem for lærere og  

 børnehaveklasseledere.
 Vejledningerne er udarbejdet af Undervisningsministeriet,  

 Frie Grundskolers Lærerforening, Dansk Friskoleforening og Frie  

 Grundskolers Fællesråd i fællesskab.
Bemærkninger Fællesoverenskomsten har virkning fra 1. april  

 1999.
 Organisationsaftalen træder i kraft den 1. august  

 2000, bortset fra aftalens § 10, litra B, stk. 3 og 4, der træder i  

 kraft den 1. april 2000.
 Protokollaterne om arbejdstid træder i kraft den 1.  

 august 2000.
 Skolerne er fortsat bemyndiget til at anvende  

 intervallønssystemet for ledere, herunder til at indgå aftaler  

 efter lønsystemet.
Med organisationsaftalen indføres et nyt  

 lønsystem for lærere og børnehaveklasseledere.
Det nye  

 lønsystem er et basislønsystem, hvor der lokalt er mulighed for  

 at aftale tillæg.
For lærere, der som en personlig ordning  

 opretholder skalatrinsaflønning, er der tilsvarende mulighed for  

 lokalt at indgå aftaler om tillæg.
 Undervisningsministeriet bemyndiger herved skolerne  

 - med virkning fra 1. august 2000 - til at indgå lokale aftaler om  

 tillæg til lærere og børnehaveklasseledere, jf.  

 organisationsaftalens § 3, litra C, stk. 2 - 5, § 3, litra E, stk. 8, § 3,  

 litra F, stk. 3, og bilag III og IV.
 Med indførelsen af det nye lønsystem  

 bortfalder lokallønsordningen pr. 1. august 2000 for samtlige  

 ansatte.
 Opmærksomheden henledes på, at  

 skolerne IKKE er bemyndiget til at indgå aftaler om resultatløn,  

 jf. fællesoverenskomstens § 10,  før skolerne modtager et  

særskilt bemyndigelsesbrev fra Undervisningsministeriet  

 herom.
Vedrørende særlige feriefridage Mellem Finansministeriet og centralorganisationerne er  

 aftalt, at der i perioden 1999 - 2001 gradvis optjenes ret til 3 årlige  

 feriefridage.
De særlige feriefridage optjenes i form af  

 feriefritimer, som for en fuldtidsbeskæftiget svarer til 7,4 timer pr.  

 særlig feriefridag.
For deltidsansatte skal dette timetal reduceres  

 forholdsmæssigt i henhold til beskæftigelsesgraden.  

 Optjeningsreglerne er nærmere beskrevet i Finansministeriets  

 cirkulære af 20. september 1999 om særlige feriefridage, som  

 tidligere er udsendt til skolerne.
Overgangsordning Fuldtidsansatte, der også var i beskæftigelse  

 i skoleåret 1998/99, har optjent 1 særlig feriefridag (= 7,4  

 time). Fuldtidsansatte, der er ansat i perioden 1. august 1999 - 31. december  

 1999, har optjent 1,233 særlig feriefritime for hver måneds  

 uafbrudt beskæftigelse.
Det er for ledere, lærere og  

 børnehaveklasseledere aftalt, at denne særlige feriefridag/disse  

 særlige feriefritimer, der er optjent før 31. december 1999,  

 skal afvikles i skoleåret 1999/2000, hvis der ikke træffes aftale  

 om udbetaling.
En lærer, som er ansat den 1. august 1999, har  

 altså optjent 5 x 1,233 feriefritime = 6,2 time, som skal afvikles i  

 indeværende skoleår.
Afviklingen kan ske på 3 måder 1. Antallet af optjente særlige feriefritimer (max.  

 7,4 time for en fuldtidsansat) indgår i arbejdstidsopgørelsen  

 for skoleåret 1999/2000.
 2. Der gives en feriefridag, som indregnes i  

 arbejdstidsopgørelsen med 7,4 time for en fuldtidsansat.
 3. Der gives en feriefridag, som i henhold til  

 tjenesteplanen er fastlagt med arbejde og indregnes i  

 arbejdstidsopgørelsen med den planlagte arbejdstid.
 I øvrigt henvises til det, der er anført i  

 vejledningen om OK 99.
