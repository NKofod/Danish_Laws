 Hermed følger cirkulære om ferieregler for forstandere og lærere ved de  

 frie kostskoler.
 Forstandere og lærere ved de frie kostskoler følger folkeskolens  

 ferieordning.
 Med aftale af 2. marts 1990 mellem Finansministeriet og Lærernes  

 Centralorganisation om ferieregler for tjenestemænd i folkeskolen m.fl. er  

 folkeskolens ferieordning ophævet og erstattet af ferieaftalen for statens  

 tjenestemænd ( aftalen af 26. oktober 1987 og finansministeriets cirkulære af  

 29. oktober 1987 om ferieregler for statens tjenestemænd, der er optrykt som  

 bilag) med de undtagelser, der fremgår af cirkulæret.
 Derved ændres den praksis, der hidtil har været gældende for lærere ved de  

 frie kostskoler, specielt hvad angår ret til løn under ferie ved ansættelse,  

 ferieafvikling og erstatningsferie.
 Hvad angår udbetaling af feriegodtgørelse ved fratræden er der derimod  

 ingen ændring.
 1. Cirkulærets område:
Cirkulæret omfatter forstandere, heltidslærere og kvotalærere ved de frie  

 kostskoler.
Timelønnede lærere er omfattet af ferieloven.
 2. Retten til ferie:
 Forstandere, heltidslærere og kvotalærere har indenfor ferieåret, der går  

 fra 2. maj til 1. maj, ret til at holde ferie med løn i 2 1/2 dag for hver  

 måneds tjeneste i løbet af det forudgående kalenderår (optjeningsåret),  

 svarende til 5 ugers ferie om året, jf. § 1, stk. 1, i ferieaftalen for  

 statens tjenestemænd.
 (1 uges ferie regnes som 6 feriedage, jf. § 2, stk. 5, i ferieaftalen for  

 statens tjenestemænd).
 Tilsvarende optjenes der ret til ferie med løn under sygdom, barselsorlov  

 m.v., jf. ferieaftalen for statens tjenestemænd, § 1, stk. 3 og 4.
 Herudover ydes som hidtil en særlig feriegodtgørelse på 1 1/2 % af lønnen  

 ( incl. overtimebetaling og eventuelle tillæg) i optjeningsåret, der følger  

 kalenderåret.
Den hidtil gældende praksis om fuld løn under ferie også for nyansatte  

 bortfaldt derfor med aftalens indgåelse.
For ferieåret 1990/91 gælder dog  

 overgangsbestemmelser, se herom nedenfor i afsnit 10.
 3. Ferie med lønfradrag:
 Forstandere og lærere, der ved ansættelsen medbringer ferierettigheder fra  

 et tidligere ansættelsesforhold, er berettiget til at afholde denne ferie med  

 lønfradrag.
Forstandere og lærere, der ikke har været beskæftiget ved skolen hele  

 optjeningsåret, kan afholde ferie med lønfradrag.
Ferien kan - incl. eventuel  

 ferie med løn - maksimalt udgøre 5 uger.
 Ferie, der afholdes i forbindelse med skolens sommerferielukning.
 Lærere, der er ansat på skoler med sommerferielukning, og som holder ferie  

 i denne periode, - samt lærere, der er ansat på skoler uden  

 sommerferielukning, og som holder ferie i undervisningsfri perioder, får  

 lønfradrag efter reglerne i § 1, stk. 2, i ferieaftalen for statens  

 tjenestemænd.
 For hver uges ferie beregnes fradraget som 1/52 af den pågældende lærers  

 årsløn.
 For enkelte feriedage beregnes fradraget som 1/5 af ugefradraget (1/260 af  

 den pågøldende lærers årsløn).
 Ferie på skemalagte skoledage.
 Lærere, der afholder ferie i godkendte kursusperioder, hvor de skulle have  

 undervist, får lønfradrag pr. nettotime efter nedenstående regler:
Årsløn incl.tillæg divideret med pligtigt årligt timetal x 52 = fradrag pr. undervisningstime normalt antal undervisningsuger pr. år Der foretages fradrag for planlagte undervisningstimer i henhold til  

 skolens planlægning.
På efterskoler og husholdningsskoler foretages der også  

 fradrag for kostskolereduktion ved fravær på mindst 5 hele dage, idet der pr.  

 fraværsdag foretages et fradrag for kostskolereduktion på 1/5 af det årlige  

 nettotimetal divideret med det normale årlige antal undervisningsuger.  

 Tilsvarende gælder for timer, der er overført til afspadsering, og som sådan  

 er indregnet i det årlige løntimetal.
 Arbejdsfri dage i henhold til ugeskemaet betragtes ikke som feriedage.
 4. Kvotalærere:
 Kvotalærere oppebærer løn under ferie i forhold til beskæftigelsesgraden i  

 optjeningsåret.
 5. Feriens placering:
Afgørelse om feriens placering træffes af skolens ledelse/bestyrelsen, jf.  

 dog § 2, stk. 1 i ferieaftalen for statens tjenestemænd, hvorefter ferien i  

 videst muligt omfang skal gives samlet og indenfor ferieperioden, der går fra  

 2. maj til 30. september.
Hvis der ikke er truffet anden bestemmelse, anses  

 ferien for placeret med 5 uger regnet fra og med mandag i den uge, som  

 omfatter den 1. juli.
Ved feriens tilrettelæggelse skal der i øvrigt tages størst muligt hensyn  

 til den ansattes ønsker indenfor de grænser, som tjenestens tarv sætter, og der skal så tidligt som muligt gives meddelelse om feriens placering, jf. § 2 i ferieaftalen for statens tjenestemænd.
 Ansatte, der ikke har optjent ret til ferie med løn, kan kun pålægges at  

 holde ferie i forbindelse med skolens eventuelle sommerferielukning, eller i  

 perioder uden godkendte kurser, idet undervisningsfrie dage for de pågældende  

 ikke betragtes som feriedage.
 6. Ferieforlængelse:
 Hvis den ansatte af tjenstlige grunde ikke har kunnet holde mindst 18  

 dages (3 ugers) ferie i perioden 2. maj - 30 september, ydes der  

 erstatningsferie med ferieforlængelse efter bestemmelsen i § 2, stk. 3, i  

 ferieaftalen for statens tjenestemænd.
 7. Erstatningsferie:
 En ansat, der på grund af barsels- eller adoptionsorlov ikke har kunnet  

 afvikle sin ferie i den af skolen forud tilrettelagte ferieperiode, har krav  

 på erstatningsferie af tilsvarende omfang, jf. ferieaftalen for statens  

 tjenestemænd, § 5.
 Hvis ferie eller feriedage suspenderes under sygdom, jf. § 4, stk. 2 og 3,  

 i ferieaftalen for tjenestemænd, har den ansatte krav på erstatningsferie af  

 tilsvarende omfang, jf. § 4, stk. 4, i samme aftale.:
 Det bemærkes, at sygedage i ferien i almindelighed betragtes som  

 feriedage.
 8. Afvikling af ferie på skoledage (efterskoler).
 Den særlige omregningsregel i § 5 vedrørende afvikling af ferie på  

 skoledage tager sigte på de situationer, hvor en lærer som følge af  

 barselsorlov, adoptionsorlov eller sygefravær har krav på erstatningsferie,  

 samt tilfælde, hvor ferie af tjenestlige grunde udskydes til afvikling på  

 dage, der ville have været arbejdesdage for den pågældende.
 Det understreges, at omregningsreglen kun anvendes ved efterskoler, som  

 har tilrettelagt undervisning indenfor højst 40 uger (200 skoledage) pr.  

 skoleår.
 9. Feriegodtgørelse ved fratræden:
 En ansat, der fratræder sin stilling - uden at gå på pension - er  

 berettiget til feriegodtgørelse med 12 1/2% af lønnen for ansættelsesperioden  

 i det løbende optjeningsår samt for den del af tidligere optjeningsår, for  

 hvilken den pågældende ved sin fratræden endnu ikke har holdt ferie, jf. § 9  

 i ferieaftalen for statens tjenestemænd.
Retten til særlig feriegodtgørelse på 1 1/2% bortfalder i det omfang, der  

 ydes feriegodtgørelse på 12 1/2%, jf. § 9, stk. 3, i ferieaftalen for statens  

 tjenestemænd.
Hvis den ansatte har fået udbetalt særlig feriegoftgørelse på 1  

 1/2% og senere fratræder med ret til feriegodtgørelse på 12 1/2%, skal der  

 ske modregning i feriegodtgørelsen med den særlige feriegodtgørelse på 1  

 1/2%, da der ikke for de samme dage kan ydes særlig feriegodtgørelse og  

 feriegodtgørelse.
Bestemmelsen svarer til Ferielovens § 14, stk. 3, jf. § 1.
 En ansat, der fratræder sin stilling for at blive pensioneret, skal før  

 sin fratræden afholde den indtil afskedigelsestidspunktet optjente ferie, det  

 vil sige ferie optjent både i det forudgående optjeningsår og i det  

 kalenderår, hvor fratræden finder sted.
 Dispenserer skolens bestyrelse fra denne bestemmelse, udbetales der  

 godtgørelse efter reglerne i ferieaftalen for statens tjenestemænd, § 8, stk.  

 2.
 10. Overgangsbestemmelser:
Forstandere og lærere, der er ansat før 2. marts 1990 har krav på 5 ugers  

 ferie med løn i ferieåret 1990/91, uanset deres bestæftigelse i 1989. Dog  

 således at forstandere og lærere, som har fået udbetalt feriepenge fra  

 tidligere beskæftigelse får lønfradrag for ferien eller for så mange dage af  

 ferien, som feriepengene svarer til.
Overgangsbestemmelsen vedrører kun  

 1990/91, og i ferieåret 1991/92 vil den ansatte kun have krav på ferie med  

 løn i det omfang, den pågældende har optjent ret hertil i 1990.
 P.d.v.
Guri Toustrup Cirkulære om ferieregler for forstandere og lærere ved de frie kostskoler I henhold til § 14, stk. 1, i bekg. nr. 128 af 26. februar 1990 om løn- og  

 ansættelsesforhold for forstandere og lærere ved de frie kostskoler gælder  

 folkeskolens ferieordning for forstandere, heltidslærere og kvotalærere.
 Der er mellem Finansministeriet og Lærernes Centralorganisation indgået  

 aftale af 2. marts 1990 om ferieregler for tjenestemænd i folkeskolen m.fl.
 I tilslutning hertil fastsættes følgende regler for de frie kostskoler:
 § 1.  Aftale af 26. oktober 1987 om ferieregler for  

 statens tjenestemænd finder tilsvarende anvendelse for forstandere,  

 heltidslærere og kvotalærere ved de frie kostskoler, jf. dog §§ 2-5.
 § 2.  § 1, stk. 6, i aftalen af 26. oktober 1987  

 finder ikke anvendelse.
 § 3.  Som supplement til § 2, stk. 6, i aftalen af 26.  

 oktober 1987 gælder følgende:
 Skolefridage uden for den for skolen fastsatte sommerferielukningsperiode  

 medregnes ikke som feriedage.
 § 4.  I aftalen af 26. oktober 1987 forstås begrebet  

 »styrelse« som »ansættelsesmyndighed«, d.v.s. skolens  

 ledelse/bestyrelse.
 § 5.  Har en efterskole tilrettelagt undervisningen  

 inden for højst 40 uger (200 skoledage) pr. skoleår, gælder følgende  

 omregningsregel for forstandere og lærere, der afvikler ferie på skoledage:
antal feriedage x 5 = antal feriedage på skoledage. 7 § 6.  § 8, stk. 1, 2. pkt., i aftalen af 26. oktober  

 1987 gælder med den modifikation, af dispensation kan gives uden forudgående  

 forelæggelse for vedkommende minister.
 § 7.  Cirkulæret har virkning fra den 1. januar 1990,  

 dog således at forstandere og lærere, der er ansat inden aftalens  

 undrskrivelse den 2. marts 1990, har krav på 5 ugers ferie med fuld løn i  

 ferieåret 1990/91, uden hensyn til, om beskæftigelsen i 1989 efter reglerne i  

 dette cirkulære har givet grundlag for fuld ferieoptjening.
KULTURMINISTERIET Direktoratet for Folkeoplysning, Frie Grundskoler m.v., den 16 juli 1990.
 P.d.v.
Guri Toustrup Cirkulære nr. 174 af 29. oktober 1987 om ferieregler for  

 statens tjenestemænd.
Udeladt her.
Der henvises til  

 Finansministeriets base.
