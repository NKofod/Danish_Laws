Betænkning afgivet af  

 Arbejdsmarkedsudvalget den 24. maj 2002 Betænkning over Forslag til lov om ændring af lov om  

 arbejdsløshedsforsikring m.v., lov om Arbejdsmarkedets  

 Tillægspension, lov om en aktiv arbejdsmarkedspolitik og lov om  

 godtgørelse ved deltagelse i erhvervsrettet voksen- og  

 efteruddannelse (Tværfaglige arbejdsløshedskasser) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 4  

 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 4. april 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 7 møder.
Høring Lovforslaget blev inden fremsættelsen sendt i  

 høring i Landsarbejdsrådet.
Den 22. marts 2002 sendte  

 beskæftigelsesministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejdsløshedskassernes Samvirke, De Studerendes Råd, Det Kongelige Danske  

 Kunstakademi, Den Kristelige Fagbevægelse, El-fagets Arbejdsløshedskasse, Journalisternes Arbejdsløshedskasse og Specialarbejdernes Arbejdsløshedskasse.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Arbejdsløshedskassernes Samvirke, Den Kristelige Fagbevægelse, Journalisternes Arbejdsløshedskasse og Specialarbejdernes Arbejdsløshedskasse.
Spørgsmål Udvalget har stillet 32 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse med de stillede  

 ændringsforslag.
Dansk Folkeparti er af den opfattelse, at den  

 nuværende grænse for arbejdsløshedskassernes mindste  

 medlemstal på 5.000 for at opnå godkendelse burde kunne  

 opretholdes.
Dansk Folkeparti er tvivlende over for det hensigtsmæssige  

 i at blande selvstændige og lønmodtagere i samme a-kasse.
Det er  

 ligeledes et spørgsmål, om det er rimeligt, at en fagligt  

 afgrænset arbejdsløshedskasse ultimo 2007 skal have opnået  

 et medlemsantal på 10.000 for at kunne fortsætte, hvis den ellers  

 er velfungerende.
 Et mindretal i udvalget (S) vil redegøre for  

 sin stilling til lovforslaget og de stillede ændringsforslag ved 2.  

 behandling.
 Et andet mindretal i udvalget (SF og EL) indstiller  

 lovforslaget til forkastelse ved 3. behandling.
 Enhedslisten ser lovforslaget som et ideologisk angreb  

 på a-kassernes faglige tilhørsforhold, uden nogen saglig  

 begrundelse.
Det er et faktum, at det nuværende a-kasse-system  

 fungerer godt, som det bl.a. blev påvist gennem Arbejdsdirektoratets  

 benchmarking af a-kasserne i 2001. Først og fremmest er det værd  

 at hæfte sig ved, at a-kassernes medlemmer udtrykker en stor  

 tilfredshed i denne undersøgelse.
Totalt er 85 pct. af medlemmerne  

 meget tilfredse eller tilfredse med servicen fra deres a-kasse.
Hvis man  

 sammenligner med tilsvarende undersøgelser af servicen i den  

 offentlige sektor, er der her et langt lavere tilfredshedsniveau.
Det er  

 Enhedslistens opfattelse, at tilfredsheden i vid udstrækning  

 hænger sammen med, at a-kassernes faglige tilhørsforhold  

 betyder, at de ansatte i a-kasserne kender medlemmerne og deres faglige  

 forudsætninger og muligheder.
Det er i øvrigt også værd at  

 bemærke, at den eneste tværfaglige a-kasse, der i dag har  

 dispensation fra loven, nemlig den kristelige a-kasse, har  

 administrationsomkostninger som ligger lidt over gennemsnittet for samtlige  

 a-kasser.
Der er derfor ikke belæg for at tro på, at  

 tværfaglige a-kasser skulle kunne administreres billigere end de  

 faglige.
Derimod vil åbningen for tværfaglige a-kasser betyde, at  

 en ensidig fokusering på pris vil forringe serviceniveauet.
Dvs. en  

 ringere indsats for at hjælpe arbejdsløse tilbage på  

 arbejdsmarkedet.
Enhedslisten vil endvidere bemærke, at lovforslagets  

 krav om et minimumsmedlemstal på 10.000 i en statsanerkendt a-kasse,  

 mod de nuværende 5.000, vil være en trussel mod a-kasser, som i  

 øvrigt er velfungerende, inden for mindre fag.
Der er intet, der tyder  

 på, at administrationen i de mindre a-kasser er specielt dyr.
Derfor er  

 forhøjelsen af minimumsmedlemstallet heller ikke sagligt  

 begrundet.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et flertal  

 (V, DF, KF, RV og KRF):
Til § 1 1) I indledningen indsættes efter »25. juni 2001,« ordene: »som ændret ved § 2 i lov nr. 249 af 8. maj  

 2002,«.
[Konsekvensændring som følge af  

 ikrafttræden af lov nr. 249 af 8. maj 2002] Til § 3 2) I indledningen indsættes efter »29. januar 2001,« ordene: »som ændret senest ved § 3 i  

 lov nr. 249 af 8. maj 2002,«.
[Konsekvensændring som følge af  

 ikrafttræden af lov nr. 249 af 8. maj 2002] Til § 4 3) I indledningen indsættes efter »18. december 2000,« ordene: »som ændret ved § 4 i lov nr.  

 148 af 25. marts 2002 og § 4 i lov nr. 249 af 8. maj 2002,«.
[Konsekvensændring som følge af  

 ikrafttræden af lov nr. 148 af 25. marts 2002 og lov nr. 249 af 8. maj  

 2002] 4) Efter nr. 1 indsættes som nye numre:
» 02.	I § 13, stk. 7, 8 og 9, og § 14, stk. 3,  

ændres »Arbejdsministeren« til  

 »Beskæftigelsesministeren«, og efter »fastsætter«  

 indsættes: »efter forhandling med undervisningsministeren  

 og«.« [Præcisering af bemyndigelsesbestemmelser] Bemærkninger Til nr. 1 Ændringsforslaget er en konsekvensændring, som  

 følge af at lov om arbejdsløshedsforsikring m.v. er  

 ændret ved § 2 i lov nr. 249 af 8. maj 2002.
Til nr. 2 Ændringsforslaget er en konsekvensændring, som  

 følge af at lov om en aktiv arbejdsmarkedspolitik er ændret ved  

 § 3 i lov nr. 249 af 8. maj 2002.
Til nr. 3 Ændringsforslaget er en konsekvensændring, som  

 følge af at lov om godtgørelse ved deltagelse i erhvervsrettet  

 voksen- og efteruddannelse er ændret ved § 4 i lov nr. 148 af 25. marts  

 2002 og ved § 4 i lov nr. 249 af 8. maj 2002.
Til nr. 4 Med lov nr. 249 af 8. maj 2002 om ændring af lov om  

 Lønmodtagernes Garantifond, lov om arbejdsløshedsforsikring  

 m.v., lov om en aktiv arbejdsmarkedspolitik, lov om godtgørelse ved  

 deltagelse i erhvervsrettet voksen- og efteruddannelse og lov om dagpenge ved  

 sygdom eller fødsel blev der bl.a. indsat en række nye stykker i  

 § 13 i kapitel 5 i lov om godtgørelse ved deltagelse i erhvervsrettet  

 voksen- og efteruddannelse, der vedrører bidrag til Arbejdsmarkedets  

 Tillægspension.
I konsekvens af, at godtgørelsesloven fra den  

 27. november 2001 hører under undervisningsministerens ressort,  

 fastsatte disse nye regler, at beskæftigelsesministeren udøver  

 de bemyndigelser, som reglerne tillægger denne, efter forhandling med  

 undervisningsministeren.
 Med dette ændringsforslag præciseres, at alle  

 ministerbemyndigelser i godtgørelseslovens kapitel 5 udøves af  

 beskæftigelsesministeren efter forhandling med  

 undervisningsministeren.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 122 Bilagsnr.
