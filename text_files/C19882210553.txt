 Dette er hæfte nr. 16 i en serie på 28 om reglerne for fagene i gymnasiet.  

 Det indeholder de bestemmelser om idræt, som er fastsat i § 17 i  

 bekendtgørelse af 4. november 1987 om fagene i gymnasiet (* 1). Desuden  

 indeholder hæftet de vejledende retningslinier for faget.
Vejledende retningslinier Idræt Idræt som obligatorisk fag Formålet med undervisningen:
Det centrale for faget idræt er den fysiske aktivitet.
De enkelte formål  

 udgør en helhed, men det er både et mål i sig selv og en nødvendig  

 forudsætning for de øvrige mål, at eleverne får alsidige idrætslige  

 oplevelser og erfaringer.
 Dette indebærer, at undervisningen skal afspejle et bredt idrætsbegreb,  

 hvad angår indhold, metoder og arbejdsformer.
 Elevernes interesse for fysisk aktivitet skal tilgodeses og  

 videreudvikles, og undervisningen skal rumme oplevelsesaspekter, der kan  

 fastholde det perspektiv, at eleverne får lyst til fortsat fysisk aktivitet.
 Undervisningens indhold:
Idræt opfattes i dag så bredt, at det kan være vanskeligt at afgrænse  

 faget.
I gymnasiets idrætsundervisning betyder de ydre rammer og især den  

 begrænsede tid, der er til rådighed, at det er nødvendigt at foretage en  

 udvælgelse af det faglige indhold.
 Opvarmning, arbejdsteknik, grundtræning, kreative bevægelsesformer og  

 fysiologiske tests er obligatoriske fagområder.
 Inden for de individuelle idrætter, holdidrætterne og de idrætslige emner  

 er der afhængigt af elevinteresser og praktiske muligheder frihed til at  

 vælge.
Kravet om, at eleverne skal erhverve sig grundlæggende idrætslige  

 færdigheder indebærer, at eleverne skal lære at beherske en række tekniske og  

 taktiske færdigheder.
Hvilke færdigheder der konkret sigtes mod, afhænger af  

 valg af områder.
 Nogle færdigheder kan være af generel karakter (f.eks. løb, spring, kast,  

 balance og faldteknik), mens andre kan være af speciel karakter (f.eks.  

 hækkeløb, Fosbury flop, spydkast, håndstand og dykslag). For at sikre  

 førstnævnte aspekt lægges der især under arbejdet med de idrætslige emner  

 vægt på at skabe sammenhæng i elevernes bevægelseserfaringer.
Da det ikke er muligt at bringe eleverne i god fysisk form på to ugentlige  

 idrætslektioner, skal den praktiske undervisning suppleres med relevant  

 teori.
Emner fra f.eks. arbejdsfysiologien, træningslæren og sundhedslæren  

 skal indgå i undervisningen for at give eleverne kendskab til  

 forudsætningerne for at være i god form.
Elevernes arbejde med at lære at bruge kroppen hensigtsmæssigt skal  

 primært tilgodeses i den praktiske undervisning.
Men også her kan det øge  

 elevernes forståelse, hvis der suppleres med indslag af teori, f.eks.  

 arbejdsteknik, bevægelseslære og skadeforebyggelse.
En væsentlig forudsætning for arbejdet med den kropslige kreativitet er,  

 at eleverne har erhvervet sig et grundlæggende kendskab til kroppen og dens  

 funktioner.
I princippet kan der arbejdes kreativt inden for de fleste  

 idrætsaktiviteter, f.eks. ved at ændre kendte regelsæt, organisere idrætslige  

 aktiviteter i idrætsligt utraditionelle omgivelser eller sætte bevægelse og  

 handling til musik.
 Planlægning:
Elevforudsætninger og elevmedbestemmelse Alle elever har deltaget i obligatorisk idrætsundervisning, og de fleste  

 møder desuden med erfaringer fra een eller flere idrætter, som de dyrker  

 eller har dyrket i fritiden.
Det betyder, at elevernes idrætslige  

 erfaringsverden og dermed også deres forventninger til idrætsundervisningen  

 kan variere meget.
Under iagttagelse af bekendtgørelsens krav skal læreren sikre elevernes  

 medbestemmelsesret.
Derfor må undervisningen bygge på elevernes  

 forudsætninger og så vidt muligt tage hensyn til deres interesser.
For at sætte eleverne i stand til at tage kvalificeret stilling til  

 planlægning og tilrettelæggelse af undervisningen er det hensigtsmæssigt, at  

 læreren i begyndelsen af 1.g tilrettelægger et introduktionsforløb.
Her kan  

 eleverne blive bekendt med fagets muligheder og læreren få indblik i  

 elevernes forudsætninger og forventninger.
Gennem hele det treårige forløb  

 skal der afsættes tid til at diskutere, hvordan bekendtgørelsens bestemmelser  

 kan opfyldes.
Efterhånden som elevernes erfaringer øges, kan de i stigende  

 omfang få indflydelse på undervisningens indhold og form.
Arbejdsformer Som indholdet skal også arbejdsformerne være alsidige.
 Ved hjælp af forskellige opgavetyper og forskellige organisationsformer  

 (f.eks. klasse, gruppe, par og individuelt) kan eleverne stifte bekendtskab  

 med forskellige grader af lærer- og deltagerstyring.
 I valg af arbejdsform må der tages hensyn til emnet, elevernes  

 forudsætninger og progressionen i forløbet.
 Eleverne gøres i løbet af gymnasietiden i stigende grad medansvarlige for  

 valget af arbejdsformer.
 Det er i den forbindelse væsentligt, at eleverne i perioder har arbejdet i  

 samme gruppe eller på samme hold om forskellige aktiviteter, og at de i andre  

 perioder har arbejdet i grupper eller på hold efter valg af aktivitet.
 Idrætsundervisningen kan afholdes som enkelt- eller dobbeltlektioner.  

 Herved øges valgmulighederne med hensyn til indhold og arbejdsformer, f.eks.  

 kan idræt uden for skolens idrætsfaciliteter blive aktualiseret af  

 dobbeltlektioner.
Udadrettede aktiviteter kan indgå som en naturlig del af arbejdet i  

 idrætsundervisningen.
Det kan dreje sig om besøg i idrætsforeninger, eller  

 ekskursioner med henblik på friluftsliv, vinteridræt m.v.
 Idræt kan også indgå i større ekskursioner eller studierejser, eventuelt i  

 samarbejde med andre fag.
 De enkelte fagområder:
Opvarmning Opvarmning indleder enhver idrætslektion.
 Formålet med opvarmningen kan være at hæve legemstemperaturen, mindske  

 risikoen for skader, skabe en positiv stemning og en atmosfære af tryghed.
 Opvarmningens indhold, intensitet og varighed tilpasses de efterfølgende  

 aktiviteter.
 Afhængigt af hvilke mål der sigtes mod, kan opvarmningen bestå af alsidige  

 bevægelsesformer som løb, hop og gymnastiske øvelser med/uden  

 musikledsagelse, eller opvarmningen kan være legbetonet og bestå af  

 variationer af øvelser, som indgår senere i lektionen.
Grundtræning Grundtræning: Konditionstræning, træning af muskelstyrke og  

 muskeludholdenhed samt bevægelighedstræning.
Træningsprogrammer kan være baseret på videnskabelige undersøgelser  

 og/eller praktiske erfaringer.
Der kan også indgå legbetonede aktiviteter med  

 træningseffekt.
 Eleverne skal erhverve sig kendskab til de forskellige træningsformer,  

 herunder øvelsesformer og sammenhængen mellem træningseffekt og træningens  

 hyppighed, længde og intensitet.
 Udarbejdelse af elevernes opvarmnings- og grundtræningsprogram  

 skal i al væsentlighed foregå i idrætstimerne.
 Arbejdet afsluttes med en præsentation af programmet, f.eks. som  

 forevisning eller afprøvning med andre elever.
 Programmet ledsages af en synopsis over øvelsernes formål og indhold.
Arbejdsteknik Undervisningen i arbejdsteknik skal sikre, at eleverne får kendskab til,  

 hvordan kroppen belastes mindst muligt i forskellige arbejdssituationer.
 Da hverdagen i skolen, herunder idrætslektionerne, kan opfattes som  

 arbejdssituationer, er det hensigtsmæssigt, at arbejdsteknik placeres tidligt  

 i gymnasieforløbet.
 For at forebygge arbejds- og idrætsskader er det nødvendigt at inddrage  

 arbejdsteknik i den videre undervisning.
Kreative bevægelsesformer Med udgangspunkt i musik, forskellige lyde og/eller en samlende idee  

 arbejder eleverne selvstændigt med bevægelsesudtryk.
 Erfaringsmæssigt er enkle lege og tilvænningsøvelser en god indgang til  

 undervisningen i dette emne, der kan omfatte f.eks.:
 1. Faldskærmsøvelser med musik.
2. New Games.
Kontaktøvelser med musik.
 3. Labans teorier - småøvelser til musik med  

 forskellige bevægelseskvaliteter.
4. Gangarter.
Stikord: march, »høje hæle«,  

 »strandløve«, »gammel kone«, spejløvelser - bundne og  

 mere frie.
5. Masker: - udtrykke masken i kropssprog - udtrykke  

 følelser med kropssprog - mime kontra kropssprog.
Bundet, varieret musik.
 6. Gruppeopgave til udleveret musik: Krav om  

 forskellig tidskvalitet, tyngdekvalitet, rumkvalitet og bevægelseskvaliteter.  

 Der udarbejdes synopsis.
 7. Videooptagelse af gruppens arbejde.
 8. Klassen ser videooptagelserne og diskuterer de  

 forskellige gruppers løsning af opgaven.
Fysiologiske tests Eleverne skal erhverve sig kendskab til og afprøve elementære fysiologiske  

 tests, f.eks. testning af kondition (et- og topunktstest, Harvard step-test,  

 Coopers løbetest), testning af muskelstyrke og muskeludholdenhed.
Idrætsdiscipliner og idrætslige emner Bekendtgørelsens eksempler på specialdiscipliner og emner af mere generel  

 karakter kan suppleres afhængigt af lokale muligheder.
 Specialdisciplinerne er både indholdsmæssigt og metodisk meget fyldigt  

 beskrevet i faglitteraturen og omtales ikke i denne vejledning.
 Emner af mere generel karakter skal i denne forbindelse opfattes som  

 idrætsaktiviteter, hvori der indgår dele af flere idrætsdiscipliner, og hvor  

 deltagerne i høj grad er med til at fastlægge aktiviteternes form og indhold.
 I det følgende skitseres nogle eksempler, der viser, hvordan et emne kan  

 gribes an, men det skal præciseres, at der naturligvis kan tænkes andre  

 kombinationer af stofvalg.
Boldbasis Ved at påpege de fælles elementer i de enkelte boldspil, fremhæves de  

 fælles indlæringstyper, øvelsesmodeller, træningsøvelser og fælles træk i  

 selve spilsituationen.
 Der kan arbejdes med de fælles elementer allerede i opvarmningen, idet  

 bolden bruges funktionelt i alle øvelser, med eller uden musik.
 I selve basisundervisningen er nøgleordene:
Et led i undervisningen kan f.eks. være gruppeopgaver, hvor de enkelte  

 grupper selv opfinder småspil og udvikler disse.
Hovedformålet kan f.eks.  

 være fællesskab, hvor der lægges vægt på følgende:
 Såvel bold som bane og regler kan varieres i det uendelige, men vil til en  

 vis grad styres af de opstillede mål.
 Endvidere kan forskellige småspil afprøves med konkurrencemål.
 Som sidste fase kan der arbejdes med de mere kendte boldspil, men med  

 modificerede regler, ændrede boldtyper og banestørrelser.
Friluftsaktiviteter Friluftsaktiviteter er udeaktiviteter, hvor færden i og oplevelse af  

 naturen indgår som noget væsentligt.
Afhængigt af lokale muligheder kan  

 aktiviteterne være følgende: Kano, kajak, roning, vandre-, løbe-, cykelture,  

 orienteringsløb, terrænløb, skøjteløb og langrend.
 I sammenhæng hermed kan der arbejdes med sikkerhed ved færden i naturen:
 Derudover giver flere af disse aktiviteter gode muligheder for at arbejde  

 med de sociale relationer i grupperne.
Ketcherspil 1. let ketcher/let bold (badminton) 2. lidt tungere ketcher/lidt tungere bold (squash,  

 tilpasset gymnastiksal) 3. tung ketcher/tung bold (tennis/shorttennis) Ud fra ovenstående arbejdes med ligheder, f.eks. forhåndsgreb =  

 universalgreb for alle tre spil i starten, klarstilling = siden til bolden i  

 forhåndsslaget, opdeling i 3 faser i bevægelses mønstret: tilbagesving,  

 kontaktfase, fremadsving.
 Forskelle: benarbejdet - udgangspunkt i banens størrelse, fixering af  

 håndled/underarm, boldens position i forhold til kroppen.
 Taktik: hårde/bløde slag, høje/flade slag, offensivt/defensivt spil,  

 lange/korte slag.
 Spillecentrum: udgangspunkt i banens størrelse.
Musik og bevægelse Ved at arbejde med dette tema kan eleverne få viden om musikkens  

 anvendelsesmuligheder på tværs af idrætsdisciplinerne, f.eks. kan musikken 1. understøtte rytmen 2. fremhæve bevægelseskvaliteterne 3. sætte fantasien i gang - og befordre nye kropslige  

 udtryksformer.
 Af eksempler kan nævnes:
Tværfaglige muligheder Faget idræt kan indgå i tværfagligt samarbejde med alle de øvrige  

 obligatoriske fag.
 Samarbejdet kan spænde fra kortvarig parallellæsning til deltagelse i  

 længerevarende tværfaglige projekter med fuld integration.
 Når idræt indgår i tværfaglige projekter, kan der skabes sammenhæng mellem  

 fagets praktiske og teoretiske sider, og eleverne kan få mulighed for at se  

 idrætten i en større sammenhæng.
 I forbindelse med planlægningen af længerevarende tværfaglige projekter må  

 lærere og elever være opmærksomme på, at det er begrænset, hvor meget teori  

 man med rimelighed kan indføre i den normale idrætsundervisning.
 Eksempler:
Idræt og biologi Emne: Motion, ernæring og sundhed.
 Idræt:
 Der kan arbejdes praktisk og teoretisk med forskellige  

 konditionstræningsmodeller og testninger.
 Biologi:
 Idrætsteorien kan udbygges med målinger af energistofskiftet og  

 væskebalancen under forskellige arbejdsformer (forskellige idrætsgrene og  

 arbejdsintensiteter) RQ kan beregnes ved forskellige arbejder og idrætter.  

 Kostundersøgelser kan også indgå.
 Emne: Arbejdsmiljø.
 Idræt:
 Der arbejdes i praktik med løfte-bæreteknik og i teori med hovedtræk af  

 ryggens anatomi og trykforhold og belastningslidelser i ryggen.
 Faget fysik kan eventuelt inddrages i behandling af vægtstangsprincipperne  

 i ryggens arbejde.
 Biologi:
 Som et muligt emne kan nævnes forskellige stoffers optagelse og omsætning.
 Som et væsentligt led i forløbet inddrages besøg i virksomheder og  

 institutioner.
Idræt og dansk Emne: Idræt og samfund.
 Idræt:
 Hovedsagelig et praktikforløb baseret på boldspil (fodbold). Forløbet kan  

 f.eks. se således ud:
 I begyndelsen af forløbet kan der arbejdes på tværs af færdighedsniveauer  

 og efterhånden niveaudeles, og der focuseres mere og mere på den taktiske  

 spilforståelse.
 Faget historie kan inddrages, idet der arbejdes med fodboldspillets  

 historiske udvikling, f.eks. fra Dansk Idrætshistorisk Forenings årbog 1986.
 Dansk:
 En mulig grundbog er, »Sport og mandfolk«, af Peter Thielst, der  

 indeholder både fiktionstekster og sagprosa.
 Mulige arbejdsområder:
 Som hovedværker kan følgende romaner læses:
 3. Steffen Jacobsen: »Kontraktspilleren«.
Idræt og engelsk Emne: Hooliganisme og fodboldvold.
 Idræt:
I praktisk idræt arbejdes der spilnært i f.eks. fodbold, basketball eller  

 netball med en trediedel af klassen som observatører på spillerreaktionerne i  

 konfliktsituationer under spillet.
Analyserne kan bruges som udgangspunkt for  

 diskussion af vold i idræt, aggresioner m.v.
 En anden mulighed er at focusere på stresselementet i praktisk idræt og  

 lade en trediedel af klassen observere spilsituationer, hvor holdene  

 instrueres om f.eks. at udsætte modstanderne for lydstress, ros og ris eller  

 andre former for påvirkninger.
 Engelsk:
 Der læses f.eks. artikler fra New Society: »Hooliganism the Forgotten  

 Side«, August 29, 1986 og en tekstopgave (»Taking the Law into Your  

 Own Hands«,) fra opgavesamlingen Quill.
Idræt og fysik Emne: Forskellige belastningsforhold i håndliggende stilling og ved  

 armstrækkerøvelse.
 Fysik:
 Hænderne anbringes på badevægt, og der foretages målinger i forskellige  

 statiske positioner (med strakte og bøjede ben og med fodstøtte i ribbe).
 Endvidere foretages sammenligning af kræfterne ved langsomme og hurtige  

 armbøjninger og strækninger.
 Iagttagelserne kan bruges til diskussion af Newton's 2. lov.
 Idræt:
 Iagttagelserne kan afprøves i praksis i forskellige  

 grundtræningsprogrammer, f.eks. med henblik på styrketræning efter  

 stigeprincippet og muskeludholdenhedstræning efter antals- eller tidsmetoden.
 Emne: Bestemmelse af hoppehøjde.
 Fysik:
Timerstrimmel fæstnes til livet af elev.
Ved hjælp af grafer bestemmes  

 hastighed og acceleration.
Ud fra maksimalhastigheden beregnes  

 tyngdepunktsløftet.
Målingen på strimlen og den beregnede hoppehøjde sammenlignes og  

 diskuteres.
Også Ekin og Epot omsætningen kan behandles.
 Idræt:
 Hoppehøjden kan måles før og efter opvarmning og før og efter perioder med  

 forskellige træningsprogrammer, eventuelt sammenligning af forskellige typer  

 muskelstyrketræning.
Idræt og matematik Emne: Dimensionernes indflydelse på den fysiske præstationsevne.
 Idræt:
 Ud fra forklaringer om sammenhæng mellem dimension og muskelstyrke og vægt  

 afprøver eleverne øvelser, der kan illustrere disse princippers indflydelse  

 på de fysiske præstationer.
 Matematik:
 Emnet behandles ved hjælp af potensfunktioner og dobbeltlogaritmisk papir.
Edb i idræt Det sigte, at idræt er et overvejende praktisk fag, skal også fastholdes i  

 relation til idrætsfagets deltagelse i den opfølgende del af  

 edb-undervisningen.
 Edb kan inddrages i idrætsundervisningen til at behandle forskellige data  

 (f.eks. fysiologiske data med henblik på konditionsberegninger,  

 kostprogrammer og træningsprogrammer) og simulationer (f.eks.  

 bevægelsesanalyser og taktikprogrammer).
Lige muligheder De fysiske kønsforskelle spiller en væsentlig rolle i  

 idrætsundervisningen, men ofte skyldes de 16-19-årige pigers og drenges  

 forskellige måde at forholde sig til faget på også de erfaringer og  

 oplevelser, som de har erhvervet i skolen og i fritiden.
 Det er derfor vigtigt, at eleverne får mulighed for både i teori og  

 praksis at bearbejde ligestillingsproblemer, herunder kønnenes forskellige  

 opdragelse og øvrige forudsætninger for at deltage i idræt.
 Eksempel på kønsintegreret undervisningsforløb med henblik på bearbejdelse  

 af pigers og drenges holdninger og motivation til idræt:
 1. Spørgeskema:
 pigers-drenges prioritering af forskellige idrætsdiscipliner og  

 aktiviteter.
 Rollebytning:
mandlig idrætslærer underviser feminint (rytmisk gymnastik) kvindelig idrætslærer underviser maskulint (kommandoopvarmning).
 Klassediskussion.
2. Spørgeskemaundersøgelsens resultater fremlægges og  

 diskuteres.
Ud fra resultaterne udarbejder drenge- og pigegrupper (eventuelt  

 en blandet gruppe) to forslag til praktiske dobbelttimer, 3. Forslagene gennemføres og diskuteres.
 4. Aktiviteter, hvor kønnene kan stilles lige, f.eks.  

 gælisk fodbold, karelisk rundbold, new games.
 Fritagelse:
 Hel eller delvis fritagelse for idrætsundervisningen kan kun finde sted i  

 henhold til Cirkulære om fritagelse for idrætsundervisningen i gymnasiet og  

 på kursus til højere forberedelseseksamen.
 Idrætslæreren må drage omsorg for, at elever, der midlertidigt eller  

 permanent kun deltager delvist i idrætsundervisningen, får mulighed for  

 meningsfuld fysisk udfoldelse.
 I nogle tilfælde kan det være hensigtsmæssigt, at idrætslæreren eventuelt  

 i samarbejde med den attestudstedende læge understøtter elevens genoptræning  

 efter f.eks. en idrætsskade eller en sygdomsperiode.
 Frivillig undervisning i idræt:
 Den frivillige idræt er en videreførelse af de punkter i bekendtgørelsen,  

 som omhandler betydningen af at være i god form, og at eleverne motiveres for  

 fortsat fysisk aktivitet.
 Den frivillige undervisning i idræt kan tilbydes inden for alle de  

 aktiviteter, der er indeholdt i bekendtgørelsen.
 Eleverne skal have dette tilbud om idrætsudfoldelse uanset forudsætninger.
 Tilbudet om frivillig idrætsundervisning må opfattes som en mulighed for,  

 at den enkelte kan fordybe sig i områder, der ikke på samme måde er tid til i  

 den daglige undervisning, og/eller som en mulighed for at forbedre sin  

 træningstilstand.
 Det kan således skabe en positiv tilbagevirkning på den obligatoriske  

 idrætsundervisning.
 Holdene kan etableres, så elever mødes på tværs af klasser og klassetrin,  

 og holdene kan være såvel kønsintegrerede som kønsadskilte.
Idræt på mellemniveau Formålet med undervisningen:
Det centrale for faget, den fysiske aktivitet, uddybes ved undervisningen  

 på valgfaget såvel praktisk som teoretisk.
For det praktiske område gælder,  

 at formålet med undervisningen i forlængelse af den obligatoriske  

 undervisning stiller krav om alsidighed og fordybelse, således at eleverne på  

 valgfaget kan erhverve sig idrætslige færdigheder, individuelt og i samvær  

 med andre.
 Idrætsfagets teoriområde er traditionelt naturvidenskabeligt funderet.  

 Bekendtgørelsens krav om, at eleverne får viden om forudsætningerne for og  

 betydningen af at være i god fysisk form fastslår, at det naturvidenskabelige  

 stofområde fortsat skal placeres centralt i teoriundervisningen.
Som en konsekvens af idrættens betydning som kulturfaktor stiller  

 bekendtgørelsen krav om, at eleverne skal erhverve sig viden om idrættens  

 funktion på individ- og samfundsniveau.
For at dette krav skal kunne  

 opfyldes, må den naturvidenskabelige idrætsteori suppleres med stof fra det  

 humanistiske og samfundsvidenskabelige område - i første række idrætshistorie  

 og idrætssociologi, men også andre teoriområder som f.eks. idrætspsykologi  

 kan inddrages.
 Undervisningens indhold:
 For at eleverne kan få et helhedsbillede af væsentlige idrætslige  

 problemstillinger, er det nødvendigt, at en række emner behandles ud fra  

 synsvinkler, der inddrager såvel det praktiske som det naturvidenskabelige og  

 det humanistiske og samfundsvidenskabelige område.
 Planlægning:
 Som hovedregel er der lige vægtning mellem fagets praktiske og teoretiske  

 dele.
Afhængigt af interesser, stofvalg og metoder kan forholdet mellem praktik  

 og teori organiseres på flere måder.
F.eks. kan der være såvel praktiske som  

 teoretiske emner, der bedst behandles hver for sig.
I mange situationer giver  

 det dog gode muligheder for forståelse af sammenhænge, når den praktiske og  

 teoretiske side af faget kobles sammen.
Den teoretiske bearbejdelse af en  

 problemstilling kan f.eks. tage udgangspunkt i praktiske forløb, ligesom  

 praktiske forløb kan benyttes til at afprøve teorien.
Der kan også være  

 forløb, hvor det er naturligt helt at integrere praktik og teori.
Eleverne på valgfaget i idræt kan komme fra begge linier og vælge faget  

 enten i 2. eller 3.g.
Dette betyder, at den teoretiske baggrundsviden for  

 faget må forventes at være forskellig.
Hertil kommer den praktiske idræt,  

 hvor kønsforskelle, forskellig baggrund fra skolen, den frivillige idræt og  

 fra eet eller to års idrætsundervisning i gymnasiet ligeledes gør elevernes  

 forudsætninger for og motiver til at dyrke idræt forskellige.
Hvis der i elevgruppen er særlig interesse for instruktør- og  

 ledervirksomhed, kan idrætsforbundenes kursusmateriale inddrages i  

 undervisningen.
Materialets problemstillinger belyses ud fra flere  

 synsvinkler.
 Det kan i den forbindelse være nyttigt med brede kontaktflader til  

 idrætten i lokalsamfundet.
Hovedområde I I det praktiske arbejdes der efter samme retningslinier som anført under  

 det obligatoriske fag, men mere dybtgående.
 Specialdiscipliner og idrætslige emner vælges i samråd mellem lærere og  

 elever.
 Undervisningen kan bygge videre på discipliner og emner fra det  

 obligatoriske fag eller omfatte andre discipliner og nye emner.
Hovedområde II Det teoretiske hovedområde omfatter et naturvidenskabeligt og et  

 humanistisk og samfundsvidenskabeligt område.
 Lærer og elever vælger i fællesskab, hvilke emner og problemstillinger de  

 vil gå i dybden med, og hvilke de vil behandle i oversigtsform under  

 hensyntagen til, at det naturvidenskabelige stofområde og det humanistiske og  

 samfundsvidenskabelige stofområde hver for sig skal udgøre mindst en  

 trediedel af det læste stof.
 Ofte vil en problemstilling omfatte dele af begge de teoretiske områder.  

 Af hensyn til indlæring af basal viden om metode, kan det imidlertid være  

 hensigtsmæssigt i perioder at arbejde med områderne hver for sig, eventuelt i  

 sammenhæng med den praktiske undervisning.
 Aktuelle emner inddrages i undervisningen.
A Det naturvidenskabelige område For at kunne arbejde med emner, som har betydning for fysisk udfoldelse og  

 sundhed, må eleverne erhverve sig viden om anatomi, arbejdsfysiologi og  

 speciel teori.
 Anatomi: Funktionel anatomi inddrages i et omfang, der sikrer, at eleverne  

 kan analysere simple stillinger og bevægelser med hensyn til led, knogler og  

 muskelgrupper.
Arbejdsfysiologi: Hovedvægten lægges på den menneskelige organismes  

 fysiologiske reaktioner under arbejde.
Eleverne skal have viden om  

 hjerte-kredsløbsfunktionen, åndedrætsfunktionen, energidepoternes udnyttelse,  

 energiomsætningen i muskelfibrene, varmeregulationen og væskebalancen.
Speciel teori: Eleverne skal have viden om forskellige former for  

 konditionstræning, muskelstyrke- og muskeludholdenhedstræning,  

 bevægelighedstræning og mentaltræning.
De skal kunne forklare disse  

 træningsformers virkning og have viden om forskellige former for testning.
 Endvidere skal eleverne have viden om forskellige faktorers indflydelse på  

 den fysiske præstationsevne f.eks. køn, alder, dimensioner, kost, træthed,  

 rygning og doping.
B Det humanistiske og samfundsvidenskabelige område For at kunne analysere idrættens skiftende funktioner i det danske samfund  

 må eleverne erhverve sig viden om idrætshistorie og idrætssociologi.
Idrætshistorie inddrages i et omfang, der sikrer eleverne en  

 forståelsesramme for idrættens placering i det danske samfund i dag.
Derfor  

 skal eleverne have viden om de væsentligste træk i udviklingen inden for  

 gymnastik og idræt/sport i Danmark fra ca. 1860 til i dag.
Organisationernes  

 historie, deres ideologiske legitimering og forskellige kropsopfattelser kan  

 indgå i undervisningen.
Idrætssociologi: Hovedvægten lægges på idrættens struktur og funktioner i  

 Danmark.
Eleverne skal have viden om organiseret/uorganiseret idræt,  

 elite/bredde, befolkningens idrætsdeltagelse (aktivt og/eller passivt) og  

 socialisation til og i idræt.
 Emner inden for det teoretiske hovedområde er beskrevet i lærebøger,  

 tidsskrifter og kursusmateriale og bliver derfor ikke indgående behandlet i  

 denne vejledning.
 Emnerne kan indgå i tematiske forløb som f.eks. børns motoriske udvikling,  

 idræt og sundhed, handicapidræt, sport og nationalisme, idræt og medier,  

 hooliganisme, idræt og teknologi.
 To eksempler på tematiske forløb:
 Kønsforskelle i idræt:
 Idræt og hjerte-karsygdomme:
Det skriftlige arbejde En rapport skal forstås som et skriftligt produkt, der udarbejdes i  

 undervisningstiden.
 En rapport kan udarbejdes på baggrund af data indsamlet ved undersøgelser  

 og eksperimenter.
 Edb kan inddrages i bearbejdelse af resultater fra undersøgelser og  

 eksperimenter.
 Eksempler:
 1. Måling af puls og blodtryk.
 2. Testninger.
 3. Sammenhæng mellem muskelstyrke og muskeltværsnit.
 4. Rygnings indflydelse på fysiske præstationer.
Eksamensopgivelserne Hovedområde I: Den enkelte elevs valg af 2 af de 3 opgivne  

 idrætsaktiviteter foretages sidste oficielle skoledag for 3.g.
 Hovedområde II: Opgivelserne skal omfatte naturvidenskabelige og  

 humanistisksamfundsvidenskabelige stofområder, således at alsidigheden  

 sikres.
 Eksamen:
a.
Programmet, der indeholder opvarmning til musik og et af områderne  

 grundtræning eller kreative bevægelsesformer forevises i grupper og ledsages  

 af en kort redegørelse for det valgte indhold.
 Eksaminandernes valg af idrætsaktiviteter (idrætsdiscipliner og idrætslige  

 emner) er afgørende for, om prøven er individuel og/eller i gruppe.
b.
Denne del af eksamen er individuel (hovedområde II).
Spørgsmålet kan tage udgangspunkt i eller understøttes af bilagsmateriale  

 og kan omfatte en problemstilling, der inddrager begge teoretiske  

 hovedområder.
Endvidere skal eksamensspørgsmålet omfatte inddragelse af en  

 praktisk problemstilling, dvs. en problemstilling, der relaterer til en  

 fysisk aktivitet/idrætsaktivitet, og som evt. kan demonstreres.
Eksempler på eksamensspørgsmål 1. Udvælg et slag i badminton.
Demonstrer bevægelsen  

 og forklar kort de involverede muskelgruppers arbejde under slaget.
Med  

 udgangspunkt i bilag ønskes en redegørelse for badmintonspillets udvikling i  

 Danmark.
Diskuter på denne baggrund, hvilke faktorer, der har haft væsentlig  

 betydning for denne udvikling.
2. Vælg en strækøvelse.
Demonstrer øvelsen og forklar  

 kort, hvad der sker i de involverede muskler under udførelsen.
Redegør ud fra  

 bilag for idrætsskaders fordeling på alder, køn, discipliner, og diskuter  

 mulige årsager hertil, samt hvad der kan gøres for at forebygge skader.
3. Redegør ud fra tabel for ishockeyspillets  

 udbredelse i Danmark og fordeling på alder og køn.
Diskuter, hvilke faktorer  

 der betinger disse forhold.
Danmarks ishockeylandshold rykkede i 1987 op i B-gruppen i VM sammenhæng.  

 Tilskuertal til kampene og TV's sendetid fremgår af bilag.
Diskuter på  

 baggrund af bilagene, hvilke kvaliteter ishockey har som publikumssport,  

 hvilke fysiske krav der stilles til udøverne og på denne baggrund de  

 potentielle muligheder for ishockey som bred vinteridræt i Danmark.
 4. Demonstrer og forklar principperne ved korrekt  

 løft-bæreteknik.
 Hvilke former for doping kan have indflydelse på forøgelse af  

 muskelstyrke? Begrund svaret og diskuter sociale og biologiske konsekvenser  

 af doping.
 5. Redegør ud fra bilag kort for DDGU's opståen,  

 historiske udvikling og sociale rekruttering.
 Ud fra pulskurven ønskes en vurdering af, hvilken træningseffekt en times  

 motionsgymnastik har for hjerte-kredsløbsfunktioner og på den baggrund en  

 diskussion af, hvorfor motionsgymnastik især tiltrækker kvinder.
