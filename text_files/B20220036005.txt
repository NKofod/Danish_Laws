Bekendtgørelse om ændring af bekendtgørelse om lønpolitik og aflønning i forsikringsselskaber, forsikringsholdingvirksomheder og firmapensionskasser § 1 I bekendtgørelse nr. 16 af 4. januar 2019 om lønpolitik og aflønning i forsikringsselskaber, forsikringsholdingvirksomheder og firmapensionskasser foretages følgende ændringer:
1. I § 3, stk. 2, ændres »§ 71, stk. 3,« til: »§ 64 d, stk. 1,« 2. I § 14, stk. 3, udgår »i årsrapporten«, og som 2. og 3. pkt. indsættes:
»Virksomheden skal i årsrapporten angive, hvor oplysningerne i henhold til 1. pkt. kan findes.
Oplysningerne skal være offentligt tilgængelige i mindst 10 år fra tidspunktet for den seneste årsrapports offentliggørelse.« § 2 Stk. 1.  Bekendtgørelsen træder i kraft den 25. marts 2022.
Stk. 2. § 1, nr. 2 finder anvendelse på årsrapporter, der vedrører regnskabsperioder, som begynder 1. januar 2022 eller senere.
Bestemmelsen kan dog frivilligt anvendes på årsrapporter, der vedrører regnskabsåret 2021.
