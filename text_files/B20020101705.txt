Bekendtgørelse om skovfrø og  

  planter1) I medfør af § 1 og § 4, stk. 2, i lov om frø, kartofler og  

 planter, jf. lovbekendtgørelse nr. 261 af 26. april 1999 og efter  

 bemyndigelse fastsættes:
Godkendelse og formålskåring § 1. Plantedirektoratet kan efter ansøgning  

 godkende en bevoksning eller en frøplantage samt et  

 klonformeringskvarter med træarter nævnt i bilag 2 som  

 grundmateriale til produktion af forstligt formeringsmateriale jf. § 2,  

 stk.1. Bevoksningen, frøplantagen eller klonformeringskvarteret kan  

 godkendes som grundmateriale for produktion af formeringsmateriale i  

 følgende kategorier:
1)	»udvalgt«,  

 hvis betingelserne i bilag 3.1. er opfyldt, 2)	»kvalificeret«, hvis betingelserne i bilag 3.2. er opfyldt, eller 3)	»afprøvet«, hvis betingelserne i bilag 3.3. er opfyldt Stk. 2. Materiale nævnt i stk. 1 kan godkendes som  

 grundmateriale til produktion af certificeret frø eller plantedele med  

 henblik på markedsføring af formeringsmateriale til  

 følgende formål:
1)	vedproduktion, hvis betingelserne i bilag 3.1.1, B. er opfyldt, 2)	værn- og læplantningsformål, hvis betingelserne i  

 bilag 3.1.1, C. er opfyldt, 3)	juletræ- og klippegrøntproduktion, hvis betingelserne i  

 bilag 3.1.1, D er opfyldt, samt 4)	alleer og parkplantninger, hvis betingelserne i bilag 3.1.1, E. er  

 opfyldt.
 Stk. 3. For de i stk. 2, nr. 3 og 4, nævnte  

 formål, tages der ved godkendelse af grundmaterialet hensyn til, at der  

 kan være behov for materiale med en lille genetisk variation.
 Stk. 4.  Ejere af bevoksninger m.v. kan indgive  

 ansøgning om godkendelse efter stk. 1 og 2. Ansøgning indgives  

 til Plantedirektoratet på et af direktoratet udarbejdet skema.
 § 2. Plantedirektoratet offentliggør en  

 fortegnelse (Kåringsfortegnelsen) over godkendte bevoksninger,
jf. § 1, stk. 1. Kåringsfortegnelsen indeholder de i bilag 7.1  

 anførte oplysninger.
Stk. 2. Godkendelse af grundmateriale kan tilbagekaldes,  

 hvis 1)	avlsværdien viser sig af være ringere end oprindeligt  

 antaget, 2)	der opstår krydsningsfare fra nabobevoksninger, 3)	en afmærkning af den kårede bevoksnings  

 afgrænsning, der er nødvendig for en korrekt indsamling, ikke  

 foretages, 4)	avlsværdien forringes ved uhensigtsmæssig hugst,  

 eller 5)	en efterkontrol viser, at en forbedret dyrkningsværdi ikke er  

 opnået.
Registrering § 3. Virksomheder, der markedsfører  

 formeringsmateriale af de i bilag 2 nævnte træarter, skal  

 være registreret i Plantedirektoratet.
 Stk. 2. Stk. 1 gælder ikke for ejere af godkendt  

 grundmateriale, hvis indsamlingen af frø er overdraget til en  

 registreret virksomhed.
 § 4. Skifter en registreret virksomhed ejer, eller  

 ophører virksomhedens registreringspligt efter § 3, stk. 1, skal  

 Plantedirektoratet underrettes skriftligt herom.
 Stk. 2. Plantedirektoratet kan ophæve  

 registreringen, hvis virksomheden ikke senest 30 dage efter påkrav har  

 betalt forfaldne afgifter og gebyrer i henhold til bekendtgørelse om  

 betaling for kontrol med skovfrø og  planter.
Indsamling og stamcertifikater § 5. Indsamling af formeringsmateriale fra  

 godkendt grundmateriale må ikke påbegyndes, før  

 Plantedirektoratet har modtaget en skriftlig anmeldelse.
Anmeldelsen skal ske  

 på et skema udarbejdet af Plantedirektoratet.
 Stk. 2. Indsamlingen skal foretages efter  

 retningslinierne i bilag 5. Når indsamlingen er afsluttet, skal en kopi  

 af anmeldelsen, udfyldt med oplysninger om det indsamlede materiale, sendes  

 til Plantedirektoratet, der på grundlag heraf udsteder
stamcertifikat for partiet.
 § 6. Plantedirektoratet offentliggør en  fortegnelse over  

 partier  af formeringsmateriale certificeret i Danmark (Partiliste).  

 Partilisten indeholder de i bilag 7. 2 anførte oplysninger.
Markedsføring og mærkning § 7. Formeringsmateriale af træarter  

 nævnt i bilag 2 A, må kun markedsføres, hvis det er  

 frembragt fra grundmateriale, der er godkendt her i landet, i en anden  

 medlemsstat af den Europæiske Union eller i en stat, hvis godkendelse  

 der er truffet beslutning om at ligestille med godkendelse meddelt her i  

 landet.
 Stk. 2. Formeringsmateriale af de i bilag 2 nævnte  

 træarter må ikke markedsføres, medmindre det opfylder  

 relevante krav i bilag 6, nr.1-4.
 Stk. 3. Uanset stk. 1, kan direktoratet i særlig  

 tilfælde og på særlige vilkår tillade  

 indførsel samt markedsføring af formeringsmateriale produceret  

 på grundlag af ikke godkendt grundmateriale.
 § 8. Hvert parti formeringsmateriale skal under  

 indsamling, forarbejdning, oplagring, transport og dyrkning holdes tydeligt  

 adskilt og mærket efter bestemmelserne i bilag 4.
§ 9. Frø må kun markedsføres i  

 lukket emballage.
Lukkeanordningen skal være således  

 udført, at den bliver ubrugelig, når emballagen  

 åbnes.
 § 10. Partier af formeringsmateriale af  

 træarter nævnt i bilag 2 må kun markedsføres, hvis  

 mærkeseddel eller ledsagende dokument fra leverandøren  

 (leverandørdokumentet) indeholder oplysninger som beskrevet i bilag  

 4. For partier af formeringsmateriale af træarter  

 nævnt i bilag 2 B, kan oplysningerne i bilag 4, nr. 2, 3, 5 og 11  

 udelades.
 Stk. 2. Hvis plantedele af Populus spp. opfylder  

 de i bilag 6.4 nævnte kvalitetskrav, kan klassebetegnelse  

 anføres på mærkeseddel eller  

 leverandørdokument.
 Stk. 3. Partier af frø kan dog markedsføres  

 til første køber uanset oplysningerne om spireprocent og antal  

 spiredygtigt frø pr. kg. endnu ikke foreligger.
 Stk. 4. Partier, som ved indsamlingen indeholder mindre  

 end ca. 25.000 frø, eller en vægtmængde svarende hertil,  

 jf. bilag 2, kan markedsføres uden information om  

 spiringsresultater.
Stk. 5. Registrerede virksomheder skal føre regnskab over  

 indsamling, køb, lager og salg.
Regnskabet skal for hvert parti  

 indeholde oplysninger om stamcertifikatnummer, mængde samt navn og  

 adresse på afsender og modtager af ind- og udgående partier.  

 Regnskabet skal opbevares i mindst fem år.
Findes der  

 formeringsmateriale fra godkendt og ikke godkendt grundmateriale af samme art  

 i virksomheden, omfatter regnskabspligten hele virksomhedens beholdning og  

 omsætning af frø og plantemateriale af denne art.
 § 11. Bestemmelserne om markedsføring  

 gælder også for fremvisning med henblik på salg, udbud til  

 salg, salg eller levering til en anden person, herunder levering i henhold  

 til en kontrakt om tjenesteydelse.
Indberetning af salg § 12. Registrerede virksomheder skal senest den  

 15. i måneden efter et kvartals afslutning, ved indsendelse af kopi af  

 leverandørdokumenter til Plantedirektoratet, indberette oplysninger om  

 salg af formeringsmateriale af arter nævnt i bilag 2.
Udførsel § 13. Plantedirektoratet udsteder efter anmodning  

 oprindelsesbevis for formeringsmateriale bestemt til udførsel til en  

 stat der ikke er medlem af Den  Europæiske Union.
Tilsvarende udsteder  

 direktoratet efter anmodning et OECD-oprindelsesbevis, hvis materialet agtes  

 solgt efter »Regler for kontrol med forstligt  

 formeringsmateriale i international handel« af 5. marts  

 1974, fastsat af Organisationen for Økonomisk Samarbejde og Udvikling  

 (OECD).
Særlige bestemmelser § 14. Plantedirektoratet kan efter  

 ansøgning og på særlige vilkår tillade  

 markedsføring af forstligt formeringsmateriale af træarter  

 nævnt i bilag 2, der ikke opfylder bestemmelserne i denne  

 bekendtgørelse  med henblik på:
1)	forsøg, 2)	videnskabelige formål, eller 3)	bevarelse af særlige genetiske ressourcer.
 Stk. 2. Direktoratet kan endvidere tillade  

 markedsføring i Danmark af frø af træarter nævnt i  

 bilag 2 A, som ikke opfylder bestemmelserne i denne bekendtgørelse,  

 hvis det klart godtgøres, at frøene ikke er bestemt til de i §  

 1, stk. 2, nævnt formål.
 § 15. Bestemmelserne i denne bekendtgørelse  

 finder ikke anvendelse på planter eller plantedele af de i bilag 2  

 nævnte træarter, som markedsføres til andre formål  

 end de i § 1, stk. 2 nævnte, hvis det er tydeligt mærket med  

»Ikke til skovbrugsformål«.
 Stk. 2. Bestemmelserne i denne bekendtgørelse  

 finder endvidere ikke anvendelse på forstligt formeringsmateriale som  

 godtgøres af være bestemt til udførsel eller  

 genudførsel til en stat der ikke er medlem af Den Europæiske  

 Union.
Straffebestemmelser § 16. Overtrædelse af § 3, stk. 1, § 5, § 7,  

 stk. 1 og 2, §§ 8 -10 og § 12, samt af vilkår fastsat efter § 7, stk. 2  

 og § 14, stk. 1, straffes med bøde.
 Stk. 2. Selskaber m.v. (juridiske personer) kan  

 pålægges strafansvar efter straffelovens 5. kapitel.
Ikrafttræden og overgangsbestemmelser § 17. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 985 af 22. november  

 1996 om skovfrø og  planter ophæves.
 Stk. 3. Lagre af formeringsmateriale af  

 træarter nævnt i bilag 2 i bekendtgørelse nr. 985 af 22.  

 november 1996 om skovfrø og planter, der enten er, eller er frembragt  

 af materiale indsamlet inden den 1. januar 2003, kan markedsføres,  

 såfremt det klart angives på mærkeseddel eller  

 leverandørdokument, at indsamlingen er sket inden den 1. januar  

 2003.
Plantedirektoratet, den 12. december  

 2002 Mogens Nagel Larsen /Birthe Schubart Bilag Fortegnelse over bilag Bilag 1:   Definitioner Bilag 2:   Træarter omfattet af bekendtgørelsen:
A.  Formeringsmateriale »EU-træarter« B.  Formeringsmateriale »Øvrige  

OECD-træarter« Bilag 3:   Mindstekrav for godkendelse af grundmateriale  

 (kåringskriterier):
1.  Grundmateriale bestemt til produktion af formeringsmateriale, som skal  

 certificeres som »udvalgt« 2.  Grundmateriale bestemt til produktion af formeringsmateriale, som skal  

 certificeres som »kvalificeret« 3.  Grundmateriale bestemt til produktion af formeringsmateriale, som skal  

 certificeres som »afprøvet« Bilag 4:   Mærkning og følgedokumentation:
1.  Almindelige bestemmelser 2.  Indsamling, forarbejdning, oplagring, transport og dyrkning 3.  Markedsføring Bilag 5:   Retningslinier for indsamling og forarbejdning af certificeret  

 formeringsmateriale:
1.  Afgrænsning af indsamlingsområde 2.  Indsamling 3.  Forarbejdning Bilag 6:   Kvalitetskrav til vegetativt formeringsmateriale:
1.  Krav, som skal være opfyldt af partier af frugter og frø  

 af de i bilag 2 angivne arter 2.  Krav, som skal være opfyldt af plantedele af de i bilag 2  

 angivne arter og kunstige hybrider 3.  Krav, som skal opfyldes af plantemateriale bestemt til udplantning af  

 arter og kunstige hybrider anført i bilag 2 4.  Krav til normer for  ydre beskaffenhed af Populus spp. formeret  

 ved stængelstiklinger eller sættestænger Bilag 7:  Information i offentligt tilgængelige oversigter over  

 kårede bevoksninger og certificerede partier:
1.  Kåringslisten 2.  Partilisten Bilag 1 Definitioner 1. Forstligt formeringsmateriale: Formeringsmateriale af de i bilag  

 2 nævnte træarter til formålene nævnt i § 1, stk.  

 2.
 2. Formeringsmateriale:
 Frømateriale:	Kogler, frugtstande, frugter og frø,  

 som er bestemt til produktion af plantemateriale til udplantning.
 Plantedele: 	Stængelstiklinger, bladstiklinger og  

 rodstiklinger, eksplanteret væv eller kimplanter til mikroformering,  

 knopper, aflæggere, rødder, podekviste, sættestænger  

 og enhver del af en plante, som er bestemt til produktion af plantemateriale  

 til udplantning.
 Plantemateriale bestemt til udplantning:  Planter tiltrukket af  

 frømateriale eller fra plantedele eller fra planter fra  

 selvforyngelse.
 3. Grundmateriale:
 Frøkilde:	Træer indenfor et område, hvorfra der  

 indsamles frø.
 Bevoksning:	En afgrænset population af træer af  

 tilstrækkeligt ensartet sammensætning.
 Frøplantage:	En plantage af udvalgte kloner eller  

 familier, som er isoleret eller forvaltet således, at bestøvning  

 fra eksterne kilder undgås eller mindskes, så den frembringer  

 hyppige, rigelige og let høstede frøafgrøder.
 Familie-forældreplanter: Træer, som anvendes til at  

 opnå afkom ved kontrolleret eller åben bestøvning af en  

 identificeret forældreplante, som anvendes som hunplante, med pollen  

 fra en forældreplante (helsøskende) eller en række  

 identificerede eller uidentificerede forældreplanter  

 (halvsøskende).
 Klon:	Gruppe af individer (rameter), som oprindelig er afledt af  

 et enkelt individ (ortet) ved vegetativ formering, f.eks. stiklinger,  

 mikroformering, podning, aflæggere eller deling.
 Klonblanding:	En blanding af identificerbare kloner i bestemte  

 forhold.
 4. Autokton:
Autokton bevoksning eller frøkilde: en autokton bevoksning  

 eller frøkilde er en bevoksning eller frøkilde, som normalt til  

 stadighed er blevet forynget ved selvforyngelse.
Bevoksningen eller  

 frøkilden kan være forynget kunstigt fra formeringsmateriale,  

 som er indsamlet fra samme bevoksning eller frøkilde eller fra  

 autoktone bevoksninger eller frøkilder i umiddelbar nærhed.
 Hjemmehørende bevoksning eller frøkilde: En  

 hjemmehørende bevoksning eller frøkilde er en autokton  

 bevoksning eller frøkilde, som er dyrket kunstigt ud fra frø,  

 hvis oprindelse findes i samme proveniensregion.
5. Oprindelse: 	For en autokton bevoksning eller frøkilde er  

 oprindelsen det sted, hvor træerne vokser.
For en ikke-autokton  

 bevoksning eller frøkilde er oprindelsen det sted, hvorfra frø  

 eller planter oprindelig indførtes.
Oprindelsen for en bevoksning  

 eller frøkilde kan være ukendt.
 6. Proveniens:	Det sted, hvor en given bevoksning af træer  

 vokser.
 7. Proveniensregion: For en art eller underart er  

 proveniensregionen det område eller den gruppe af områder, som er  

 underkastet tilstrækkeligt ensartede økologiske betingelser, og  

 hvor der findes bevoksninger eller frøkilder med ensartede  

 fænotypiske eller genetiske egenskaber, eventuelt under hensyntagen til  

 grænser betinget af højden over havet.
 8. Produktion:	Produktion indbefatter alle trin i frembringelsen  

 af frømaterialet, omdannelse fra frømateriale til frø og  

 dyrkning af plantemateriale, som er bestemt til udplantning, fra frø  

 og plantedele.
 9. Leverandør:	Enhver fysisk eller juridisk person, der  

 som erhverv markedsfører eller importerer formeringsmateriale af  

 træarter nævnt i bilag 2.
 10. Kategorier af forstligt formeringsmateriale:
» » » » Bilag 2 Træarter omfattet af bekendtgørelsen A.
Formeringsmateriale Botanisk navn Dansk navn Vægtmængde svarende til ca. 25.000  

 frø Abies alba Almindelig ædelgran 1.200 g Abies grandis Kæmpegran, Grandis 500 g Acer platanoides Spids-løn 3.500 g Acer pseudoplatanus Ahorn, Ær 3.000 g Alnus glutinosa Rød-el 40 g Alnus incana Grå-el, Hvid-el 20 g Betula pendula Vorte-birk 50 g Betula pubescens Dun-birk 50 g Carpinus betulus Avnbøg 2.500 g Fagus sylvatica Bøg 6.000 g Fraxinus excelsior Ask 2.000 g Larix decidua Europæisk lærk 170 g Larix kaempferi Japansk lærk 100 g Larix x eurolepis Hybrid-lærk 160 g Picea abies Rød-gran 200 g Picea sitchensis Sitka-gran 60 g Pinus contorta Contorta-fyr, Klit-fyr 90 g Pinus nigra Østrigsk fyr 500 g Pinus sylvestris Skov-fyr 200 g Populus Poppel-arter 20 g Prunus avium Fugle-kirsebær 4.500 g Pseudotsuga menziesii Douglasgran 300 g Quercus petraea Vinter-eg 40.000 g Quercus robur Almindelig eg, Stilk-eg 40.000 g Qercus rubra Rød-eg 40.000 g Robina pseudoacaicia Robinie 500 g Tilia cordata Småbladet lind, Skov-lind 900 g Tilia platyphyllos Storbladet lind 2.500 g B.
Formeringsmateriale Botanisk navn Dansk navn Vægtmængde svarende til ca. 25.000  

 frø Abies nordmanniana Nordmannsgran 100 g Abies procera Nobilis, Sølvgran 200 g Chamaecyparis lawsoniana Ædelcypres 20 g Picea omorika Serbisk gran, Omorika-gran 20g Pinus peuce Silke-fyr 100 g Thuja plicata Kæmpe-thuja 20 g Tsuga heterophylla Tsuga, Skarntydegran, 20 g Bilag 3 Mindstekrav for godkendelse af grundmateriale  

 (kåringskriterier 1. Grundmateriale bestemt til produktion af formeringsmateriale, som skal  

 certificeres som »udvalgt« Bevoksninger, frøplantager og klonformeringskvarterer vurderes i  

 henseende til det eller de konkrete angivne formål, som  

 formeringsmaterialet er bestemt til, og der lægges tilbørlig  

 vægt på kravene nedenfor, afhængigt af det konkrete  

 formål.
Bevoksninger A.
Generelle krav:
1)	Oprindelse: Det skal enten ved historisk dokumentation eller  

 på anden passende måde kunne afgøres, om bevoksningen er  

 auktokton/hjemmehørende, ikke auktokton/ikke hjemmehørende  

 eller af ukendt oprindelse.
For ikke auktokton/ikke hjemmehørende  

 grundmateriale skal oprindelsen være angivet, hvis den kendes.
2)	Isolering: Bevoksninger skal være beliggende i  

 tilstrækkelig afstand fra mindreværdige bevoksninger af samme art  

 eller fra bevoksninger af en beslægtet art eller sort, som kan  

 hybridisere med den pågældende art.
Især må man  

 være opmærksom på dette krav, når de bevoksninger,  

 som omgiver autoktone/hjemmehørende bevoksninger, er ikke  

 autoktone/ikke hjemmehørende eller af ukendt oprindelse.
3)	Populationens effektive størrelse: Bevoksninger skal  

 bestå af en eller flere grupper af træer, som er godt fordelt og  

 tilstrækkeligt talrige til at sikre tilstrækkelig gensidig  

 bestøvning.
For at undgå ugunstige indavlseffekter skal de  

 udvalgte bevoksninger have et tilstrækkeligt stamtal og  

 tilstrækkelig tæthed af individer på et givet areal.
 4)	Alder og udvikling: Bevoksningerne skal bestå af  

 træer på et sådant alders- og udviklingsstade, at de  

 angivne udvælgelseskriterier klart kan bedømmes.
5)	Ensartethed: Bevoksningerne skal udvise en normal grad af  

 individuel variation med hensyn til morfologiske kendetegn.
Om  

 nødvendigt bør dårlige træer fjernes.
 6)	Tilpassethed: Tilpasningen til de fremherskende  

 økologiske forhold i proveniensregionen skal være  

 påviselig.
 7)	Sundhed og modstandsdygtighed: Træerne i bevoksningen  

 skal i almindelighed være fri for skadegørere og udvise  

 modstandsdygtighed over for ugunstige forhold, herunder klimatiske og lokale  

 forhold på voksestedet, dog ikke over for forureningsskader.
B.
Krav til vedproduktion:
 8)	Vedproduktion: Vedproduktionen skal normalt være  

 større end det accepterede gennemsnit under tilsvarende  

 økologiske samt forvaltningsmæssige betingelser.
 9)	Veddets kvalitet: Vedkvaliteten skal tages i betragtning og  

 kan i visse tilfælde være et afgørende kriterium.
10)	Form eller vækstmønster: Træer i  

 bevoksninger skal udvise særligt gode morfologiske karaktertræk,  

 navnlig ret og cylindrisk stamme, gunstigt forgreningsmønster,  

 grenenes finhed og god naturlig oprensning.
Endvidere skal andelen af  

 træer med tvegedannelse og snoet vækst være lav.
C.
Krav til værn- og læplantningsformål:
 11)	Egenskaber: Træerne i bevoksningen skal vise  

 særligt gode og passende egenskaber (morfologiske karaktertræk) i  

 relation til funktioner som skovbryn, læhegn og vildtplantninger,  

 såsom veludviklethed i forgrening og vækstform og med  

 stærke grene og grenvinkler, der kan modstå vindpres.  

 Løvet skal være vindstærkt og velfordelt på planten  

 og være overvejende grønt.
 Træerne i bevoksningen eller deres afkom skal under  

 de vækstforhold, som gør sig gældende til de bestemte  

 formål, på lokaliteten have udvist en høj grad af  

 robusthed og stabilitet.
D.
Krav til juletræer og klippegrønt:
 Grundmateriale til disse formål kan have en snæver genetisk  

 variation.
13)	Egenskaber: Træerne i bevoksningen skal vise  

 særligt gode og passende egenskaber (morfologiske karaktertræk),  

 såsom nålebesætning og -farve, kvistbygning,  

 grenmængde og kronebygning.
Træerne skal udvise en til  

 formålet passende vækstkraft.
14)	Særlige bestemmelser: Bevoksninger må ikke  

 indeholde hybrider i væsentligt omfang.
For udvalg til  

 juletræsproduktion må bevoksningen ikke selv have været  

 udnyttet til denne produktion, da der derved kan være sket en til dette  

 formål negativ selektion.
E.
Krav til parkanlæg og alléer:
 Grundmateriale til disse formål kan have en snæver genetisk  

 variation.
15)	 Egenskaber: Træerne skal vise særligt gode og  

 passende egenskaber (morfologiske karaktertræk) til funktioner som  

 parkanlæg og alléer, facadebeplantninger og anden bynær  

 anvendelse.
Træerne skal udvise egenskaber, herunder særlig  

 ensartethed i "formudtrykket" og væksten, passende til de  

 specifikke formål.
Derfor stilles særligt krav til træernes  

 ensartede form (silhuet / opbygning), herunder ensartet kronebygning,  

 forgrening, nåle- /bladfylde og  farve.
Træerne skal have en  

 veldefineret, begrænset formvariation.
16)	Særlige betingelser: Da formeringsmaterialet kun  

 tænkes anvendt i én omdrift, vil det være muligt at  

 anvende et materiale med en snæver genetisk variation og med  

 særlige egenskaber.
Træerne eller deres afkom skal udvise en  

 høj grad af robusthed og stabilitet.
2. Grundmateriale bestemt til produktion af formeringsmateriale, som  

 skal certificeres som »kvalificeret« 2.1 Frøplantager Frøplantagers type, formål, krydsningsmønster,  

 arealudlægning, komponenter, isolering og beliggenhed såvel som  

 eventuelle ændringer heri skal være godkendt og registreret af  

 Plantedirektoratet.
De indgående kloner eller familier skal være udvalgt for deres  

 fortrinlige egenskaber, og der skal tages særligt hensyn til de under  

 punkt 1.1. nr. 3, 4, 6, 7, 8, 9 og 10 nævnte krav.
Endvidere kan der  

 tages hensyn til krav nævnt under punkt 1.1. nr. 11   16, i det omfang  

 de er relevante for kåringsformålet.
 De indgående kloner eller familier skal plantes eller være  

 plantet efter en plan, som er godkendt af Plantedirektoratet og udarbejdet  

 således, at hver indgående komponent kan identificeres.
 Udtyndingen i frøplantager skal beskrives tillige med de  

 forædlingskriterier, der anvendes ved sådan udtynding, og skal  

 registreres af Plantedirektoratet.
Frøplantager skal drives og frø høstes på en  

 sådan måde, at plantagen opfylder sit formål.
For  

 frøplantager bestemt til produktion af en kunstig hybrid skal  

 procentandelen af hybrider i formeringsmaterialet bestemmes ved en  

 kontrolprøve.
2.2 Forældreplanter til familie(r) Forældreplanterne skal udvælges for deres særligt gode  

 egenskaber, og der skal tages særligt hensyn til de under punkt 1.1.  

 nr. 3, 4, 6, 7, 8, 9 og 10 nævnte krav.
Endvidere kan der tages hensyn  

 til kravene nævnt under punkt 1.1. nr. 11-16, i det omfang de er  

 relevante for kåringsformålet Formål, krydsningsmønster og bestøvningssystem,  

 komponenter, isolering og beliggenhed samt eventuelle ændringer heri  

 skal være godkendt og registreret af Plantedirektoratet.
 Identitet, antal og andel af forældreplanter i en blanding skal  

 være godkendt og registreret af Plantedirektoratet.
 For forældreplanter bestemt til produktion af en kunstig hybrid skal  

 procentandelen af hybrider i formeringsmaterialet bestemmes ved en  

 kontrolprøve.
2.3 Kloner Kloner skal være identificerbare ved et sæt kendetegn, som er  

 godkendt og registreret af Plantedirektoratet.
 Værdifuldheden af de enkelte kloner skal være godtgjort gennem  

 erfaring eller være påvist gennem tilstrækkeligt langvarige  

 forsøg.
Orteter anvendt til produktion af kloner skal være udvalgt for deres  

 særligt gode egenskaber, og der skal tages særligt hensyn til de  

 under punkt 1.1. nr. 3, 4, 6, 7, 8, 9 og 10 nævnte krav.
Endvidere kan  

 der tages hensyn til krav nævnt under punkt 1.1. nr. 11-16, i det  

 omfang de er relevante for kåringsformålet.
 Godkendelsen begrænses fra sag til sag til et maksimalt antal  

 år, eller et maksimalt antal producerede rameter.
2.4 Klonblandinger Klonblandinger skal opfylde kravene i punkt 2.3.
Identitet, antal og andel af indgående kloner i en blanding samt  

 udvælgelsesmetode skal være godkendt og registreret af  

 Plantedirektoratet.
Hver blanding skal indeholde tilstrækkelig genetisk  

 diversitet.
 Godkendelsen begrænses fra sag til sag til et maksimalt antal  

 år eller et maksimalt antal år eller et maksimalt antal  

 producerede rameter.
3. Grundmateriale bestemt til produktion af formeringsmateriale, som  

 skal certificeres som »afprøvet« 3.1 Krav til alle afprøvninger A.
Almindelige forhold:
Grundmaterialet skal opfylde de pågældende forskrifter i punkt  

 1 eller 2 ovenfor.
Afprøvning, som iværksættes med henblik  

 på godkendelse af grundmateriale, skal tilrettelægges, udformes,  

 gennemføres og resultaterne fortolkes i overensstemmelse med  

 internationalt anerkendt procedurer.
Ved sammenlignende afprøvninger  

 skal det afprøvede formeringsmateriale sammenlignes med én og  

 helst flere godkendte, på forhånd valgte standarder.
B.
Egenskaber, som skal undersøges:
 Afprøvningerne skal være udformet således, at de giver  

 mulighed for bedømmelse af nærmere beskrevne egenskaber, som  

 skal være angivet for hvert grundmateriale.
Der skal lægges vægt på tilpasning, vækst samt  

 biotiske og abiotiske faktorer af betydning.
Desuden vurderes andre  

 egenskaber, som anses for vigtige med henblik på det  

 påtænkte konkrete formål på baggrund af de  

 økologiske betingelser i det område, hvor afprøvningen  

 gennemføres.
C.
Dokumentation:
Dokumentationen skal indeholde en beskrivelse af  

 afprøvningsområdet, herunder beliggenhed, klima, jordbund,  

 tidligere benyttelse, etablering, forvaltning og eventuel skade som  

 følge af abiotiske/biotiske faktorer, og skal forelægges for  

 Plantedirektoratet.
Materialets alder og resultaterne på  

 bedømmelsestidspunktet skal registreres af Plantedirektoratet.
D.
Tilrettelægning af afprøvningerne:
 Hver afprøvning af formeringsmateriale skal dyrkes, plantes og  

 forvaltes på identisk måde i det omfang plantematerialets type  

 gør det muligt.
 Til hver afprøvning skal anvendes et validt statistisk design med  

 et tilstrækkeligt antal træer til, at de individuelle egenskaber  

 af hver undersøgt komponent kan bedømmes.
E.
Analyse og validitet af resultaterne De fremkomne forsøgsdata skal analyseres med internationalt  

 anerkendte statistiske metoder, og resultaterne fremlægges for hver af  

 de undersøgte egenskaber.Desuden angives det område, hvor  

 tilpasning må antages at kunne finde sted i det land, hvor  

 afprøvningen udførtes, samt egenskaber, som eventuelt kan  

 begrænse prøvens anvendelighed.
 Hvis det under afprøvningen påvises, at formeringsmaterialets  

 egenskaber ikke i det mindste:
 skal sådant formeringsmateriale udelukkes.
3.2 Krav til genetisk vurdering af grundmaterialets komponenter A.
Komponenterne:
 Komponenterne i følgende grundmaterialer kan vurderes  

 genetisk:
frøplantager forældreplanter til familie(r) kloner og klonblandinger.
B.
Dokumentation:
 Til godkendelse af grundmateriale kræves følgende supplerende  

 dokumentation:
1)	identitet, oprindelse og afstamning af de evaluerede komponenter,  

 og 2)	det krydsningsmønster, der er anvendt til at frembringe det  

 formeringsmateriale, som er indgået i evalueringsprøven.
C.
Prøvningsprocedurer:
 Følgende betingelser skal være opfyldt:
1)	Den genetiske værdi af hver komponent skal vurderes på  

 to eller flere forsøgsarealer, hvoraf mindst det ene skal være i  

 omgivelser, som er relevante for den foreslåede anvendelse af  

 formeringsmaterialet og 2)	den skønnede værdi af det formeringsmateriale, som skal  

 markedsføres, beregnes på grundlag af disse genetiske  

 værdier og det konkrete krydsningsmønster.
 Evalueringsprøver og genetiske beregninger skal godkendes af  

 Plantedirektoratet.
D.
Fortolkning:
 Formeringsmaterialets skønnede værdi beregnes i forhold til  

 en referencebestand med hensyn til en egenskab eller et sæt  

 egenskaber.Det angives, om den skønnede genetiske værdi af  

 formeringsmaterialet med hensyn til nogen vigtig egenskab er ringere end  

 referencebestandens.
3.3 Krav til sammenlignende prøvning af  

 formeringsmateriale A.
Udtagning af prøver af formeringsmaterialet:
 Prøven af formeringsmaterialet til sammenlignende afprøvning  

 skal være reelt repræsentativ for det formeringsmateriale, som  

 stammer fra det grundmateriale, som skal godkendes.
 Generativt produceret formeringsmateriale til sammenlignende  

 afprøvning skal være:
1)	høstet i år med god blomstring og god  

 frugt-/frøproduktion; kunstig bestøvning kan anvendes, og 2)	høstet ved metoder, som sikrer, at de indsamlede  

 prøver er repræsentative.
B.
Standarder:
Ydeevnen af de standarder, som anvendes til sammenligning i  

 afprøvningerne, bør så vidt muligt have været kendt  

 tilstrækkelig længe i det område, hvor afprøvningen  

 skal udføres.
I princippet repræsenterer standarderne materiale,  

 som er påvist at være nyttigt for skovdriften på det  

 tidspunkt, hvor afprøvningen begynder, og under de økologiske  

 forhold, som materialet agtes certificeret under.
Standarderne bør i  

 videst muligt omfang hidrøre fra bevoksninger, som er udvalgt efter  

 kriterierne i A (ovenfor), eller fra grundmateriale, som er officielt  

 godkendt til produktion af afprøvet materiale.
 Til sammenlignende afprøvning af kunstige hybrider skal begge  

 forældreplanter om muligt indgå blandt standarderne.
Når det er muligt, bør der altid anvendes flere forskellige  

 standarder.
Når det er nødvendigt og berettiget, kan  

 standarderne erstattes af det mest velegnede af det afprøvede  

 materiale eller et gennemsnit af de komponenter, der indgår i  

 afprøvningen.
 I alle afprøvninger anvendes samme standarder over så bredt  

 et udsnit af voksestedsbetingelser som muligt.
C.
Fortolkning:
 Det skal godtgøres, at der foreligger statistisk signifikant  

 overlegenhed over standarderne med hensyn til mindst én vigtig  

 egenskab.
 Hvis resultaterne med hensyn til nogen økonomisk eller  

 miljømæssigt betydningsfuld faktor er signifikant ringere end  

 standardernes, skal dette klart rapporteres, og virkningen heraf skal opvejes  

 af gunstige egenskaber.
3.4 Betinget godkendelse På grundlag af en foreløbig vurdering af nye forsøg  

 kan der gives betinget godkendelse.
Påstande om overlegenhed på  

 grundlag af en tidlig vurdering skal efterprøves med et interval af  

 højst ti år.
3.5 Tidlige godkendelser Plantedirektoratet kan godtage planteskole-, væksthus- og  

 laboratorieafprøvninger med henblik på betinget eller endelig  

 godkendelse, såfremt det kan godtgøres, at der er nøje  

 sammenhæng mellem det målte karaktertræk og de egenskaber,  

 som normalt vil blive vurderet ved afprøvninger på skovniveau.  

 Andre egenskaber, som der skal prøves for, skal opfylde forskrifterne  

 i 3. 3.
Bilag 4 Mærkning og følgedokumentation 1. Almindelige bestemmelser Mærkningen skal være let læselig, uden rettelser og  

 må ikke kunne udviskes.
Er partiet emballeret, kan mærkningen enten anføres direkte  

 på emballagen eller på en mærkeseddel, der på  

 forsvarlig måde er fastgjort til emballagen.
Er partiet ikke  

 emballeret, skal det være mærket således, at det tydeligt  

 fremgår, hvad det omfatter.
2. Indsamling, forarbejdning, oplagring, transport og dyrkning Formeringsmateriale skal under indsamling løbende emballeres og  

 mærkes.
Mærkeseddel og indlægsseddel skal ledsage partiet  

 under forarbejdningen.
Hver pakningsenhed skal være forsynet med en  

 ydre mærkeseddel og en indlægsseddel, der hver indeholder  

 nedenstående oplysninger:
1)	Botanisk navn 2)	Stamcertifikat-nummer 3)	Kategori: »udvalgt«, »kvalificeret«, eller »afprøvet« 4)	»Frø«  

 eller »Vegetativt formeringsmateriale« 5)	Kåringsnummer 6)	Modningsår 7)	Alder og type på plantemateriale, der er bestemt til  

 udplantning 8)	Om det er genetisk modificeret.
2.1 Mærkning af partier indført fra andre lande Frø og vegetativt formeringsmateriale, som indføres fra  

 andre lande, og som enten er »lokalitetsbestemt« eller  

 indført under særlige betingelser som »formeringsmateriale, der opfylder mindre strenge  

 krav« i henhold til tilladelse efter § 7, stk. 3,  

 skal anmeldes til Plantedirektoratet, som udsteder et stamcertifikat på  

 dansk.
 Partierne skal derefter emballeres, mærkes og opbevares efter  

 bestemmelserne i §§ 9 og 10.
For formeringsmateriale, som opfylder mindre strenge krav, skal angives  

 herkomstområde, højde over havet og lokalitet.
Disse oplysninger  

 kan erstatte et oprindeligt kåringsnummer fra oprindelseslandet.
3. Markedsføring Mærkeseddel eller leverandørdokument skal ved  

 markedsføring af formeringsmateriale af de i bilag 2 nævnte  

 træarter indeholde følgende oplysninger ud over de ovenfor under  

 nr. 1- 8 nævnte oplysninger:
9)	Leverandørens navn og adresse 10)	Mængde leveret 11)	Evt. "midlertidigt godkendt" for afprøvet materiale 12)	Analyseresultater opnået ved brug af internationalt  

 anerkendte analysemetoder:
a)	Renhedsprocent b)	% andre frø c)	% affald d)	Spireprocent af rent frø (evt. kvalitetsprocent efter anden  

 metode) e)	Vægten af 1000 frø f)	Antal spiredygtige frø pr. kg (evt. antal levedygtige  

 frø pr. kg) 13)	Modtagerens navn og adresse.
 Hvis spireprocenten ikke kendes på leveringstidspunktet, skal det  

 angives, at den efterfølgende vil blive oplyst.
 For plantemateriale ledsaget af et plantepas kan plantepasset  

 udgøre mærkeseddel og oplysningerne anføres da på  

 den ikke officielle del af plantepasset.
 Farve på mærkesedler:
 Følgende farver på mærkesedler skal anvendes:
»L » » » Der kan dog også anvendes hvid mærkeseddel til alle  

 kategorier, såfremt kategorien tydeligt er anført.
Bilag 5 Retningslinier for indsamling og forarbejdning af  

 certificeret formeringsmateriale Indsamling af træarter nævnt i bilag 2 må kun foretages  

 efter forudgående anmeldelse til Plantedirektoratet.
Anmeldelsen skal  

 være direktoratet i hænde senest 48 timer før indsamlingen  

 påbegyndes.
1. Afgrænsning af indsamlingsområde Den ansvarlige indsamlingsleder skal sikre:
1)	at området er tydeligt afgrænset/afmærket og 2)	at indsamling kun sker i dette område.
2. Indsamling Den ansvarlige indsamlingsleder skal sikre:
1)	at indsamlerne kun samler formeringsmateriale af den kårede  

 art på høstlokaliteten inden for den godkendte  

 bevoksning/plantage, 2)	at der til sikring af en passende repræsentation fra  

 grundmaterialet i formeringsmaterialet indsamles formeringsmateriale fra  

 mindst 50 individer i den godkendte bevoksning, og 3)	at der løbende føres regnskab over de faktisk  

 indsamlede mængder formeringsmateriale.
3. Forarbejdning Det skal sikres:
1)	at partier holdes forsvarligt adskilt og at forarbejdnings- og  

 sorteringsudstyr rengøres grundigt efter behandling af hvert parti og 2)	at der foreligger dokumentation for oprindelse og mængde af de  

 behandlede partier.
Bilag 6 Kvalitetskrav til formeringsmateriale a) Partier af frugter og frø må ikke markedsføres,  

 medmindre partiet har en artsrenhed på mindst 99%.
 b) Uagtet bestemmelserne i litra a, skal frugt- eller frøpartiets  

 artsrenhed oplyses for nært beslægtede arter, bortset fra  

 kunstige hybrider, såfremt den ikke er på mindst 99%.
2. Krav, som skal være opfyldt af plantedele af de i bilag 2  

 angivne arter og kunstige hybrider Plantedele skal være af rimelig gængs kvalitet.
Ved  

 afgørelse af, hvad der skal forstås ved »rimelig gængs kvalitet«, tages almindelige egenskaber, sundhed og passende  

 størrelse i betragtning.
3. Krav, som skal opfyldes af plantemateriale bestemt til udplantning  

 af arter og kunstige hybrider, der er anført i bilag 2 Plantemateriale skal være af rimelig gængs kvalitet.
Ved  

 afgørelse af, hvad der skal forstås ved »rimelig gængs kvalitet«,  

 tages almindelige egenskaber, sundhed, levedygtighed og fysiologisk kvalitet  

 i betragtning.
4. Krav til normer for ydre beskaffenhed af Populus spp.  

 formeret ved stængeslstiklinger eller sættestænger A.
Stængelstiklinger:
 Stængelstiklinger af Populus spp. anses ikke for at  

 være af rimelig gængs kvalitet, hvis de har nogen af  

 følgende fejl:
a)	hvis deres ved er over to år gammelt b)	hvis de har mindre end to veldannede knopper c)	hvis de har nekroser eller udviser skade forårsaget af  

 skadegørere d)	hvis de viser tegn på udtørring, for høj  

 temperatur, skimmel eller råd.
Stiklingerne skal være B.
Sættestænger:
 Sættestænger anses ikke for at være af rimelig  

 gængs kvalitet, hvis de har nogen af  følgende fejl:
a)	hvis deres ved er over tre år gammelt b)	de har mindre end fem veldannede knopper c)	hvis de har nekroser eller udviser skade forårsaget af  

 skadegørere d)	hvis de viser tegn på udtørring, for høj  

 temperatur, skimmel eller råd e)	hvis de har skader bortset fra snit fra beskæring f)	hvis de er flerstammede g)	hvis stammen er stærkt krummet.
 Størrelsesklasser for sættestænger:
Klasse Mindstediameter ved midthøjde  

 (mm) Mindstehøjde (m) N 1 6 1,50 N 2 15 3,00 Bilag 7 Information i offentligt tilgængelige oversigter over  

 kårede bevoksninger og certificerede partier 1. Kåringslisten Plantedirektoratet offentliggør en liste med oplysninger om alle  

 kårede bevoksninger i Danmark.
Listen indeholder følgende  

 oplysninger om hver kåret bevoksning:
1)	Botanisk betegnelse 2)	Kategori 3)	Formål 4)	Typen af grundmateriale 5)	Proveniensregion 6)	Beliggenhed af bevoksningen a)	for kategorien udvalgt: proveniensregion og geografisk beliggenhed,  

 angivet ved bredde og længde, eller bredde- og længdeinterval,  

 eventuelt ved UTM-koordinater, b)	for kategorien kvalificeret: de(n) nøjagtige geografiske  

 position(er), hvor grundmaterialet befinder sig, c)	for kategorien afprøvet: de(n) nøjagtige geografiske  

 position(er), hvor grundmaterialet befinder sig 7)	Højde over havet, eller højdeinterval 8)	Areal: størrelse af frøkilde(r), bevoksning(er) eller  

 frøplantage(r) 9)	Oprindelse: Det skal angives, om grundmaterialet er  

 autoktont/hjemmehørende eller ikke.
For  

  autoktont/hjemmehørende grundmateriale skal oprindelse angives, hvis  

 den kendes 10)	Om det er genetisk modificeret.
2. Partilisten Plantedirektoratet offentliggør en liste med oplysninger om alle  

 certificerede partier af forstligt formeringsmateriale.
Listen indeholder  

 følgende oplysninger for hvert certificeret parti (dansk eller  

 udenlandsk oprindelse):
1)	Stamcertifikatkode og -nummer 2)	Botanisk betegnelse 3)	Kategori 4)	Formål 5)	Typen af grundmateriale 6)	Registerhenvisning eller identitetskode for proveniensregionen 7)	Proveniensregion - for formeringsmateriale af kategorien »lokalitetsbestemt« og »udvalgt« - eller, hvis  

 relevant, andet formeringsmateriale 8)	Eventuelt angivelse af, om materialet af oprindelse er autoktont  

 eller hjemmehørende, ikke autoktont eller ikke hjemmehørende  

 eller af ukendt oprindelse 9)	Modningsår (kun for frømateriale) 10)	Alder og type på plantemateriale, som er bestemt til  

 udplantning og består af frøbedsplanter eller stiklinger, hvad  

 enten deter rodskårne eller omskolede planter eller  

 containerplanter 11)	Om det er genetisk modificeret.
 1)   Bekendtgørelsen  

 indeholder bestemmelser, der gennemfører Det Europæiske  

 Fællesskabs rådsdirektiv 1999/105/EF om markedsføring af  

 forstligt formeringsmateriale (EFT 2000, L 11, s. 17).
