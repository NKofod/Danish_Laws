(Til landets læger) I henhold til de internationale karantæneregler - International Health  

 Regulations - som er tiltrådt af Danmark, skal vaccinationsattester for  

 karantænesygdommene kopper og kolera (ligesom gul feber) for at være  

 internationalt gyldige være udfærdiget på de af World Health Organization  

 godkendte formularer.
Disse internationale vaccinationsattester skal foruden  

 lægens underskrift og oplysning om hans professionelle stilling (general  

 practitioner, medical officer etc.) være forsynet med et af  

 sundhedsmyndighederne godkendt stempel som attestation af den vaccinerende  

 læges autorisation som vaccinator.
 Læger, der vil vaccinere, skal have opnået tilladelse til selvstændigt  

 virke som læge eller dermed ligestillet tilladelse (tilladelse til at udøve  

 virksomhed som alment praktiserende læge eller til at udøve selvstændig  

 virksomhed (erhverv) som fødselshjælper og læge).
Attester om vaccination til brug i udlandet skal stemples af den  

 udstedende læge.
Stempel til dette formål kan af landets læger rekvireres  

 gennem sundhedstyrelsen.
Hvert stempel er forsynet med et nummer af hensyn  

 til identifikationen og det må kun anvendes af den læge personligt, til hvem  

 det er udleveret.
Ophører lægen med at praktisere, skal hans stempel  

 tilbageleveres til sundhedsstyrelsen og han må ikke overdrage stemplet til  

 andre.
 Såfremt De ønsker at modtage et sådant stempel, bedes De udfylde  

 medfølgende blanket og indsende denne til sundhedsstyrelsen eller henvende  

 Dem telefonisk til sundhedsstyrelsen på tlf. (01) 14 10 11, lok. 342. De vil  

 herefter fra firmaet »Stempel-Hansen«, Strandlodsvej 48, 2300  

 København S, pr. postopkrævning modtage et autoriseret stempel mod betaling.
 Det bemærkes, at tidligere udleverede stempler fortsat kan anvendes.
 Vaccinationscertifikater til brug i udlandet kan ligesom vacciner fås ved  

 rekvisition på Statens Seruminstitut, ekspeditionen.
 Certifikaterne indeholder rubrikker til koppevaccinationer og  

 -revaccinationer, koleravaccinationer og -revaccinationer samt plads til  

 andre vaccinationer, f.eks. tyfus, pest (benævnt plague) eller plettyfus  

 (benævnt typhus exanthematic).
 Vaccination mod gul feber skal i henhold til internationale bestemmelser  

 foregå på følgende til World Health Organization anmeldte vaccinationscentre:
Statens Seruminstitut, København, Statens Seruminstituts regionalafdelinger ved Odense sygehus Vejle sygehus  

 Aalborg sygehus Århus kommunehospital, Amtslæge, dr. med.
Knud Høyer, Rønne, Lægekontoret, Danmarks Rederiforening, København (Danown).
 Sundhedsstyrelsens cirkulære om internationale vaccinationscertifikater af  

 25. januar 1973 ophæves.
P.
D.
V.
MICHAEL VON MAGNUS /Øhlenschlæger BILAG (udfyldes med blokbogstaver eller maskinskrift) TIL SUNDHEDSSTYRELSEN Undertegnede læge født d.
boende autoriseret den / 19 (dato og årstal) anmoder om at måtte få tilsendt et stempel, autoriseret til påtegning på  

 internationale vaccinationscertifikater.
