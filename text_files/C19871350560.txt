EF- direktoratet Retsgrundlaget for Det europæiske økonomiske Fællesskabs ordning om ydelse  

 af støtte til privat oplagring af oksekød, der hidrører fra voksent kvæg, er  

 angivet i bilag 1.
 1. Støtteberettigede produkter .
 1.1.  Genstand for støtte i henhold til denne vejledning er hele  

 og halve kroppe samt bagfjerdinger og forfjerdinger, ferske eller kølede, af  

 voksent kvæg, under forudsætning af, at kødet stammer fra kvæg med oprindelse  

 i Det europæiske økonomiske Fællesskab.
 1.2.  Ved »voksent kvæg« forstås hornkvæg med en  

 levende vægt på over 3OO kg.
 1.3.  De under pkt. 1.1. nævnte produkter er nærmere defineret  

 som følger:
a.
Hele kroppe: Hele kroppe, som er afblødte og afhudede og hvis organer  

 er udtaget.
Kroppene skal være uden hoved og underben, de organer, der sidder  

 placeret i bryst- og bughulen, nyrer, nyretalg og bækkentalg, kønsorganer med  

 dermed forbundne muskler, nyretappe og den tykke del af mellemgulvsmusklen,  

 hale, rygmarv, testikeltalg, inderlårstalg, halsfedt og halsvener.
Hovedet  

 skal være afskåret fra kroppen i nakkeleddet, underbenene skåret mellem  

 carpus og metacarpus eller mellem tarsus og metatarsus.
Halsen skal være  

 afskåret efter veterinærforskrifterne.
b.
Halve kroppe: Halve kroppe fremkommet ved symmetrisk midtflækning af  

 hele kroppe som defineret under a gennem samtlige hals-, bryst-, lænde- og  

 bækkenhvirvler.
c.
Bagfjerding:
 1. Den bageste del af den halve krop, udskåret som  

 såkaldt »pistol« med mindst 5 og højst 8 afskårne ribben.  

 »Pistolen« er skåret ind til hoftebenet og i et lige snit langs  

 fileten, således at denne er adskilt fra bryst og slag.
 2. Den bageste del af den halve krop, såkaldt  

 »lige« udskåret, med mindst 3 og højst 5 ribben.
d.
Forfjerding:
1. Den forreste del af den halve krop, fremkommet ved  

 såkaldt pistoludskæring, med mindst 5 og højst 8 afskårne ribben.
Slaget må  

 ikke være fjernet fra forfjerdingen.
 2. Den forreste del af den halve krop, fremkommet ved  

 en såkaldt »lige« udskæring, med mindst 8 og højst 1O ribben.
 Det fremhæves, at kødet under alle omstændigheder skal stamme fra voksent  

 kvæg, jfr. pkt. 1.2.
1.4.  Hele kroppe omfattet af en kontrakt om privat oplagring  

 jfr: . pkt. 4. skal have en gennemsnitsvægt på mindst 220 kg.
Tilsvarende  

 skal halve kroppe have en gennemsnitsvægt på mindst 110 kg og for- og  

 bagfjerdinger en gennemsnitsvægt på mindst 55 kg.
 1.5.  Halve kroppe omfattet af en kontrakt skal veje mindst 80 kg  

 og fjerdinger mindst 40 kg.
 1.6.  Produkterne henføres til en af følgende kategorier:
 Kategori I:.
 Voksne handyr, for hvilke de herom fastsatte supplerende bestemmelser,  

 herunder vejledningens pkt. 2.5. og 8.3. er opfyldt.
 Kategori II:
 Voksent kvæg, som ikke omfattes af kategori I.
1.7.  Som undtagelse fra reglerne i EF-direktoratets  

 eksportørvejledning, kap. 3, kan produkter, for hvilke der er indgået  

 kontrakt om privat oplagring, samtidig oplægges på eksportoplag i en periode  

 på 9 måneder.
Såfremt denne mulighed benyttes, skal såvel  

 oplæggelsesangivelsen (form.
A 30) som fraførselsangivelsen (form.
A 3O)  

 indeholde følgende supplerende oplysninger i rubrikken »Særlige  

 erklæringer«: »Privat oplagringskontrakt nr......... (KFO 2437/87)  

 ».
Vedr. udfyldningen henvises til eksportørvejledningens kap. 3.
 2. Almindelige betingelser .
2.1.  Der ydes kun støtte til privat oplagring, såfremt  

 produkterne stammer fra dyr, der er slagtet inden for 10 dage forud for  

 oplagring efter bestemmelserne i denne vejledning.
Dette betyder, at hvis  

 oplagring f.eks. sker en torsdag, må dyrene ikke være slagtet tidligere end  

 mandag i den foregående uge.
Ved beregning af fristen regnes kun med hele  

 dage, og søn- og helligdage medregnes.
Foretages indfrysning og endelig  

 oplagring ikke på samme virksomhed, skal de nedfrosne produkter alle opfylde  

 betingelsen om at være indlagret på det endelige lager inden for 10 dage  

 efter slagtetidspunktet.
 2.2.  Ydelse af støtte til privat oplagring er betinget af, at  

 kødet opbevares i nedfrosset stand på et af Landbrugsministeriet autoriseret  

 frysehus.
 2.3.  Produkterne skal opfylde bestemmelserne i den veterinære  

 lovgivning, jfr. herved bekendtgørelse nr. 691 af 20. december 1984 om  

 udførsel af fersk kød.
2.4.  Oplagreren skal foranledige, at hvert enkelt parti  

 (delparti 2.5.  Såfremt kontrakten vedrører produkter af kategori I, skal  

 oplagreren endvidere foranledige:
a.
At der på bagsiden af det i pkt. 2.4. omhandlede veterinærcertifikat  

 anføres: »Det attesteres herved, at det på forsiden angivne antal halve  

 kroppe/forfjerdinger/bagfjerdinger (det ikke relevante overstreges eller  

 udelades), der er mærket med stiliseret marsspyd, stammer fra voksne handyr,  

 jfr. vedhæftede »attest for oksekød af voksne handyr«, og at de  

 opfylder kravene i vejledningens pkt. 1.3.'.
 Attestationen skal forsynes med dato samt dyrlægens embedsstempel og  

 underskrift.
b.
At transport til anden virksomhed sker under forsegling.
Sker  

 transporten i transportmiddel forseglet med one-seal, skal seglnummeret  

 angives i rubrikken »Med følgende transportmiddel.... » Er de  

 enkelte halve kroppe eller fjerdinger forsynet med Fastex ring seals, angives  

 i fortsættelse af ovenstående attestation: »Kroppene/fjerdingerne (det  

 ikke relevante overstreges eller udelades) er forsynet med Fastex ring seals  

 med fortløbende numre fra og med.......til og med........« c.
At hvert parti (delparti) ledsages af »attest for oksekød af  

 voksne handyr« (form.
K.
K. 109-1982), hvori der i rubrik 9 er angivet  

 nummeret på pågældende P.O.-kontrakt, som forud af oplagreren skal være  

 oplyst til slagtevirksomheden.
d.
At der i veterinærcertifikatets rubrik »nr. (2)...« er  

 angivet løbenummeret på pågældende »attest for oksekød af voksne  

 handyr.« 3.  Opskæring og udbening .
 3.1.  Forinden nedfrysning og oplagring af de i pkt. 1.3.  

 omhandlede produkter kan oplagreren lade disse eller en del af disse opskære  

 eller udbene på betingelse af, at kun den af kontrakten omfattede mængde  

 behandles, og at alt det kød, der fremkommer ved opskæring eller udbening, og  

 som foreligger som identificerbare muskler, opbevares i nedfrosset stand i  

 overensstemmelse med bestemmelserne i den i pkt. 4 omhandlede kontrakt.
 3.2.  Knogler, store sener, brusk, fedtstykker, anden afpudsning,  

 herunder pillekød, hidrørende fra opskæringen eller udbeningen må ikke  

 indlagres.
3.3.  Ydelse af støtte til privat oplagring af de i pkt. 1.3.  

 omhandlede produkter, der helt eller delvis opskæres eller udbenes, er  

 betinget af, at opskærings- eller udbeningsprocessen underkastes permanent  

 overvågning til sikring af, at alt det i pkt. 3.1. nævnte kød, som fremkommer  

 ved opskæringen eller udbeningen, med de i pkt. 3.2. nævnte undtagelser,  

 anbringes på lager.
For kød af kategori II, som opskæres eller udbenes i  

 stykker, der hver vejer mindst 3 kg, gælder vedr. kontrollen de af  

 Veterinærdirektoratet fastsatte regler.
Udgifterne forbundet med kontrollen  

 afholdes af oplagreren.
3.4.  Oplagreren skal drage omsorg for, at den ved  

 opskæringsvirksomheden ansatte kontrollerende dyrlæge forud underrettes om  

 tidspunktet for kødets ankomst til opskæringsvirksomheden samt om tidspunktet  

 for påbegyndelse af opskæring eller udbening med angivelse af, at der er  

 oprettet kontrakt for det pågældende kvantum kød efter bestemmelserne i denne  

 vejledning.
Oplagreren skal til veterinærkontrollen oplyse, om det omhandlede  

 kød henføres til kategori I eller kategori II.
Såfremt kødet henføres til  

 kategori II, skal det endvidere oplyses, om kødet vil foreligge i stykker,  

 der vejer under 3 kg.
 4.  Oprettelse af kontrakt  .
 4.1.  Ydelse af støtte til privat oplagring af de i pkt. 1.3.  

 omhandlede produkter er betinget af, at der afsluttes en kontrakt herom.
 4.2.  Enhver, der udøver virksomhed inden for kvæg- og  

 kødsektoren i Danmark og er optaget i et offentligt register og disponerer  

 over de med henblik på oplagring egnede faciliteter, er berettiget til at  

 anmode om oprettelse af en kontrakt.
4.3.  Den mindste mængde, for hvilken kontrakt kan oprettes, er  

 15 tons.
En kontrakt kan kun omfatte eet af de i pkt. 1.3. nævnte seks  

 produkter og kun omhandle een af de i pkt. 1.6. nævnte kategorier.
4.4.  Anmodning om oprettelse af kontrakt skal i original og 2  

 kopier indsendes til EF-direktoratet, Frederiksborggade 18, 1360 København K,  

 på formular, der på begæring fremsendes af direktoratet.
Der skal anvendes en  

 formular for hvert af de i pkt. 1. 3. nævnte produkter for hver af de i pkt.  

 1. 6. nævnte kategorier og for hvert oplagringssted.
 4.5.  Anmodningen skal bl. a. indeholde følgende oplysninger:
a.
Oplagrerens navn og adresse.
b.
Vægten af produktet, der ønskes oplagret.
Anføres for produktet med  

 ben.
c.
Angivelse af, om produktet helt eller delvis vil blive opskåret eller  

 udbenet inden oplagringen.
I bekræftende fald skal opskæringsvirksomheden  

 angives.
d.
Oplysning om, hvorvidt kødet vil foreligge i stykker, der vejer 3 kg og  

 derover eller mindre end 3 kg.
e.
Angivelse af indfrysningsstedet.
f.
Angivelse af oplagringsstedet.
g.
En erklæring fra oplagreren om, at denne er indforstået med at opfylde  

 bestemmelserne i denne vejledning som bestanddel af den kontrakt, der skal  

 indgås.
 4.6. Den i pkt. 13.1 nævnte sikkerhed skal stilles over for direktoratet  

 samtidig med indgivelse af anmodning om oprettelse af kontrakt.
4.7.  Direktoratet træffer inden for 5 arbejdsdage efter  

 indgivelse af anmodningen afgørelse om oprettelse af oplagringskontrakten.  

 Meddelelse om afgørelsen gives i anbefalet brev eller pr. telex, eller  

 kontrakten udleveres til oplagreren mod kvittering.
Hvis anmodningen  

 imødekommes, anses kontrakten for indgået på den dato, på hvilken der er  

 givet meddelelse eller kvitteret for modtagelse af kontrakten.
 5. Meddelelse forud for påbegyndelse af vejning og indlagring.
 5.1.  Oplagreren skal mindst to arbejdsdage før påbegyndelse af  

 vejning af kødet give EF-direktoratet meddelelse om vejningens påbegyndelse.  

 Indlagringen skal være tilendebragt inden for 28 dage efter kontraktens  

 indgåelse.
5.2.  Vejning af kødet må først påbegyndes, når oplagringskontrakten er indgået, jfr. pkt. 4.7.
 6. Vejning og indlagring .
6.1.  I tilfælde, hvor partiet eller en del af dette skal  

 oplagres i form af ikke-udbenede produkter, jfr. pkt. 1.3., skal nettovægten  

 af de enkelte hhv. hele kroppe, halve kroppe, forfjerdinger eller  

 bagfjerdinger konstateres ved vejning, der skal foretages umiddelbart inden  

 indfrysningen.
Ved vejningen, der skal ske på det frysehus, hvor  

 indfrysningen finder sted, noteres både den samlede nettovægt af nævnte  

 produkter og nettovægten af hver enkelt hhv. hele krop, halve krop,  

 forfjerding eller bagfjerding, der skal oplagres.
6.2.  I tilfælde, hvor hele partiet eller en del af dette skal  

 opskæres eller udbenes, skal nettovægten af de ikke opskårne eller ikke  

 udbenede hhv. hele kroppe, halve kroppe, forfjerdinger eller bagfjerdinger  

 konstateres efter ankomst til udbeningsvirksomheden på tilsvarende måde som  

 angivet i pkt. 6.1. Vejningen skal i alle tilfælde ske umiddelbart forud for  

 opskæringen/udbeningen.
Endvidere skal efter opskæring eller udbening  

 konstateres den samlede nettovægt for det ved opskæringen eller udbeningen  

 fremkomne kød samt nettovægten for hver enkelt opskærings- eller  

 udbeningskategori.
6.3.  Vejningen skal i alle tilfælde foretages af en autoriseret  

 vejer og måler, der udsteder vægtattester og vægtspecifikationer, der skal  

 indeholde de i pkt. 6.1. hhv. pkt. 6.2. angivne oplysninger.
Såfremt et parti  

 er sammensat af flere mindre partier (delpartier), skal der udstedes  

 vægtattester og -specifikationer for hvert delparti.
I tilfælde, hvor kødet  

 opskæres eller udbenes, skal der udstedes vægtattester og -specifikationer  

 for hver opskærings- eller udbeningskategori.
Det i kontraktens øverste højre  

 hjørne angivne nummer skal anføres på hver af vægtattesterne, og det skal af  

 vægtspecifikationerne klart fremgå, hvilken vægtattest de vedrører.  

 Omkostningerne ved vejningen afholdes af oplagreren.
6.4.  Oplagreren skal drage omsorg for, at veterinærkontrollen  

 ved det frysehus, hvor indfrysning finder sted, og det frysehus, hvor  

 oplagring finder sted, underrettes om varens ankomst.
Underretning skal gives  

 senest ved varens ankomst.
Når indlagring af hele partiet er tilendebragt,  

 skal oplagreren hurtigst muligt give EF-direktoratet oplysninger herom på en  

 af direktoratet udfærdiget formular med genpart.
Meddelelsen skal indeholde  

 oplysning om kvantum for det pågældende produkt og i givet fald om hver  

 opskærings- eller udbeningskategori.
Endvidere skal meddelelsen for hvert  

 produkt angive slagtedatoer for de dyr, hvorfra kødet stammer, samt det  

 højeste og det laveste slagtenummer for disse dyr og endvidere datoen for  

 opskæring eller udbening og for indlagring på frysehuset.
I tilfælde af  

 opskæring eller udbening skal meddelelsen indeholde en erklæring fra  

 udbeningsvirksomheden om kvanta og kategorier af det opskårne eller udbenede  

 kød.
Meddelelsen skal endvidere indeholde en erklæring fra det frysehus, som  

 har modtaget produkterne til oplagring, om produktets art og mængde samt om  

 datoen for afslutning af indlagringen og påbegyndelsen af indfrysningen af  

 det senest indlagrede.
6.5.  Oplagreren indsender snarest genparten af meddelelsen om  

 indlagringen til EF-direktoratet.
Den skal være vedlagt duplikater af de for  

 hvert parti (delparti) udstedte veterinærattester samt de af statsautoriseret  

 vejer og måler udstedte vægtattester med tilhørende specifikationer.
Original  

 meddelelse om indlagring attesteres af veterinærkontrollen ved frysehuset.  

 Veterinærkontrollen indsender denne original til EF-direktoratet.
 7. Mindste mængde og oplagringsperiode.
7.1.  Det påhviler oplagreren for egen regning og risiko at  

 oplagre den i kontrakten angivne vægtmængde ikke-udbenet kød hhv. det kød,  

 der fremkommer ved opskæring eller udbening, på det i kontrakten nævnte  

 oplagringssted.
Denne forpligtelse anses for overholdt, såfremt mindst 90% af  

 den i kontrakten angivne vægtmængde ikke- udbenede produkt er blevet anbragt  

 på lageret enten i form af ikke- udbenet kød eller i form af opskåret eller  

 udbenet kød, jfr. dog pkt. 9.4.
7.2.  Oplagreren træffer selv beslutning om varigheden af  

 oplagringsperioden, men oplagringsperiodens varighed skal være mindst 4  

 måneder og må højst være 8 måneder.
Oplagringsperioden begynder dagen efter  

 den dag, på hvilken indlagring af partiet som helhed på oplagringsstedet er  

 tilendebragt, jfr. pkt. 6.4. Såfremt der er tale om oplagring i den mindste  

 oplagringsperiode på 4 måneder, udløber oplagringsperioden kl. 24.00 på dagen  

 med samme talangivelse som den dag, fra hvilken perioden regnes, dvs. at  

 såfremt indlagringen afsluttes f.eks. den 14. oktober 1987, fortabes retten  

 til støtte, hvis varen udtages fra lageret før den 16. februar 1988.
 7.3.  Oplagringsperioden fortsætter indtil det tidspunkt, hvor  

 EF- direktoratet har modtaget meddelelse om afslutning af oplagringsperioden.  

 Den sidste oplagringsdag under kontrakten for et parti eller en del heraf er  

 datoen, før udlagringen finder sted, idet beregningen af oplagringsperioden  

 er som anført ovenfor.
 8. Krav til mærkning og oplagring .
 8.1  . Det påhviler oplagreren at foranledige, at den i hver  

 enkelt kontrakt omhandlede mængde (et parti) oplagres fuldstændig adskilt fra  

 andre partier.
 8.2.  De oplagrede produkters emballage skal enkeltvis være  

 tydeligt mærket med nummeret på den i pkt. 4 omhandlede kontrakt, og de  

 enkelte partier skal tydeligt markeres med angivelse af dette nummer.  

 Herudover skal emballagen være forsynet med angivelse af produktets vægt og  

 indlagringsdato.
 8.3.  Såfremt produktet er omfattet af kategori I, skal  

 emballagen endvidere være forsynet med fortløbende løbenumre samt være mærket  

 med stiliseret marsspyd.
 8.4.  Oplagreren skal drage omsorg for, at hvert enkelt parti er  

 lagret på en sådan måde, at de kontrollerende myndigheder til enhver tid kan  

 foretage kontrol af produkterne.
 9. Beregning af støtte.
 9.1.  Støtten ydes med de i bilag 2 anførte beløb for  

 produkternes nettovægt, jfr. pkt. 6.1. - 6.3.
 9.2.  Ved beregning af støttebeløbet i national valuta anvendes  

 den omregningskurs, der er gældende på tidspunktet for kontraktens indgåelse,  

 jfr. pkt. 4.7. I bilag 2 er anvendt den pr. 25. august 1987 gældende  

 omregningskurs (8, 75497) ved angivelse af støttebeløbene i kr.
9.3.  Såfremt det oplagrede kvantum oksekød er større end det  

 kvantum, der er aftalt ved kontrakten, beregnes støtten efter det aftalte  

 kvantum.
Det samme gælder i tilfælde af udbening af kødet, såfremt det  

 anvendte kvantum er større end det aftalte kvantum.
9.4.  Der ydes ingen støtte, såfremt der i forhold til det  

 kvantum kød, der er aftalt ved kontrakten, oplagres mindre end 80% ikke-  

 udbenet kød eller - i tilfælde af udbening - anvendes mindre end 80%  

 ikke-udbenet kød.
Såfremt der oplagres eller - i tilfælde af udbening -  

 anvendes 80% eller derover, men mindre end 90% af den aftalte mængde, ydes  

 der støtte for halvdelen af det faktisk oplagrede kvantum.
Såfremt der  

 oplagres eller - i tilfælde af udbening - anvendes 90% eller derover, men  

 mindre end 100% af den aftalte mængde, ydes der et forholdsmæssigt reduceret  

 støttebeløb.
9.5.  I tilfælde af hel eller delvis udbening af produkterne sker  

 beregning af støttebeløbet med udgangspunkt i vægten af de anvendte  

 produkter.
Såfremt der oplagres mere end 75 kg udbenet kød pr. 100 kg af de i  

 pkt. 1.3. nævnte produkter, sker der ingen forhøjelse af det pr. 100 kg kød  

 beregnede støttebeløb.
Der ydes et forholdsmæssigt reduceret støttebeløb,  

 såfremt der oplagres mindre end 75 kg, men dog mere end 67 kg udbenet kød pr.  

 100 kg.
Såfremt der kun fremkommer 67 kg udbenet kød eller derunder pr. 100  

 kg af de i pkt. 1.3. nævnte produkter, ydes ingen støtte.
 9.6.  Retten til støtte opnås kun, såfremt hele det oplagrede  

 kvantum kød har været på lager i en oplagringsperiode på mindst 4 måneder,  

 jfr. dog pkt. 11.
 9.7.  Såfremt oplagringsperioden varer længere end 4 måneder,  

 forhøjes støtten som angivet i bilag 2, sidste kolonne.
9.8.  Frysehuset udfærdiger en erklæring om, hvor længe varen har  

 været oplagret.
Erklæringen affattes på en formular, der kan rekvireres hos  

 EF-direktoratet.
Erklæringen attesteres og indsendes til EF-direktoratet af  

 veterinærkontrollen ved frysehuset.
9.9.  Støttebeløbet udbetales af EF-direktoratet efter anmodning  

 fra den støtteberettigede på en af direktoratet udfærdiget formular.  

 Anmodningen samt øvrige bevisdokumenter skal, med mindre der foreligger force  

 majeure, være direktoratet i hænde inden 6 måneder efter afslutningen af  

 oplagringsperioden.
Udbetaling finder sted snarest efter, at direktoratet har  

 konstateret, at betingelserne for ydelse af støtte er opfyldt.
 10. Forudbetaling af støtte.
10.1.  Efter udløbet af en oplagringsperiode på 3 måneder  

 udbetales på oplagrerens anmodning et enkelt forskud på støtten under  

 forudsætning af, at oplagreren samtidig med fremsættelse af anmodningen  

 stiller en sikkerhed svarende til 120% af forskudsbeløbet.
Forskudsbeløbet  

 kan maksimalt udgøre det beløb, som svarer til støtten for oplagring i en  

 oplagringsperiode på 3 måneder.
 10.2.  Såfremt en mængde kød omfattet af kontrakten udlagres i  

 overensstemmelse med bestemmelserne i pkt. 11, forinden udbetalingen af  

 forskuddet, lægges den faktiske oplagringsperiode for denne mængde til grund  

 ved beregning af forskuddet, jfr. herved pkt. 11.7.
10.3.  Til anmodning om forskud skal anvendes en formular, som  

 kan rekvireres hos EF-direktoratet.
Sikkerhed skal stilles i form af en  

 garanti fra et i Danmark beliggende pengeinstitut eller forsikringsselskab  

 eller i form af anden sikkerhed efter nærmere af EF-direktoratet fastsatte  

 regler.
10.4.  Den i pkt. 10.1. nævnte sikkerhed frigives helt eller  

 delvis i forbindelse med den endelige opgørelse af støttebeløbet.  

 Direktoratet skal således have modtaget fornøden dokumentation for, at  

 oplagreren har opnået ret til det som forskud udbetalte beløb.
Såfremt denne  

 dokumentation ikke kan fremlægges, frigives sikkerheden, når det udbetalte  

 forskudsbeløb forhøjet med 20% er tilbagebetalt.
 11. Udlagring inden for oplagringsperioden på 4 måneder .
11.1.  Uanset bestemmelsen i pkt. 9.6 fortabes retten til støtte  

 ikke, såfremt oplagreren, efter at 2 måneder af oplagringsperioden er  

 forløbet, udlagrer det oplagrede kvantum oksekød eller en del deraf, på  

 betingelse af, at det udlagrede kvantum kød inden for 60 dage efter  

 udlagringen enten er blevet udført fra Fællesskabets geografiske område, jfr.art. 9,  

 stk. 2, i forordning (EØF) nr. 2730/79 af 29. november 1979 om  

 gennemførelsesbestemmelser for eksportrestitutioner for landbrugsprodukter, eller er blevet leveret i henhold til art. 5, stk. l, i samme forordning, eller er blevet anbragt på et skibsprovianteringslager -godkendt i  

 overensstemmelse med art. 26 i den nævnte forordning.
 Bevis for, at produkterne har opfyldt en af ovennævnte betingelser, føres  

 af oplagreren på samme måde som ved udbetaling af eksportrestitutioner.
 Det henstilles, at oplagreren ved udlagring efter disse bestemmelser på  

 udførselsangivelse A 30 i rubrikken »særlige erklæringer« anfører:  

 »Privat oplagringskontrakt nr....«.
 Såfremt den mængde, der hidrører fra den angivne private  

 oplagringskontrakt kun udgør en del af totalmængden på udførselsangivelsen,  

 anføres ligeledes, hvilken mængde der hidrører fra den angivne kontrakt om  

 privat oplagring.
11.2.  Hver udlagring i henhold til pkt. 11.1. skal omfatte en  

 mængde på mindst 5 tons kød pr. oplagringssted og pr. kontrahent.
Såfremt  

 restmængden er mindre end 5 tons, kan der foretages endnu en enkelt udlagring  

 omfattende restmængden eller en del heraf.
 11.3.  Manglende overholdelse af bestemmelserne i pkt. 11.2.  

 medfører alene fortabelse af 15% af den i pkt. 13.1 nævnte sikkerhed for den  

 udlagrede mængde.
11.4.  Såfremt en udlagret mængde kød ikke udføres inden udløbet  

 af den i pkt. 11.1. nævnte frist på 60 dage, nedsættes støtten til den  

 pågældende mængde med en procentsats, som udgør 15% med tillæg af 5% for hver  

 dag, fristen overskrides.
Endvidere fortabes procentvis tilsvarende dele af  

 den i pkt. 13.1 nævnte sikkerhed for den pågældende mængde.
 11.5.  Den i pkt. 11.1 omhandlede periode på 2 måneder regnes fra  

 dagen efter den dag, da indlagring af partiet som helhed på oplagringsstedet  

 er tilendebragt, og udløber kl. 24.00 på datoen med samme talangivelse som  

 den dag, fra hvilken perioden regnes.
 11.6.  Oplagrere, der ønsker at benytte sig af en af de i pkt.  

 11.
1 nævnte muligheder for udlagring, skal sørge for, at EF-direktoratet  

 senest på arbejdsdagen forud for udlagringens påbegyndelse modtager skriftlig  

 underretning om udlagringen.
Meddelelsen skal affattes i overensstemmelse med  

 bilag 3. Overholdes forpligtelsen til at give underretning før udlagring  

 ikke, bortfalder retten til støtte, og den i pkt. 13.1 nævnte sikkerhed  

 inddrages.
Støtte kan dog udbetales vedrørende kontrakten uanset manglende  

 overholdelse af fristen på en arbejdsdag, såfremt oplagreren dokumenterer,  

 hvilken dato udlagring har fundet sted, og hvilken mængde der er udlagret.
I  

 dette tilfælde fortabes 15% af den i pkt. 13.1 nævnte sikkerhed for den  

 pågældende mængde.
 11.7.  Når oplagreren benytter sig af en af de i pkt. 11.1 nævnte  

 muligheder for udlagring, reduceres støtten som angivet i bilag 2.
11.8.  Hvis mindst 90% af det i henhold til en kontrakt oplagrede  

 kvantum kød, inden 4 måneders oplagring har fundet sted, udføres i henhold  

 til pkt. 11.1, kan restmængden udlagres inden udløbet af 4 måneders oplagring  

 uden at udføres efter pkt. 11.1, og uden at retten til støtte i henhold til  

 kontrakten fortabes.
Senest arbejdsdagen forud for udlagringen skal  

 EF-direktoratet modtage underretning om udlagringen.
Meddelelsen skal  

 affattes som bilag 4. I et sådant tilfælde udbetales der udelukkende støtte  

 til den i henhold til pkt. 11.1 udførte mængde, og den i pkt. 13.1 nævnte  

 sikkerhed frigives kun for denne mængde.
11.9.  Hver enkelt adviseret udlagring i henhold til pkt. 11.6 og  

 pkt. 11.8 skal foretages som en kontinuerlig operation.
Dette betyder, at  

 udlagringen, såfremt den ikke afsluttes på den over for EF- direktoratet  

 oplyste dato, skal fortsætte den efterfølgende dag.
Afsluttes udlagringen  

 ikke på denne dag, skal udlagringen fortsætte den næstfølgende dag osv.  

 Såfremt den påbegyndte udlagring afbrydes een dag, herunder lørdag, søn-  

 eller helligdag, skal oplagreren give ny meddelelse til EF-direktoratet,  

 inden udlagringen genoptages.
11.10.  Hvis markedssituationen inden for Det europæiske  

 økonomiske Fællesskab gør det nødvendigt, kan direktoratet i overensstemmelse  

 med beslutning truffet af fællesskabsmyndighederne bestemme, at  

 oplagringstiden skal forlænges eller forkortes.
I så fald forøges eller  

 reduceres støtten som angivet i bilag 2. I tilfælde af at oplagringstiden  

 forkortes, medregnes den dag, hvor varen udtages fra oplagringsstedet, ikke i  

 oplagringsperioden.
 12. Meddelelse om afslutning af oplagringsperioden efter 4 måneders  

  oplagringsperiode.
 12.1  Efter udløbet af 4 måneders oplagringsperiode, men indtil  

 endelig afslutning af oplagringsperioden, kan udlagring efter pkt. 11.1  

 stadig finde sted under nøje iagttagelse af bestemmelserne i pkt. 11.
 12.2.  Når oplagreren vil afslutte oplagringen af de af  

 kontrakten omfattede varer, skal han sørge for, at EF-direktoratet senest på  

 arbejdsdagen forud for afslutningen modtager skriftlig meddelelse herom.  

 Meddelelsen om afslutning af oplagringsperioden for hele den oplagrede mængde  

 eller restmængden affattes i overensstemmelse med bilag 4. Manglende  

 underretning om afslutning af oplagringsperioden behandles efter  

 bestemmelserne i pkt. 11.6.
 13. Sikkerhedsstillelse .
13.1.  , Ved kontraktens indgåelse stiller oplagreren en  

 sikkerhed, der for kontrakter vedrørende hele og halve kroppe udgør 100 ECU  

 pr. 1.000 kg, for kontrakter vedrørende bagfjerdinger udgør 130 ECU pr. 1.000  

 kg og for kontrakter vedrørende forfjerdinger udgør 75 ECU pr. 1.000 kg af  

 den aftalte oplagringsmængde.
Sikkerheden kan stilles i form af noteret  

 check, i form af en garanti fra et pengeinstitut eller forsikringsselskab,  

 som er beliggende i Danmark, eller i form af anden sikkerhed efter nærmere af  

 EF-direktoratet fastsatte regler.
En garanti kan være affattet som bilag 5.
 13.2.  Sikkerheden fortabes, såfremt anmodningen om indgåelse af  

 kontrakt trækkes tilbage.
 13.3.  Såfremt mindre end 90% af den i kontrakten angivne  

 vægtmængde ikke-udbenet kød, hhv. mindre end 90% af den tilsvarende  

 vægtmængde udbenet kød, indlagres inden for de foreskrevne frister og  

 oplagres på frysehuset i en oplagringsperiode på mindst 4 måneder, fortabes  

 den stillede sikkerhed for den manglende del af den pågældende vægtmængde.
 13.4.  Såfremt de forpligtelser, der er nævnt i pkt. 5, 6 og 8,  

 ikke opfyldes, erklærer EF-direktoratet sikkerheden for helt eller delvis  

 fortabt, efter hvor alvorligt kontraktbruddet er.
 13.5.  Bortset fra bestemmelserne i pkt. 11.3, 11.4, 11.6, 13.3  

 og 13.4. fortabes hele sikkerheden, såfremt de forpligtelser, der påhviler  

 oplagreren i henhold til denne vejledning, ikke opfyldes fuldt ud.
 13.6.  Den stillede sikkerhed frigives, når det er konstateret,  

 at kontraktens bestemmelser er opfyldt.
 14. Lagerregnskab og kontrol.
 14.1.  Oplagreren skal i sit bogholderi (lagerregnskab) føre en  

 særlig konto over de partier, der er omfattet af kontrakter oprettet i  

 overensstemmelse med bestemmelserne i denne vejledning.
14.2.  Repræsentanter for EF-direktoratet og for  

 Veterinærdirektoratet har mod behørig legitimation adgang til lagre, der er  

 omfattet af en kontrakt oprettet i overensstemmelse med bestemmelserne i  

 denne vejledning, og er berettiget til uden erstatning at udtage prøver i det  

 omfang, det er nødvendigt af hensyn til kontrollen.
Disse repræsentanter har  

 endvidere adgang til hos oplagreren at foretage kontrol af de oplysninger som  

 tjener til dokumentation for de forudsætninger, hvorunder støtten ydes, og er  

 i nævnte øjemed berettiget til at efterse oplagrerens forretningsbøger,  

 øvrige regnskabsmateriale og korrespondance m.v.
Det påhviler oplagreren at  

 foranledige, at der ydes den bistand, der er nødvendig til foretagelse af  

 kontrollen.
 15. Anke.
 Direktoratets afgørelser i henhold til denne vejledning kan indankes for  

 landbrugsministeriet.
16. Anmodningsperiode Anmodning om oprettelse af kontrakt om støtte til privat oplagring af de i  

 pkt. 1.3. nævnte produkter kan indgives fra den 31. august 1987 og skal være  

 direktoratet i hænde senest den 9. oktober 1987. -Bilag 1- Retsgrundlag Rådsforordning nr. 805/68 af 27. juni 1968 om den fælles markedsordning  

 for oksekød, senest ændret ved forordning nr. 467/87 af 10. februar 1987.
 Rådsforordning nr. 989/68 af 15. juli 1968 om fastsættelse af de  

 almindelige regler for ydelse af støtte til privat oplagring af oksekød, som  

 ændret ved forordning nr. 428/77 af 14. februar 1977.
 Kommissionsforordning nr. 1091/80 af 2. maj 1980 om  

 gennemførelsesbestemmelser vedrørende ydelse af støtte til privat oplagring  

 af oksekød, senest ændret ved forordning nr. 2826/82 af 22. oktober 1982.
 Kommissionsforordning nr. 2437/87 af 11. august 1987 om ydelse af en  

 skønsmæssigt forudfastsat støtte til privat oplagring af hele kroppe, halve  

 kroppe og bag- og forfjerdinger af voksent kvæg i oksekødsektoren.
