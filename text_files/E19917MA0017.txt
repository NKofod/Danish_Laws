 Ved skatteministeriets cirkulære af 28. november 1990 om momspligt for  

 deponering og forvaltning af værdipapirer, kreditter mv. blev åbnet mulighed  

 for, at der kan fastsættes standardfradrag for moms af varer og momspligtige  

 ydelser, der indkøbes til brug i såvel den momsregistrerede som den  

 ikke-momsregistrerede del af virksomheden.
 Told- og Skattestyrelsen og Finansrådet har indgået en aftale om, at  

 standardfradragssatsen for den indgående moms, der knytter sig til de nævnte  

 momspligtige pengeinstitutydelser, kan fastsættes til 25% af den udgående  

 moms af disse ydelser.
 Ved opkrævning af 100 kr. i moms hos en kunde kan pengeinstituttet således  

 i sin momsangivelse fratrække 25% som indgående moms.
 Fradragssatsen skal tages op til vurdering senest i december måned 1992.
 De særlige regler vedrørende bankbokse opretholdes uændret.
