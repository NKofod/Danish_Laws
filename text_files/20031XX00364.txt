Skriftlig fremsættelse (31. marts 2004) Integrationsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov ændring  

 af udlændingeloven (Ændrede visumbetingelser, udvisning ved dom for ulovlig  

 tvang i forbindelse med indgåelse af ægteskab, børnebortførelse eller  

 menneskehandel samt afskæring af kontante ydelser til asylansøgere i åbenbart  

 grundløs haster-proceduren m.v.) (Lovforslag nr.
L 223).
Folketinget vedtog i sommeren 2002 regeringens forslag om at  

 skærpe betingelserne for asyl og familiesammenføring.
Det har medført et  

 markant fald i antallet af udlændinge, der ansøger om opholdstilladelse i  

 Danmark.
Næste opgave var at styrke indsatsen for hjemsendelse af afviste  

 asylansøgere.
Regeringen fremsatte derfor forslag om en ny konsekvent  

 udsendelsesprocedure.
I april 2003 vedtog Folketinget forslaget, og antallet  

 af  

 afviste asylansøgere, der er udrejst, er herefter steget betydeligt.
 Udviklingen i det internationale samfund har medført et  

 stigende behov for aflæggelse af besøg på tværs af landegrænser, og de  

 skærpede  

 regler på familiesammenføringsområdet, som har bevirket, at færre udlændinge  

 har fået opholdstilladelse i Danmark, taler for en vis lempelse af adgangen  

 til  

 at aflægge besøg her i landet.
 Jeg fremsætter derfor i dag et lovforslag, der først og  

 fremmest har til formål at gennemføre en tilpasning og en liberalisering af  

 visumbetingelserne.
 Mange herboende personer har tilkendegivet over for  

 udlændingemyndighederne, at de er rede til at indestå økonomisk for en  

 udlænding, som ønsker at besøge den pågældende her i landet.
Lovforslaget indebærer, at der indføres en sådan mulighed.  

 Lovforslaget indebærer således, at Udlændingestyrelsen i visse tilfælde kan  

 betinge visumudstedelse af økonomisk sikkerhedsstillelse.
Er en herboende  

 person villig til at stille sikkerhed, således at beløbet forfalder til  

 betaling, hvis udlændingen ikke udrejser af Schengen-området, inden visummet  

 udløber, eller hvis den pågældende på anden måde overtræder  

 visumbetingelserne,  

 vil dette blive tillagt væsentlig betydning ved vurderingen af  

 immigrationsrisikoen.
Herved får flere udlændinge mulighed for at komme på  

 besøg.
Regeringen ønsker samtidig at sikre, at ulovlig indvandring  

 og misbrug af visum bekæmpes på bedst mulige måde.
Der skal derfor fortsat  

 gælde en meget streng visumpraksis over for udlændinge fra lande, hvorfra  

 mange  

 ansøger om asyl i Danmark.
 Lovforslaget indebærer  ligeledes af hensyn til at imødegå  

 misbrug af visum  at visumansøgere, som overtræder visumbetingelserne,  

 som  

 udgangspunkt ikke kan få visum igen i normalt 5 år.
Det er endvidere regeringens ønske at styrke  

 Udenrigsministeriets rolle på visumområdet samt at nedbringe  

 sagsbehandlingstiden mest muligt.
Lovforslaget indebærer derfor dels en  

 præcisering, dels en udvidelse af de danske repræsentationers kompetence til  

 at  

 afgøre visumsager.
Regeringen ønsker at understrege, at formålet med et  

 visumophold er et kortvarigt besøg her i landet.
Lovforslaget indebærer  

 derfor,  

 at den almindelige adgang til at få forlænget retten til ophold her i landet  

 i  

 op til seks måneder i forlængelse af et visumophold i vid udstrækning  

 ophører.
Det er vigtigt at holde fast i, at asylansøgere, der har  

 fået afslag på deres ansøgning, fordi de ikke opfylder betingelserne i  

 internationale konventioner for at få asyl, skal udrejse.
Lovforslaget  

 indeholder derfor også forslag, der  som supplement til den allerede  

 gældende  

 konsekvente udsendelsesprocedure  kan motivere afviste asylansøgere til  

 at  

 udrejse.
Lovforslaget indebærer således, at staten endeligt afholder  

 udgifterne  

 til udsendelsen af en afvist asylansøger, hvis den pågældende medvirker til  

 asylsagens oplysning og til udrejsen.
Endvidere vil afviste asylansøgere, der  

 har ansøgt om asyl i forbindelse med et visumophold, men som medvirker til  

 asylsagens oplysning og til udrejsen, ikke være afskåret fra igen at få  

 visum.  

 Endelig vil udlændinge, der har ansøgt om asyl i forbindelse med et  

 visumophold, og som opholder sig ulovligt her i landet efter et afslag på  

 asylansøgningen, blive udvist i større omfang end hidtil samt blive  

 indberettet  

 til Schengeninformationssystemet.
Princippet i udlændingelovens regler om udvisning er: Jo  

 grovere en forbrydelse, desto større adgang til udvisning.
De groveste former  

 for kriminalitet kan derfor medføre udvisning uanset varigheden af  

 udlændingens  

 ophold her i landet og uanset, om den pågældende har opholdstilladelse som  

 flygtning.
Regeringen ser med største alvor på tilfælde, hvor unge her  

 i landet presses til at indgå ægteskaber, som de ikke ønsker.
Lovforslaget  

 indebærer derfor, at denne særlige adgang til udvisning udvides til også at  

 omfatte tilfælde, hvor en udlænding er dømt for ulovlig tvang i forbindelse  

 med  

 indgåelse af ægteskab.
 Lovforslaget indebærer endvidere, at dom for børnebortførelse  

 eller for menneskehandel omfattes af den særlige udvisningsadgang.
 Det kan ofte antages, at asylansøgere, som får deres  

 ansøgning behandlet efter den særlige åbenbart grundløs haster-procedure  

   

 fordi der er en meget stærk formodning for, at de ikke opfylder betingelserne  

 for at få asyl  alene kommer til Danmark for at opnå kontante fordele.
Regeringen ønsker at dæmme op for denne trafik.
Lovforslaget  

 indebærer derfor, at udlændinge, hvis asylansøgning behandles i åbenbart  

 grundløs haster-proceduren, og som er indkvarteret et sted, hvor der er en  

 gratis bespisningsordning, ikke får udbetalt nogen form for kontante ydelser.  

 Hvis der ikke er tale om en gratis bespisningsordning, kan der kun udbetales  

 ydelser til dækning af kostudgifter.
