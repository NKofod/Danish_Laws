 I en ejendom konstateredes tæringsangreb på varmtvandsrør mm.
Ingeniørfirmaet blev anset erstatningsansvarlig, fordi der ikke i  

 projektet var foreskrevet montering af et elektrolyseanlæg i  

 varmtvandsanlægget, og bygherren - som professionel - medansvarlig over for  

 køberne af ejerlejlighederne, dog med regresret over for ingeniørfirmaet.
Der  

 fandtes ikke at være begået nogen fejl ved projekteringen og udførelsen af  

 koldtvandsanlægget, idet der ikke konstateredes gennemtæringer, og det var på  

 opførelsestidspunktet ikke almindeligt at montere kobberionlåse eller  

 elektrolyseanlæg.
K E N D E L S E i Voldgiftssag nr.
C 2364 Ejerforeningen K mod 1. Aps A og 2. B, rådgivende ingeniørfirma A/S Adciteret:
C Murer- og Tømrerforretning A/S I 1982-84 fik indklagede 1, ApS A, som bygherre opført en ejendom med 39  

 lejligheder på grunden ø-gadeiii i y-by.
Indklagede 2, B rådgivende ingeniørfirma A/S, udarbejdede projekt for  

 bærende konstruktioner og tekniske installationer omfattende kloak, sanitet,  

 vand, varme og ventilation samt udførte fagtilsyn.
Ifølge den indgåede  

 rådgivningsaftale var »Almindelige Bestemmelser for teknisk Rådgivning  

 og bistand« (kaldet ABR) gældende.
Hovedentreprenør ved opførelsen af ejendommen var adciterede, C Murer- og  

 Tømrerforretning A/S.
Ifølge entrepriseaftalen var »Almindelige  

 betingelser for arbejder og leverancer i bygge- og anlægsvirksomhed« (AB  

 72) gældende i forholdet mellem bygherre og hovedentreprenøren.
 Hovedentreprenøren afleverede byggeriet ved en afleveringsforretning den  

 10. juli 1984. Bygherren solgte lejlighederne som ejerlejligheder, og  

 klageren, Ejerforeningen K blev oprettet.
Ejendommens varmtvandssystem er opbygget over en forrådsbeholder med  

 rustfri stålspiral i kælder med fordelingsledninger vandret og lodret af  

 galvaniserede stålrør.
Rørene fra disse fordelingsledninger og ind i de  

 enkelte lejligheder er kobberrør.
Der var ikke monteret elektrolyseanlæg på  

 varmtvandssystemet.
Ejendommens koldtvandssystem var på samme måde udført med  

 fordelingsledninger af galvaniserede stålrør og kobberrør i lejlighederne.
I maj måned 1986 konstateredes gennemtæringer af varmtvandsrør i kælder,  

 og indklagede, B ingeniørfirma udtalte i et notat af 4. juni 1986, at der ved  

 en gennemgang af anlægget var konstateret gennemtæringer ved en række  

 afgreninger på den vandrette fordelingsledning.
Om årsagen hertil anførtes,  

 at der på grund af manglende cirkulation kan ske en tilbagestrømning af  

 kobberioner, der ved stilstand falder til bunds i stigeledningen og kan give  

 anledning til galvanisk tæring.
I notatet anbefales, at systemet monteres med  

 elektrolyse.
De første skader blev udbedret, men da der fortsat viste sig skader,  

 henvendte Ejerforeningen K sig til I/S D, rådgivende ingeniører, der foretog  

 undersøgelse og besigtigelse af varmtvandsanlægget den 26. september og 15.  

 oktober 1986. I de herom udfærdigede notater er bl.a. anført, at årsagen til  

 tæringerne overvejende sandsynligt er, at kobberioner ved selvcirkulation er  

 kommet ind i det galvaniserede rørsystem.
I notatet af 15. oktober 1986  

 anførtes, at rørskaderne er så omfattende, at rørene ikke kan reddes ved  

 montering af elektrolyse, og at det er nødvendigt at udskifte alle rør.
Det  

 udtaltes endvidere, at manglende brandisolering af ventilationskanal i nr. 20  

 bør medføre en kontrol af bygningen iøvrigt.
Den 22. oktober 1986 begærede Ejerforeningen udmeldt syn og skøn, og den  

 udmeldte skønsmand, civilingeniør P.
Sejersen afholdt åstedsforretning den 5.  

 november 1986. I skønserklæring af 20. november 1986 udtalte skønsmanden  

 bl.a.:
»Der er konstateret flere gennemtæringer på ejendommens systemer for  

 varmt brugsvand.
Tæringerne er forekommet såvel i fittings som i lodrette og  

 vandrette rørstrenge.
 Tæringshastigheden vil næppe forstærkes, men antallet af gennemtæringer  

 med påfølgende vandskader vil forøges. ..........
De dele af arbejdet, der blev besigtiget, var god håndværksmæssig  

 kvalitet.
Det bemærkes, at der tilsyneladende manglede en kontraventil ved  

 varmtvandscirkulationspumpen.
Dette har dog ikke betydning for nærværende  

 problematik.
 De dele af anlægget, der ved besigtigelsen var synlige, ligesom det  

 fremsendte projektmateriale er udført i henhold til gældende norm DS 439 og  

 må derfor betragtes som værende i overensstemmelse med offentlige regler og  

 forskrifter.
 Bortset fra den under pkt. 2a nævnte kontraventil er arbejdet  

 tilsyneladende udført i overensstemmelse med det udarbejdede projekt.
Projektmaterialet danner i sin helhed et forsvarligt grundlag for  

 udførelse af anlæggene.
Ligeledes må det også betegnes som »fagligt  

 forsvarligt«, idet det forudsættes, at der med dette udtryk tænkes på de  

 opståede tæringsskader.
 Dette synspunkt begrundes med, at der i de områder, der vandforsynes fra Y  

 kommunale Værker, er udført adskillige anlæg, som det her projekterede uden  

 større problemer.
 Overgangen fra de lodrette galvaniserede rørstrenge til de af kobberrør  

 udførte koblingsstrenge er udført i overensstemmelse med norm DS 439, med  

 hensyn til rækkefølgen galvaniserede stålrør-kobberrør.
 Normen foreskriver ikke en eventuel forebyggelse mod termisk cirkulation  

 mellem stige- og koblingsstreng.
 De opståede tæringsskader kan ikke henføres under manglende  

 vedligeholdelse. .........
 Det er skønsmandens opfattelse efter besigtigelsen af anlægget og de  

 udtagne rørdele, at tæringsangrebene er udbredt til hele systemet, hvorfor en  

 totaludskiftning må forventes.
 Der kan blive tale om en vurdering efter stikprøvevis undersøgelse af de  

 enkelte rørstrenge.
 Det anbefales at iagttage den tilslutningsanvisning, der er angivet i  

 SBI-Anvisning 118, side 466 og 467 for at opnå en vis sikkerhed mod  

 tilbagestrømning af opløst kobber ved termisk cirkulation.
 Desuden må det stærkt anbefales at anskaffe elektrolyseanlæg. ......
 Tilslutning af kobberledninger (koblingsledninger) er ikke udført som  

 anbefales i SBI-anvisning 118, side 467. .........
 Der er konstateret tilstedeværelse af kobber på den indvendige side af de  

 tærede rørstrenge. .....
 Anvisningerne i SfB 53 må opfattes som en række forklaringer og forslag  

 til løsning af de problemer denne sag omhandler.
Ved projektering af anlæg, som de her omhandlede, drøftes normalt om  

 tæringsrisikoen er så stor, at der bør monteres elektrolyse.
Beslutningen  

 træffes ud fra de erfaringer, man har med lignende anlæg i det pågældende  

 forsyningsområde.
Og dersom de rådgivende ud fra deres erfaringer og kendskab  

 har vurderet, at risikoen er mimimal, vil det være forsvarligt at undlade  

 elektrolyse.
Vi er inde i en problematik, der gennem mange år har været drøftet i  

 fagkredse, uden at man endnu entydigt kan give retningslinier for en 100%  

 sikker løsning.
Men erfaringerne viser, at elektrolyse er en næsten sikker  

 foranstaltning mod tæringer i varmt brugsvandsanlæg udført af galv. stålrør.  

 Og det uanset årsagen til tæringen. ........' Efter forgæves forligsforhandlinger mellem parterne bad Ejerforeningen det  

 rådgivende ingeniørfirma D om at indhente tilbud på udskiftning af  

 varmtvandsanlægget, og arbejdet blev overdraget til E A/S.
Ved arbejdets  

 påbegyndelse blev der udskåret et rørstykke fra koldtvandsinstallationen.  

 Jysk Teknologisk Institut konstaterede tilstedeværelsen af kobber på den  

 indvendige side af rørstykket.
Efter undersøgelsen af flere rørstykker fra  

 koldtvandssystemet udtalte Instituttet den 17. februar 1987 bl.a.:
»Sammenfatning Der er konstateret kobberudfældning i koldtvandsrørene fra kælderetagen og  

 fra stigerøret.
Vi må således formode, at der findes kobberudfældninger i  

 alle rør på koldtvandssiden.
 Der er konstateret igangværende korrosion i stigerøret og i røret fra  

 kælderen.
 Korrosionsangrebene i vandrørene er af typen grubetæring, der er en lokalt  

 angribende korrosion med risiko for hurtig gennemtæring til følge.
Korrosion Da vi har observeret påbegyndte grubetæringer, og da kobberudfældning  

 forstærker denne korrosionsforms udvikling, vil vi med udgangspunkt i  

 ovennævnte betragtninger anbefale at udskifte alle koldtvandsrør.
Vi skal  

 understrege betydningen af, at udskiftningen sker en bloc, da drift med en  

 kombination af gamle og nye rør har en uheldig galvanisk effekt, der kan  

 bevirke korrosion af de nye rør, samt mulighed for afsmitning af kobber fra  

 gamle til nye rør.« Ejerforeningen besluttede derefter at lade rørene i koldtvandssystemet  

 udskifte samtidig med varmtvandsrørene.
Foreningen stillede samtidig nogle  

 tillægsspørgsmål vedrørende koldtvandssystemet til skønsmanden.
I en  

 erklæring af 13. april 1987 udtalte skønsmanden bl.a.:
»Under åstedsforretningen blev en del af de nedtagne koldtvandsrør  

 besigtiget.
Der forefandtes flere mindre grubetæringer i såvel lodrette som  

 vandrette rørstrenge.
Dog konstateredes ingen gennemtæring.
 Tæringsangrebene vil fortsætte, og da der i henhold til JT's rapport af  

 17. februar 1987 er konstateret kobberudfældninger i rørene, kan dette  

 accelerere tempoet. .......
 Rørarbejdet er udført håndværksmæssigt korrekt.
 Rørarbejdet er udført i henhold til off. regler og forskrifter. ....
Det udarbejdede projekt (tegninger og beskrivelse) må anses for at være  

 fyldestgørende og forsvarligt.
Der har ikke under planlægning og projektering  

 kunnet påvises forhold, der pegede på, at der skulle tages særligt hensyn til  

 korrosion.
 Overgang mellem de lodrette galvaniserede stigestrenge og  

 kobberfordelingsrør er udført korrekt. ........
Eftersom der iflg.
JT's rapport af 17. februar 1987 er konstateret  

 begyndende grubetæringer og kobberudfældninger og man samtidig for  

 udskiftning af varmtvandsrør har åbnet alle lodrette skakter, vil en  

 udskiftning af rørene være fordelagtig.
Ikke mindst på grund af at der er  

 mulighed for at opnå den ekstra sikkerhed, der ligger i at montere  

 »kobberlåse« ved overgang fra galv. stigestrenge til  

 kobberfordelingsledninger.
Som forholdene har udviklet sig og de erfaringer,  

 der er indhøstet med hensyn til tæringshastighed og risiko, bør det overvejes  

 at etablere elektrolyseanlæg.' I samme erklæring besvarede skønsmanden et spørgsmål om  

 installationsskakterne således:
 »Installationsskakterne opfylder ikke bygningsreglementets  

 brandmæssige krav med hensyn til, at de enkelte lejligheder skal udgøre en  

 brandcelle.
For at opfylde kravet skal bunden i skakten ved hver lejlighed være fuld  

 udstøbt.
Dette gælder også gennemføringsrør for el-kabler.
Alternativt skal  

 skakten inddækkes med paneler, der svarer til BS 60.« Da yderligere forhandlinger mellem parterne ikke førte frem til en  

 forligsmæssig løsning, har Ejerforeningen ved et klageskrift af 22. december  

 1987 indbragt sagen for en i henhold til »Regler for behandling af sager  

 ved Voldgiftsretten for Bygge- og Anlægsvirksomhed« nedsat voldgiftsret  

 bestående af civilingeniør Per H.
Villadsen, akademiingeniør Erling Videbæk  

 og højesteretsdommer Erik Bjerregaard med sidstnævnte som formand.
Parterne  

 er enige om at lade sagen afgøre ved voldgift på denne måde.
 Ejerforeningen har principalt påstået de indklagede-ApS A og B, rådgivende  

 ingeniørfirma A/S - tilpligtet at betale til foreningen 751.054 kr. med  

 procesrente fra den 1. oktober, principalt in solidum, subsidiært  

 alternativt.
 Subsidiært har Ejerforeningen påstået de to indklagede tilpligtet at  

 betale et efter voldgiftsrettens skøn fastsat mindre beløb og iøvrigt som i  

 den principale påstand anført.
ApS A har principalt påstået frifindelse og subsidiært frifindelse mod  

 betaling af et mindre beløb.
Selskabet har endvidere påstået sig tillagt  

 regresret mod det medindklagede rådgivende ingeniørfirma, hvis det bliver  

 pålagt selskabet at betale noget beløb.
 B, rådgivende ingeniørfirma A/S har ligeledes påstået frifindelse og har  

 endvidere nedlagt påstand om, at voldgiftsretten træffer afgørelse om,  

 hvorledes et eventuelt erstatningsbeløb fordeles på de indklagede.
 Ved et adcitations-klageskrift af 6. april 1989 har ApS A medindklaget C  

 Murer- og Tømrerforretning A/S med påstand om, at dette selskab til  

 anpartsselskabet skal betale det beløb med renter og omkostning, som  

 anpartsselskabet måtte blive tilpligtet at betale til Ejerforeningen, idet  

 påstanden begrænses til det beløb, der refererer sig til culpaansvaret for  

 skjulte fejl og mangler ved byggeriet.
 Murer- og Tømrerforretning A/S har påstået frifindelse.
 Ejerforeningens krav er opgjort på følgende måde:
 Efter Ejerforeningens opfattelse kan dette beløb fordeles med 82,2% eller  

 617.268,20 kr. til rørudskiftning og med 17,8% eller 133.785,80 kr. til  

 brandsikring.
 I de to nævnte skønserklæringer har skønsmanden anslået udgifterne til  

 udskiftning af varmtvands- og koldtvandssystemerne til henholdsvis ca.  

 166.000 kr. og ca. 112.000 kr. incl. moms.
I en skrivelse af 9. oktober 1987 har skønsmanden udtalt sig om årsagerne  

 til forskellene mellem hans skøn og de faktiske udgifter.
Han har bl.a.  

 anført, at den største difference ligger i rørmålet, at stigestrengene var  

 ca. 150 m længere end efter hans beregninger, at han har vurderet prisen på  

 51 kobberlåse for lavt, og at der fremkom et større genetillæg med flytning  

 af møbler, afdækning, bortkørsel, udskiftning af pumpe og ventiler ved  

 beholderne samt rensning af disse.
 I forbindelse med udskiftningen af rørene m.v. blev der installeret et  

 elektrolyseanlæg i varmtvandssystemet og indsat kobberionlåse.
 Den mundtlige forhandling af sagen fandt sted den 5. september 1989, og  

 der blev under denne afgivet forklaringer af Ejerforeningens formand F,  

 ejendomsformidler G, der er ejer af det indklagede selskab ApS A, direktør  

 for det adciterede selskab C Murer- og Tømrerforretning A/S H, VVS  

 installatør I, ingeniør J fra I/S D, civilingeniør L fra indklagede B,  

 rådgivende ingeniørfirma A/S samt skønsmanden, der vedstod sine erklæringer  

 og uddybede sine besvarelser.
 Ejerforeningen har til støtte for sin påstand anført, at der ikke kan være  

 tvivl om, at der har foreligget mangler ved ejendommen, når den nyopførte  

 ejendoms vandrør ikke kan holde mere end to år, og når installationsskakterne  

 viser sig at være ulovlige.
Det projekterende ingeniørfirma må være ansvarlig for manglerne.
Det burde  

 i sit projekt have foreskrevet, at der skulle være et elektrolyseanlæg i  

 varmtvandssystemet, og at der var kobberionlåse i koldtvandssystemet.  

 Ingeniørfirmaet, der også førte fagtilsyn under opførelsen, burde også have  

 sikret sig, at installationsskakterne var lovlige.
Bygherren, det indklagede ApS A, må som professionel bygherre over for  

 køberne af ejerlejlighederne være ansvarlig for sine rådgiveres fejl.
I hvert  

 fald må køberne have krav på et forholdsmæssigt afslag i købesummen på grund  

 af de omfattende mangler.
Advokaten for ApS A har anført, at der ikke foreligger noget culpøst  

 forhold fra selskabet eller dets ejers side.
Ejeren henvendte sig til  

 anerkendte rådgivere og håndværkere, da ejendommen skulle opføres, og han har  

 ikke haft noget kendskab til fejlene eller manglerne.
Hvis der pålægges  

 anpartsselskabet ansvar, må selskabet have regres mod ingeniørfirmaet.
Der er  

 ikke grundlag for noget forholdsmæssigt afslag i købesummen, fordi  

 udbedringsudgifterne er så forholdsvis små i forhold til salgssummen for  

 ejerlejlighederne ca. 30 millioner kr.
Der kan ikke ydes erstatning for indirekte skader, og kravet for direkte  

 skader må nedsættes, fordi der ved installationen af elektrolyseanlæg og  

 kobberionlåse er sket en forbedring af ejendommen.
Iøvrigt har  

 reparationsudgifterne været for høje.
Det indklagede ingeniørfirma har yderligere anført, at firmaet efter ABR  

 6.2.4. ikke er ansvarlig for driftstab, at der efter ABR 6.2.5 ikke kan  

 pålægges selskabet solidarisk ansvar, og at ansvar for svigtende tilsyn kun  

 kan gennemføres, hvis kravet mod den ansvarlige entreprenør ikke kan fås  

 opfyldt.
Efter skønserklæringerne er der ikke begået fejl.
Det var på  

 opførelsestidspunktet ikke sædvanligt at installere elektrolyseanlæg i Y-by,  

 og kobberionlåse blev ikke brugt dengang.
Der er ikke fejl i projektet  

 vedrørende installationsskakterne, og et tilsynsansvar er som anført  

 subsidiært i forhold til entreprenørens ansvar.
Kravet er for stort, og der  

 bør kun tilkendes procesrenter fra sagens anlæg.
 Voldgiftsretten skal udtale:
Det var efter voldgiftsrettens opfattelse en fejl, at der ikke i  

 ingeniørprojektet var foreskrevet montering af et elektrolyseanlæg i et  

 varmtvandsanlæg som det foreliggende.
For denne projektfejl er  

 ingeniørfirmaet erstatningsansvarlig, og bygherren er som professionel  

 bygherre medansvarlig over for køberne af ejerlejlighederne, men har  

 regresret over for ingeniørfirmaet.
Der findes ikke at være begået nogen fejl ved projekteringen og udførelsen  

 af koldtvandsanlægget.
Der er ikke konstateret gennemtæringer i dette anlæg,  

 og det var på opførelsestidspunktet ikke almindeligt at montere kobberionlåse  

 eller elektrolyseanlæg i sådanne anlæg.
Der findes derfor ikke grundlag for  

 at pålægge erstatningsansvar for koldtvandsanlægget.
Der er ikke fundet fejl i ingeniørprojektet vedrørende brandisolering af  

 installationsskakterne, og de fundne ulovligheder må skyldes udførelsesfejl,  

 som hovedentreprenøren i første række er ansvarlig for.
Som professionel  

 bygherre er ApS A også ansvarlig over for køberne af ejerlejlighederne, men  

 har regresret mod hovedentreprenøren.
Ingeniørfirmaet har et ansvar for  

 svigtende tilsyn med udførelsen af skakterne, men dette ansvar er efter ABR  

 alene et subsidiært ansvar.
Fordelingen af udbedringsomkostningerne mellem varmtvands- og  

 koldtvandsinstallationerne kan ikke opgøres eksakt, men må fastsættes  

 skønsmæssigt.
Med hensyn til kravets størrelse bemærkes, at  

 skønsomkostningerne og en del af udgiften til ingeniørbistand må indgå under  

 sagsomkostninger, at udgifterne til byggelån ikke kan erstattes, og at nogle  

 af udgiftsposterne må nedsættes.
Efter en samlet vurdering af sagens  

 omstændigheder er voldgiftsretten nået til, at sagen må afgøres som nedenfor  

 anført, også med hensyn til renter og sagsomkostninger.
 T H I B E S T E M M E S:
 Indklagede 1, ApS A v/ejendomsmægler G, skal til klageren, Ejerforeningen  

 K v/formanden F betale kr. 30.500,00 incl. moms og med sædvanlig procesrente  

 fra 22/12-1987, til betaling sker.
 Indklagede 2, B, rådgivende ingeniørfirma A/S, skal til klageren betale  

 kr. 48.800,00 incl. moms og med sædvanlig procesrente fra 22/12-1987 til  

 betaling sker.
 Indklagede 1 skal i sagsomkostninger til klageren betale kr. 8.000,00.
 Indklagede 2 skal i sagsomkostninger til klageren betale kr. 35.000,00.
 Adciterede skal i sagsomkostninger til klageren betale kr. 12.000,00.
 Beløbene skal betales inden 14 dage efter kendelsens modtagelse.
 Af de med voldgiftsrettens behandling af sagen forbundne omkostninger  

 betaler klageren 1/4, indklagede 2 1/2 og adciterede 1/4.
 Indklagede 1 hæfter for betalingen af de indklagede 2 og adciterede  

 pålagte beløb.
København, den 12. oktober 1989 Erling Videbæk Erik Bjerregaard Per H.
Villadsen p.v.c.
