 (Red.-I anledning af et andragende om tilladelse til i forbindelse med en  

 salgsudstilling i »Forum« at arrangere tivoliforlystelser, derunder  

 automathal med ca. 75 spilleautomater, har politimesteren i Frederiksberg  

 birk udbedt sig justitsministeriets afgørelse af, hvorvidt spilleautomater  

 bør tillades opstillet i forbindelse med erhvervsmæssige udstillinger.
Politimesteren har i sin skrivelse til justitsministeriet anført, at imod  

 imødekommelse taler for det første den af ministeriet tagne stilling til  

 spillehaller, hvorefter der ikke uden for restaurationer og offentlige  

 forlystelsessteder bør opsættes spilleautomater med gevinst, herunder  

 spillemærker (ministeriets skrivelse af 9. marts 1971, sag 2.k.1968 nr.  

 9013-11). Endvidere vil det for restauratører, som kun mod betydelige  

 afgifter kan få tilladelse til et meget begrænset antal spilleautomater  

 (jfr.herved ministeriets skrivelse af 1. december 1971, sag 2.k.1971 nr.  

 9013-56) være uforståeligt, at benyttelse uden afgift ret ubegrænset kan ske  

 under dække af udstilling.
Endelig vil imødekommelse dårligt harmonere med  

 forsøget på at forhindre dannelse af »foreninger« til omgåelse af  

 politivedtægternes bestemmelse om tilladelse til offentlig benyttelse af  

 spilleautomater).
 Justitsministeriet har i påtegningsskrivelse af ovenanførte dato udtalt:
