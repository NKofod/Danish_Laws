 Udtalt, at anmeldt betalingsstandsning ikke medfører ret til  

 udbetaling fra Garantifonden, hvis virksomheden ikke er ophørt.
I et brev af 30. oktober 1975 har De udtrykt Deres forundring over en  

 herfra telefonisk afgivet udtalelse, hvorefter en lønmodtager næppe kan  

 forvente udbetaling fra fonden, når der er tale om en betalingsstandsning  

 anmeldt over for skifteretten i medfør af konkurslovens kap. 5a.
De har  

 samtidig bedt Garantifonden oplyse, om en sådan fremgangsmåde kan være i  

 overensstemmelse med tanken bag loven om Lønmodtagernes Garantifond.
 I denne anledning bemærkes:
Loven om Lønmodtagernes Garantifond angiver i § 1, nr. 1-4, de tilfælde,  

 hvor fonden kan træde i virksomhed.
Det af Dem omtalte selskab befinder sig  

 efter det oplyste ikke i en af de nævnte situationer.
Bestemmelsen i lovens §  

 1, nr. 4, indeholder to betingelser, som skal være opfyldt, for at garantien  

 bliver virksom, nemlig 1. at virksomheden er ophørt, og 2. at arbejdsgiveren er ude af stand til at betale kravet.
Det er i nærværende sag oplyst, at virksomheden ikke er ophørt, og at der  

 arbejdes på en videreførelse af virksomheden.
Når dette er tilfældet, har  

 fonden ikke mulighed for at udbetale til lønmodtagerne, hvis krav på løn m.v.  

 i øvrigt må antages at være omfattet af konkurslovens § 32.
Det tilføjes, at Garantifonden om det her omhandlede spørgsmål via  

 Arbejdsministeriet har indhentet en udtalelse fra Justitsministeriet, der har  

 erklæret sig enig med Garantifonden i, at udbetaling fra fonden ikke kan ske  

 i tilfælde, hvor en virksomhed i medfør af reglerne i kap. 5a i konkursloven  

 har anmeldt betalingsstandsning til skifteretten uden at ophøre.
Den ændring  

 af § 2, stk. 2, i lov om Lønmodtagernes Garantifond, der blev gennemført ved  

 lov nr. 266 af 26. juni 1975 samtidig med ændringen af konkursloven,  

 tilsigter efter Justitsministeriets opfattelse ikke en udvidelse af  

 Garantifondens forligtelser.
