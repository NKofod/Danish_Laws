Fremsat den 14. oktober 1999 af Kim Behnke (FRI),  

 Tom Behnke (FRI),  

 Thorkild B.  

 Fransgaard (FRI) og Kirsten Jacobsen (FRI) Forslag til folketingsbeslutning om studerendes ret til skattefradrag for befordring Folketinget pålægger regeringen at  

 fremsætte lovforslag, der gør, at studerende fremover kan  

 få det samme ligningsmæssige befordringsfradrag som andre i  

 arbejde.
Bemærkninger til forslaget Transport er en integreret del af alles  

 dagligdag - ikke mindst til og fra jobbet er transport meget vigtig.
Vigtigt  

 er det også, at der er en høj grad af mobilitet i befolkningen,  

 altså at man ikke kun vil beskæftige sig med noget, der ligger i  

 nabobygningen.
Transport er blot forbundet med udgifter.
For i  

 højere grad at hjælpe arbejdskraftens mobilitet på vej  

 gennem en reduktion af disse udgifter findes der et befordringsfradrag, som  

 de fleste danskere kan få glæde af, hvis altså deres  

 transportbehov berettiger til det.
 Også for studerende er det ofte en stor omkostning  

 at komme til og fra arbejde - i de studerendes tilfælde deres  

 uddannelsesinstitution.
Frem til 1996 kunne studerende slet ikke få  

 hjælp til deres transportudgifter, dvs. heller ikke fradrag.
I 1996  

 blev dette dog ændret ved lov nr. 1234 af 27. december 1996. Her blev  

 der indført nogle rabatter ved køb af månedskort eller  

 30-dages periodekort. Øvrige generelle regler vedrørende  

 befordringsfradrag findes i ligningsloven, jf. lovbekendtgørelse nr.  

 819 af 11. marts 1997. De nærmere regler er fastsat i  

 ligningslovbekendtgørelse nr. 873 af 17. oktober 1994.  

 Ligningsrådet fastsætter årligt en kilometertakst,  

 hvorefter fradraget beregnes.
 Der er ingen tvivl om, at loven fra 1996 var et fremskridt  

 for de studerende, men samtidig skal man erindre, at man alene hjælper  

 dem, der bruger offentlige transportmidler, mens de, der benytter andre  

 transportmidler, ingen hjælp får.
 Samtidig er det et meget fast beløb, der er tale om  

 - en studerende kan sagtens få en meget voldsom regning for transport  

 alligevel, også (ikke mindst) hvis man bruger offentlige  

 transportmidler.
Yderligere støtter man rent faktisk også  

 fritidstransport for de studerende, mens ingen andre i dette land får  

 den slags støtte.
Det skal pointeres, at der ikke er tale om  

 brødnid eller nogen form for misundelse, det ville ligge  

 forslagsstillerne meget fjernt.
Forslagsstillerne ønsker blot ordningen  

 ændret således, at det er den faktiske transport for de  

 studerende, der bliver støttet på samme niveau og måde som  

 andre med fast arbejde.
For blandt studerende, som for alle andre danskere,  

 er der stor forskel på, hvor langt man bor fra studie/arbejdsstedet, og  

 hvilke transportformer der benyttes.
Den nuværende ordning går på, at man kan  

 få dækket 65 pct. af den del af prisen, som overstiger 10,36 kr.  

 for hver dag, et abonnementskort til tog eller busser gælder.
Rabatten  

 kan højest blive 17,26 kr. pr. dag (kilde: www.su.dk). Det betyder, at  

 de første 310,80 kr. pr. måned for transporten er selvbetalt.  

 Når man går over det beløb, bliver 65 pct. dækket,  

 indtil det dækkede beløb når 517,80 kr.
Her er beregnet,  

 at en måned er 30 dage - den standard, som de fleste busselskaber m.v.  

 benytter sig af ved udstedelse af månedskort.
 Alle andre mennesker kan benytte sig af et  

 befordringsfradrag, hvor de første 24 km/dag er selvbetalte, fra 24 op  

 til 100 km/dag får man et fradrag på 139 øre/km, mens de  

 kilometer, der er over de 100 km/dag, giver et fradrag på 69,5  

 øre/km.
Lad os kigge på et eksempel: En af de store  

 uddannelsesbyer i Danmark er Århus - de fleste studerende flytter til  

 byen, men ikke alle.
Nogle vælger at køre frem og tilbage  

 dagligt, det være sig med tog, bus eller privatbil.
 Nogle af de studerende i Århus er bosiddende i andre  

 byer, eksempelvis Randers, Silkeborg eller Viborg - de har af den ene eller  

 anden grund valgt at bo i en anden by end selve studiebyen - måske kan  

 bolignøden for de studerende i Århus spille en rolle i den  

 overvejelse.
 De nævnte byer har ganske gode forbindelser til  

 Århus - der kører både tog og de såkaldte X-busser.  

 Til begge dele kan man købe månedskort (30 dage).
Rute Månedskort1 Rabat Afstand2 Fradrag/dag Værdi af  

 fradrag/dag3 Værdi af fradrag pr.  

 måned4 Randers-Århus 730,00 kr.
 272,48 kr.
36 km 66,72 kr.
 26,62 kr.
 585,67 kr.
Silkeborg-Århus 800,00 kr.
 317,98 kr.
43 km 86,18 kr.
 34,39 kr.
 756,49 kr.
Viborg-Århus 1340,00 kr.
517,80 kr.5 66 km 127,88 51,02 kr.
 1122,53 kr.
Århus Sporveje (alle zoner) 361,00 kr.
 32,63 kr.
HT (alle zoner) 680.00 kr.
 239,98 kr.
1	Kilde: www.xbus.dk 2	Afstanden afhænger selvfølgelig af, hvordan man  

 måler, og hvor direkte man kører.
Men til formålet har en  

 afstandstabel fra biludlejningsfirmaet Avis fundet anvendelse.
Det opgivne  

 tal er kun  den ene vej.
 3	Ifølge FFL 1999 tekst, s. 294, er værdien af  

 ligningsmæssige fradrag i 1999 39,9 pct. og faldende.
4	En gennemsnitlig arbejdsmåned har ca. 22 arbejdsdage.
Tallet i  

 denne kolonne fremkommer derfor ved at tage værdi af fradrag pr. dag og  

 gange med 22.
 5	Da 517,80 kr. er det maksimale rabatbeløb nedsættes  

 rabatten fra 668,98 kr. til dette beløb.
Som det ses af ovenstående  

 tabel, får en studerende langt fra de samme muligheder som andre  

 fuldtidsbeskæftigede.
I et enkelt tilfælde (Viborg-Århus)  

 går det maksimale rabatloft ind og koster den studerende mere end 150  

 kr. pr. måned i forhold til, hvis det ikke havde været der.
I  

 forhold til det almindelige befordringsfradrag er der tale om ganske  

 væsentlige forskelle for de studerende.
Århus Sporveje og HT er nogle helt specielle  

 størrelser, og der er ikke regnet befordringsfradragsalternativer ud  

 for dem.
Der er ganske enkelt for mange alternativer til, at det vil  

 være realistisk.
Inden for såvel HT som Århus Sporvejes  

 områder kan man have fra 10 meter til 20 km eller mere til og fra  

 studiet.
 Med nærværende forslag vil de studerende, som  

 bor inden for HT s og Århus Sporvejes områder, og som har langt  

 til studiestedet, kunne få støtte, mens de, der bor tæt  

 på, ikke får støtte.
Det vil sige, at nærværende forslag fjerner  

 støtten fra dem, der ikke har det store behov for det, og flytter den  

 over til dem, der virkelig har behov for den.
Dette ud fra synspunktet om, at  

 den studerende, der har 800 meter til studiestedet, ikke har behov for  

 offentlig hjælp til transporten, mens de, der bor længere  

 væk og dermed er med til at aflaste kollegier, værelsesudlejning  

 m.v., godt må få samme hjælp som andre på  

 arbejdsmarkedet, der kører samme distance hver dag i bus, tog, bil  

 eller på cykel.
 Det bliver således behov snarere end stilling, der  

 er afgørende for, om man kan få støtten/fradraget.
Når der tales om fradragsret, så er det  

 selvfølgelig også relevant at se på, om en studerende har  

 mulighed for at udnytte fradraget eller ej.
SU-satsen for udeboende over 20  

 år er 3.775 kr. pr. måned svarende til 45.300 kr. om året.  

 Det almindelige personfradrag er 32.300 kr. om året, hvilket selv efter  

 bruttoskat efterlader penge til fradrag.
Dertil kommer så, hvad de  

 studerende tjener på de små jobs, som langt de fleste studerende  

 har.
Der skulle således ikke være nogen problemer med at kunne  

 udnytte de foreslåede befordringsfradrag.
Forslagsstillerne ser endvidere en mulighed for at fjerne  

 en unødvendig administration, nemlig den der omgiver de specielle  

 rabatkort for studerende.
I stedet går de studerende ind i den samme  

 ordning som resten af befolkningen.
Og skatteyderne, os alle sammen, sparer  

 penge til administration, lovgivning m.v.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om studerendes ret til  

 skattefradrag for befordring.
(Beslutningsforslag nr.
B 12).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
