Ved møder den 26. august og den 11. september 1980 drøftede repræsentanter  

 for undervisningsministeriet og repræsentanter for henholdsvis Foreningen for  

 danske Landbrugsskoler og Danmarks Jordbrugsvidenskabelige Kandidatforbund  

 ændret praksis for anciennitetsberegningen ved indplacering af agronomer,  

 hortonomer og forstkandidater, når disse ansættes som lærere ved  

 landbrugsskoler Foreningerne fremhævede, at landbrugsskolerne på grund af den gældende  

 praksis for beregning af anciennitet havde svært ved at skaffe kvalificerede  

 lærere, samt at denne praksis hæmmede mobiliteten mellem erhvervsliv og  

 skoler, og at skolerne havde behov for at kunne udnytte den viden, som  

 agronomer m.v. havde erhvervet sig i erhvervslivet.
 I den anledning skal man meddele, at ministeriet for fremtiden ved  

 fastsættelse af lønancienniteten for agronomer, hortonomer og forstkandidater  

 vil medregne pædagogisk og videnskabeligt arbejde samt praktisk arbejde, som  

 efter undervisningsministeriets skøn i særlig grad kvalificerer de pågældende  

 til en stilling som landbrugsskolelærer.
 Det tilføjes, at den ændrede praksis har virkning fra 1. januar 1981.
 Denne skrivelse er samtidig sendt til Danmarks Jordbrugsvidenskabelige  

 Kandidatforbund.
 P.m.v.
Afdelingschef /Ruth Bek Nielsen fm.
