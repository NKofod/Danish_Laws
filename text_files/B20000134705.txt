Bekendtgørelse om radio- og  

 fjernsynslicens I medfør af § 61, § 62 og § 76, stk. 1, nr. 5,  

 i lov om radio- og fjernsynsvirksomhed, jf. lovbekendtgørelse nr. 551  

 af 20. juni 2000 som ændret ved lov nr. 1272 af 20. december 2000,  

 fastsættes:
Kapitel 1 Licensens størrelse mv.
§ 1. Efter radio- og fjernsynslovens § 61  

 skal der betales afgift for opstillede radio- og fjernsynsmodtagere.
Afgift  

 kaldes herefter licens.
Licens opkræves af DR, DR-Licens.
 Stk. 2. Ved radio- og fjernsynsmodtagere forstås  

 apparater, der kan gengive lyd- eller billedprogrammer spredt ved hjælp  

 af radio- eller kabelanlæg.
 Stk. 3. Monitorer tilknyttet andet elektronisk udstyr anses  

 for modtagere, såfremt de kan gengive lyd- eller billedprogrammer, som  

 er spredt ved hjælp af radio- eller kabelanlæg.
 Stk. 4. Flere højtalere, billedskærme eller andre  

 monitorer i samme rum anses for en modtager, hvis de samtidigt kun kan  

 gengive samme lyd- eller billedprogrammer, som er spredt ved hjælp af  

 radio- eller kabelanlæg.
Stk. 5. En modtager anses for at være i brug, når  

 den er opstillet og er i stand til at gengive lyd- eller billedprogrammer som  

 nævnt i stk. 2 og 3, jf. dog § 3, stk. 3, og  

 indehaveren/brugeren kan disponere over den.
Opstillingen anses for  

 ophørt, når der er truffet sådanne foranstaltninger - ud  

 over afbrydelse af el- og antenneforbindelse - ved selve modtageren, at det  

 tydeligt fremgår, at den ikke kan gengive programmer, som er spredt ved  

 hjælp af radio- og kabelanlæg, jf. dog § 19.
 Stk. 6. Opstilling anses tillige for ophørt,  

 såfremt modtageren er opmagasineret i overensstemmelse med  

 retningslinier fastsat af DR-Licens.
 Stk. 7. DR-Licens kan forlange dokumentation for, at de  

 foranstaltninger/indgreb, der er nævnt i stk. 5 og stk. 6, er  

 foretaget.
 § 2. Licens og rykkergebyr udgør:
 Inkl. 25 pct.
Moms Ekskl. moms Rykkergebyr inkl. moms kr.
 kr./mdr.
 kr.
 kr./mdr.
 kr.
Fra 1. januar 2001 Farve fjernsynslicens 989,00 164,83 791,20 131,87 100 Sort/hvid fjernsynslicens 636,00 106,00 508,80 84,80 100 Radiolicens 146,00 24,33 116,80 19,47 100 Fra 1. januar 2002 Farve fjernsynslicens 1.029,00 171,50 823,20 137,20 100 Sort/hvid fjernsynslicens 662,00 110,33 529,60 88,27 100 Radiolicens 152,00 25,33 121,60 20,27 100 Fra 1. januar 2003 Farve fjernsynslicens 1.074,00 179,00 859,20 143,20 100 Sort/hvid fjernsynslicens 691,00 115,17 552,80 92,13 100 Radiolicens 159,00 26,50 127,20 21,20 100 Fra 1. januar 2004 Farve fjernsynslicens 1.128,00 188,00 902,40 150,40 100 Sort/hvid fjernsynslicens 726,00 121,00 580,80 96,80 100 Radiolicens 167,00 27,83 133,60 22,27 100 Stk. 2. Husstandslicens betales med en licens for en 6  

 måneders periode forud, mens institutions- og erhvervslicens betales  

 med en licens årligt forud, jf. dog § 23, stk. 2.
 Stk. 3. Såfremt licensopkrævninger  

 vedrører måneder, jf. § 9, stk. 3 og 4, for hvilke der  

 ikke er fastsat licensafgift, jf. stk. 1, betales licens med et  

 beløb, der pr. måned svarer til afgiftssatserne fra 1. januar  

 2004. Når licens fra 1. januar 2005 er fastsat, foretager DR, DR-Licens  

 en efterregulering.
Betalingspligten § 3. Betalingspligten påhviler  

 indehaveren/brugeren, uanset om modtageren er ejet, lejet, lånt eller  

 opstillet på prøve.
Hvis brugeren er en anden person end  

 indehaveren, påhviler betalingspligten brugeren.
 Stk. 2. Betalingspligten indtræder uanset den  

 nærmere benyttelse af modtageren, herunder hvilken kanal man i  

 almindelighed vælger.
 Stk. 3. Betalingspligten indtræder uanset  

 antenneforholdene for modtagning af radio- og tv-udsendelser.
 Stk. 4. Betalingspligten indtræder dagen efter, at  

 modtageren er opstillet.
 § 4. Betalingspligten bortfalder dagen efter, at  

 opstillingen ophører, og DR-Licens har modtaget afmelding, jf.  

 § 1, stk. 5 og 6, og § 6, stk. 1-3. Hvis der sker  

 tilmelding igen efter mindre end 3 måneder, betales der dog licens  

 også for den mellemliggende periode.
Til- og afmelding § 5. Indehaveren/brugeren af en modtager skal til  

 DR-Licens inden 14 dage efter opstillingen oplyse:
1)	fulde navn, 2)	personnummer, 3)	adresse og evt. opkrævningsadresse, 4)	opstillingsdato og 5)	modtagerart (sort/hvid, farve-tv eller radio).
 Stk. 2. Virksomheder og institutioner skal desuden oplyse:
1)	CVR-nummer, SE-nummer eller andet virksomhedsidentifikationsnummer  

 og 2)	telefonnummer.
 Stk. 3. Hvis en indehaver/bruger anskaffer en modtager, for  

 hvilken der skal betales en anden licenssats, end indehaveren/brugeren  

 aktuelt betaler, skal indehaveren/brugeren foretage fornyet tilmelding efter  

 reglerne i stk. 1.
 Stk. 4. Ved tilmelding, herunder ændring af modtagerart,  

 kan licens for den resterende del af licensperioden reguleres særskilt  

 eller ved førstkommende ordinære opkrævningstermin.
Stk. 5. Hvis tilmelding ikke er sket rettidigt, beregnes  

 efterbetaling med de licenssatser, der er gældende på det  

 tidspunkt, hvor licenspligten konstateres.
DR-Licens kan se bort herfra ved  

 kortvarig forsinkelse af tilmelding.
 Stk. 6. Beløb under 25 kr. for lidt betalt licens  

 opkræves ikke.
 § 6. Når opstillingen af en modtager  

 ophører, skal indehaveren/brugeren afmelde den, jf. § 4.
 Stk. 2. Ved afmelding skal indehaveren/brugeren oplyse, om  

 vedkommende fortsat har opstillet andre modtagere, f.eks. radio.
Stk. 3. Afmelding skal ske skriftligt til DR-Licens.
Afmelding  

 har tidligst virkning fra den dag, DR-Licens modtager afmeldingen.
 Stk. 4. Ved afmelding tilbagebetales for meget betalt licens.  

 Beløb under 25 kr. tilbagebetales dog ikke.
 § 7. Tilmeldings- og afmeldingsblanketter for  

 husstandslicens fås hos radio- og fjernsynsforhandlere samt hos  

 DR-Licens, Postboks 888, 2860 Søborg, tlf. 35 20 52 99.
Kapitel 2 Husstandslicens § 8. Husstandslicens betales til dækning af  

 den private opstilling af husstandens modtagere i:
1)	bolig(er), 2)	fritidsbolig(er), 3)	biler og 4)	både.
 Stk. 2. Desuden dækker husstandslicensen den private  

 opstilling af:
1)	egne modtagere på arbejdspladsen, og 2)	egne modtagere under midlertidigt ophold uden for hjemmet med  

 henblik på uddannelse på ungdoms-, efter-, kost- og  

 højskoler eller aftjening af værnepligt.
 Stk. 3. En husstand omfatter licensbetaleren, hans/hendes  

 samlevende ægtefælle eller samlever i ægteskabslignende  

 forhold og deres hjemmeboende børn under 24 år, såfremt  

 husstandens medlemmer er tilmeldt Folkeregisteret på samme adresse.
 Stk. 4. Beboere på plejehjem og lign. samt beboere i  

 døgninstitutioner for personer med vidtgående fysiske eller  

 psykiske handicap, beboere i beskyttede boliger, kollektiver,  

 bofællesskaber, kollegier og lign. betaler selvstændig  

 husstandslicens, når de har opstillet modtager(e) i eget rum.
 Stk. 5. En husstand, jf. stk. 3, omfatter endvidere  

 licensbetalerens ægtefælle eller samlevende i  

 ægteskabslignende forhold, der har folkeregisteradresse på  

 plejehjem og lign. eller på døgninstitutioner for personer med  

 vidtgående fysiske eller psykiske handicap.
 § 9. Husstandslicens betales med en licens  

 halvårligt forud, idet der betales enten:
1)	farvefjernsynslicens, der dækker husstandens farvefjernsyn,  

 sort/hvide fjernsyn og radioer, 2)	sort/hvid fjernsynslicens, der dækker husstandens sort/hvide  

 fjernsyn og radioer, eller 3)	radiolicens, der dækker husstandens radioer.
 Stk. 2. Indtræder pligten til at betale licens i  

 løbet af en måned, betales der en forholdsmæssig andel af  

 den licens, som er nævnt i § 2.
Stk. 3. Husstandslicensbetalere kan i forbindelse med  

 tilmelding eller senere selv vælge betalingsmåned. Ændring  

 af betalingsmåned kan ske en gang årligt og har virkning fra  

 førstkommende opkrævningsperiode.
Meddelelse herom skal ske til  

 DR-Licens senest 14 dage før begyndelsen af  

 opkrævningsmåneden.
 Stk. 4. Med mindre licensbetaleren selv vælger en anden  

 betalingsmåned, jf. stk. 3, fastsættes denne på  

 baggrund af tilmeldingsdatoen.
Betalingsfrister § 10. Husstandslicens forfalder forud for en 6  

 måneders periode og skal betales senest den 10. i  

 betalingsmåneden.
Hvis den 10. er en lørdag, søn- eller  

 helligdag, kan beløbet betales den efterfølgende hverdag.
§ 11. Post Danmarks stempel på  

 giroindbetalingskortet eller kvittering fra et pengeinstitut er gyldig  

 kvittering.
Ved brug af elektronisk betaling, f.eks. via telefon, og ved brug  

 af egen girokonto eller betalingsservicesystemer skal kontoen være  

 debiteret senest på de i § 10 nævnte datoer for at  

 indbetaling kan anses for rettidig.
 § 12. Hvis licensen ikke er betalt inden tre uger  

 efter sidste rettidige betalingsdato, udskrives en rykkeropkrævning,  

 der omfatter licensbeløbet og et rykkergebyr, jf. § 2.
 Stk. 2. Der påløber renter af såvel  

 licens, gebyr og andre skyldige beløb fra forfaldsdato, jf. lov om  

 radio- og fjernsynsvirksomhed § 61, stk. 2.
 § 13. Hvis licens, påløbne renter,  

 rykkergebyret og andre skyldige beløb stadig ikke betales fuldt ud,  

 kan DR-Licens overlade inddrivelsen af det skyldige beløb til  

 Kongeriget Danmarks Hypotekbank og Finansforvaltning (Finansstyrelsen).
 Stk. 2. DR-Licens kan endvidere sende kravet til retslig  

 inkasso, jf. retsplejelovens kap. 45-47 samt skatteinddrivelsesloven.
 Stk. 3. DR-Licens kan til kreditoplysningsbureauer videregive  

 oplysninger om licensbetalere, der står i restance til DR-Licens,  

 når gældsforpligtelsen fremgår af en kendelse, eller der er  

 sket en tilførsel til fogedbogen eller lignende om  

 gældsforpligtelsen, eventuelt i forbindelse med afgivelse af  

 insolvenserklæring eller skyldnerens skriftlige erkendelse af  

 gælden.
 Stk. 4. Omkostningerne i forbindelse med opkrævning ved  

 retslig inkasso og ved inddrivelse ved Finansstyrelsen påhviler  

 skyldneren.
 § 14. Ved tilmelding uden for ovennævnte  

 ordinære forfalds- og opkrævningsterminer, jf. § 5,  

 stk. 4, fastsætter DR-Licens tilsvarende betalingsfrister og  

 rykkerprocedurer.
§ 15. DR-Licens kan efter anmodning bevilge  

 private husstande henstand med betaling.
Der påløber renter fra  

 forfaldsdagen indtil betalingen sker, jf. §12.
 Stk. 2. DR-Licens kan helt eller delvis afskrive eller  

 eftergive forfalden licens, påløbne renter, rykkergebyrer og  

 andre skyldige beløb efter tilsvarende regler, der anvendes for  

 eftergivelse af anden offentlig gæld.
Kapitel 3 Institutions- og erhvervslicens Institutionslicens § 16. Institutionslicens dækker modtagere i  

 dag- og undervisningsinstitutioner samt i sociale døgninstitutioner,  

 der drives af det offentlige eller med mindst 50 pct. offentligt tilskud til  

 driftsomkostninger, og som er opstillet i disse institutioners lokaler,  

 køretøjer og både m.v.
 Stk. 2. Beboere på plejehjem og lign. samt beboere i  

 døgninstitutioner for personer med vidtgående fysiske eller  

 psykiske handicap betaler selvstændig husstandslicens, når de har  

 opstillet modtager(e) i eget rum, jf. § 8, stk. 4.
 § 17. Institutionslicens betales med en licens  

 årligt forud, idet:
1)	en farvefjernsynslicens dækker indtil 5 fjernsynsmodtagere,  

 hvoraf mindst en modtager er en farvefjernsynsmodtager, og indtil 5  

 radiomodtagere, 2)	en sort/hvid fjernsynslicens dækker indtil 5 sort/hvide  

 fjernsynsmodtagere og indtil 5 radiomodtagere og 3)	en radiolicens dækker indtil 5 radiomodtagere.
§ 18. Institutioner skal ikke til- og afmelde hver  

 enkelt modtager, jf. § 5. Institutioner skal indberette ændringer  

 i det antal modtagere, der er opstillet pr. 1. januar i forhold til 1. januar  

 året før.
Dette skal senest ske inden udgangen af 1. kvartal.
 Stk. 2. Licens for et kalenderår beregnes på  

 grundlag af det pr. 1. januar opstillede antal modtagere.
§ 19. Institutioner skal ikke betale licens for  

 modtagere, som er plomberede.
Plombering skal ske i overensstemmelse med  

 retningslinier fra DR-Licens.
Erhvervslicens § 20. Erhvervslicens dækker modtagere i  

 private og offentlige virksomheder/institutioner, og som er opstillet i  

 disses lokaler, køretøjer, både m.v.
 Stk. 2. Erhvervslicens betales ligeledes for modtagere f.eks.  

 i:
1)	hoteller, 2)	kursus- og feriecentre, 3)	udlejningssommerhuse og 4)	ferieboliger solgt på time-share basis, uanset om den  

 individuelle bruger betaler særskilt husstandslicens, jf. § 8.
Stk. 3. Erhvervslicens betales for modtagere, der er  

 opstillet af virksomheder/institutioner i gæsteboliger og lign., der  

 vederlagsfrit stilles til rådighed til midlertidigt ophold.
DR-Licens  

 kan forlange dokumentation herfor.
 Stk. 4. Erhvervslicens betales for modtagere i fællesrum  

 i beskyttede boliger, kollektiver, bofællesskaber, kollegier og lign.  

 under forudsætning af, at mindst en af beboerne betaler husstandslicens  

 efter § 8, stk. 4. Er det ikke tilfældet, betales  

 husstandslicens for modtageren.
Stk. 5. For en modtager, omfattet af stk. 1, der er  

 opstillet i lokaler, der samtidig anvendes af en husstand, skal der betales  

 husstandslicens.
For yderligere modtagere, opstillede i erhvervsøjemed  

 i lokaler, der samtidig anvendes af en husstand, eller i andre lokaler,  

 betales erhvervslicens.
 § 21. Erhvervslicens betales med en licens  

 årligt forud, idet:
1)	en farvefjernsynslicens dækker indtil 5 fjernsynsmodtagere,  

 hvoraf mindst en modtager er en farvefjernsynsmodtager, og indtil 5  

 radiomodtagere, såfremt alle modtagere står i samme rum, 2)	en sort/hvid fjernsynslicens dækker indtil 5 sort/hvide  

 fjernsynsmodtagere og indtil 5 radiomodtagere, såfremt alle modtagere  

 står i samme rum, 3)	en radiolicens dækker indtil 5 radiomodtagere i samme rum.
 Stk. 2. Indtræder pligten til at betale licens i  

 løbet af året, betales en forholdsmæssig andel af den  

 licens, som er nævnt i § 2.
 § 22. Fritaget for licens og for tilmelding i  

 henhold til § 5 er:
1)	modtagere hos radio- og fjernsynsforhandlere til brug ved salg,  

 demonstration og udlejning af radio- og fjernsynsmodtagere, 2)	modtagere i firmaer, hvis hovedvirksomhed er udlejning af radio- og  

 fjernsynsmodtagere, 3)	modtagere til brug ved produktion og reparation af radio- og  

 fjernsynsudstyr samt produktion af programmer og kopier heraf, 4)	modtagere i diplomatiske og udsendte konsulære  

 repræsentationer, 5)	modtagere i internationale organisationer, med hvilke der er  

 indgået en værtsaftale med Danmark, 6)	radiomodtagere i høreværn, 7)	modtagere til operativ brug under Forsvarsministeriet, 8)	modtagere til operativ brug under redningsberedskabet og 9)	radiomodtagere i offentlige myndigheders beredskabslagre og  

 lign.
Betalingsfrister § 23. Institutions- og erhvervslicens for et  

 kalenderår forfalder til betaling 1. april og skal betales senest 10.  

 april.
Hvis sidste rettidige betalingsdato er en lørdag, søn-  

 eller helligdag, kan beløbet betales den efterfølgende hverdag.  

 §§ 11, 12, 13, 14 og 15 finder tilsvarende anvendelse på  

 institutions- og erhvervslicens.
 Stk. 2. Licensbeløb på over 50.000 kr. kan efter  

 anmodning betales i to rater: Første gang med forfaldsdag 1. april med  

 10. april som sidste betalingsdag og anden gang 1. juli med 10. juli som  

 sidste betalingsdag.
Kapitel 4 Licensnedsættelser og  fritagelser § 24. DR-Licens kan efter ansøgning bevilge  

 pensionister fritagelse for radiolicens og nedsættelse til halv  

 fjernsynslicens, hvis pensionisten vil kunne modtage fuldt personligt  

 tillæg efter § 17, stk. 1, i lov om social pension.
Stk. 2. Fritagelsen/nedsættelsen bortfalder,  

 såfremt den i stk. 1 stillede betingelse ikke længere er  

 opfyldt.
Pensionisten har pligt til at give DR-Licens meddelelse herom.
 Stk. 3. Skema til ansøgning om  

 fritagelse/nedsættelse fås hos DR-Licens og i ansøgerens  

 kommune.
§ 25. DR-Licens kan efter ansøgning bevilge  

 blinde og stærkt svagtseende personer, der bor alene, fritagelse for  

 fjernsynslicens.
Disse personer betaler i stedet radiolicens.
Ved blinde og  

 stærkt svagtseende forstås personer, som opfylder betingelserne  

 for at kunne opnå bistandstillæg i henhold til § 16 i lov om  

 social pension.
 § 26. Fritaget for licens er modtagere, der er  

 opstillet til privat brug af diplomatiske eller udsendte konsulære  

 repræsentationers egne statsborgere samt sådanne udenlandske  

 statsborgere, der er tilknyttet internationale organisationer, med hvilke der  

 er indgået en værtsaftale med Danmark.
 Stk. 2. Det er en betingelse for fritagelse efter stk. 1,  

 at vedkommende udenlandske statsborger ikke er registreret i  

 Folkeregistret/CPR.
 Stk. 3. DR-Licens kan forlange dokumentation for  

 statsborgerskab og ansættelsesforhold.
Kapitel 5 Oplysningspligt og bødebestemmelser m.v.
§ 27. Virksomheder, der sælger/udlejer  

 radio- og fjernsynsmodtagere, herunder auktionsledere og auktionsholdere,  

 skal give DR-Licens oplysning om fulde navn og adresse på hver enkelt  

 køber eller lejer samt dato for salget/udlejningen.
Meddelelse om  

 månedens salg/udlejning skal indsendes inden udgangen af den  

 følgende måned.
 Stk. 2. Der skal ikke gives oplysning om salg/udlejning af  

 radiomodtagere, hvis værdi ikke overstiger 2.500 kr.
§ 28. Hvis tilmeldingspligten efter § 5 og  

 § 18 ikke overholdes, kan DR-Licens opkræve en kontrolafgift.  

 Størrelsen af kontrolafgiften svarer til det unddragne  

 licensbeløb, dog minimum 500 kr.
Indsigelse vedrørende  

 kontrolafgiften kan indbringes for fogedretten, jf. lov om radio- og  

 fjernsynsvirksomhed § 63, stk. 5-8. Licensbetaleren skal  

 fremsætte begæring herom overfor Finansstyrelsen.
 § 29. DR-Licens kan indgå aftale med  

 offentlige myndigheder om maskinel samkøring med eksterne databaser  

 med henblik på at sikre, at pensionister forsat opfylder den i  

 § 24, stk.1 stillede betingelse.
 Stk. 2. En samkøringsordning, jf. stk. 1, skal  

 anmeldes til Datatilsynet.
 Stk. 3. Samkøring, jf. stk. 1, skal ske efter reglerne  

 i lov om behandling af personoplysninger.
 § 30. I gentagne eller grove tilfælde  

 straffes det med bøde efter § 76 i lov om radio- og  

 fjernsynsvirksomhed, hvis pligten til at indberette opstilling, salg eller  

 lejemål efter §§ 5, 18 og 27 ikke opfyldes.
Kapitel 6 Ikrafttrædelses- og overgangsbestemmelser § 31. Bekendtgørelsen træder i kraft  

 den 1. januar 2001.
§ 32. Licens, jf. § 2, er fastsat af  

 kulturministeren og tiltrådt af Finansudvalget, jf.
Akt 72 29/11 2000.
 § 33. Bekendtgørelse nr. 483 af 9. juni 1997 om radio-  

 og fjernsynslicens ophæves.
