Klager var klageberettiget.
Artiklens oplysninger syntes ikke at  

 være urigtige, imidlertid var artiklens overskrifter, mellemrubrikker  

 og forsiden samt spisesedlen med til at bibringe læserne det indtryk,  

 at forsvarschefen var skyld i flystyrtet.
Da der hverken i artikel eller i  

 det til grund liggende materiale var dækning for dette var god  

 presseskik overtrådt.
Bladets efterfølgende berigtigelse  

 indeholdt ikke en tilstrækkelig klar afstandstagen fra forsiden og  

 spisesedlen.
Endvidere havde bladet anvendt udtryk, der ikke var  

 dækkende beskrivelser af visse dokumenter God presseskik var overtrådt, og bladet blev pålagt at  

 offentliggøre et resumé af kendelsen.
Pressenævnet  

 udtalte sin alvorlige kritik.
Kendelse fra Pressenævnet i sag nr.  

 43/1997 Forsvarskommandoen har ved Kammeradvokaten ved advokat K.  

 Hagel-Sørensen klaget til Pressenævnet over en reportage bragt i  

 Ekstra Bladet den 28. februar og den 1. og 3. marts 1997, idet  

 Forsvarskommandoen finder, at reportagen er i strid med god presseskik.
 Den 28. februar 1997 bragte bladets spiseseddel et  

 portræt af tidligere forsvarschef, admiral  Hans  Jørgen  Garde  

 med følgende tekst "Hemmelige papirer afslører forsvarschef" og  

 "HAN SENDTE NI I DØDEN".
 Bladets forside samme dag bragte samme portræt og  

 samme tekst.
 Bladet bragte over side 6 og 7 en reportage om ulykken ved  

 Vagar Lufthavn på Færøerne den 3. august 1996.
Reportagen bestod af en artikel med to store overskrifter  

 samt en rubrik med navnene på de omkomne.
I rubrikken anføres  

 videre:
 "...
 Flyvehavarikommissionen - under ledelsen af  

 oberstløjtnant  N.J.  Hansen - har indtil nu kun fremlagt en helt  

 foreløbig rapport om flystyrtet.
 Den siger alene, at det ikke kan udelukkes, at ulykken  

 skyldes vejr- og vindforholdene.
En endelig rapport ventes tidligst engang i  

 foråret." Reportagen blev illustreret af et stort billede fra  

 mindehøjtideligheden på Flådestation Holmen, et billede af  

 nogle af vragdelene af flyet samt et portræt af  Hans  Jørgen  

  Garde.
Portrættet blev ledsaget af følgende billedtekst:
"Forsvarschef  Hans  Jørgen  Garde lagde flere  

 gange pres på chefpilot  C.E.  Jørgensen for at få ham til  

 at flyve mod Færøerne.  Garde og hans kone blev selv ofre for  

 beslutningen." Artiklen havde følgende store overskrift:  

 "FORSVARSCHEF PRESSEDE PILOTEN" og følgende brødtekst:  

 "Færø-ulykken med ni dødsofre kunne være  

 undgået, hvis  Hans  Jørgen  Garde havde lyttet til advarslerne  

 mod at flyve". Følgende overskrift var placeret under billedet af  

 vragdelene: " GARDES FATALE ORDRE: FLYV".
 I artiklen hed det:
 "Afdøde forsvarschef  Hans  Jørgen  Garde,  

 fru  Anne  Garde og de syv øvrige ombordværende på det  

 Gulfstream C-130 jetfly, der 3. august sidste år forulykkede ved Vagar  

 Lufthavn på Færøerne, kunne alle have været i live i  

 dag, hvis forsvarschefen havde lyttet til chefpilotens utvetydige advarsler  

 mod at flyve mod Færøerne.
 Det fremgår af hidtil hemmeligholdte dokumenter fra  

 Forsvarskommandoen og Flyvertaktisk Kommando, som er kommet i Ekstra Bladets  

 besiddelse.
 De nye oplysninger fremgår blandt andet af et  

 dokument udfærdiget af det danske forsvars forbindelsesofficer på  

 Island, oberstløjtnant  Ole  V.  Friederich.
 ...
FRARÅDER KRAFTIGT Friederich oplyser, at forsvarschefen er ankommet til  

 Reykjaviks indenrigslufthavn 2. august fra Mestersvig i Grønland med  

 et islandsk fly.
 DAF 330-Gulfstreamflyet ankommer fra Værløse  

 til Keflavik 3. august kl. 8.24. Forsvarschefen og hans stab skal efter  

 planen flyve videre med dette fly til Færøerne samme  

 formiddag.
 09.02 møder forsvarschefen og forbindelsesofficer  

  Friederich chefen for Islands væbnede styrker hos det der svarer til  

 den islandske forsvarskommando.
 Her modtager  Friederich kl. 09.05 en seddel med besked  

 fra chefpiloten på det nyligt landede Gulfstreamfly  C.E.  

  Jørgensen.
 Beskeden lyder, at  Friederich "snarest muligt" må  

 kontakte ham.
Friederich kontakter straks chefpiloten.
Denne meddeler  

  Friederich og vi citerer:
"(...) LFC (Chefpiloten, red.) meddeler, at han er  

 stærkt bekymret for vejrsituationen på Færøerne.
Han  

 oplyser, at sigten er meget dårlig: 100' og 400 m samt turbulens og, at  

 de var ved at vende banen på Vagar på grund af vindskift, hvilket  

 sandsynligvis ville give en meget urolig indflyvning.
En indflyvning, som han  

 ikke ønskede at udsætte fru  Garde for, hvis man i det hele  

 taget fik sigt nok.
Forespurgt om hvordan han vurdere chancerne for at komme  

 til Færøerne senere i dag, svarede han: "Mindre end 5%  

 (...)"." Friederich og chefpiloten bliver enige om straks at  

 informere forsvarschefen.
De er også enige om at spørge  

 forsvarschef  Garde, om han ønsker udarbejdet "en ny flightplan  

 direkte til Værløse".
 09.20 beslutter forsvarschefen at udsætte  

 afgørelsen "til vi har fået fornyede vejrinformationer dels fra  

 Keflaviks vejrtjeneste center, dels fra Vagar".
 Forsvarschefen ønsker ikke udarbejdet en flyplan  

 for flyvning direkte mod Danmark (Værløse).
 09.30 beslutter forsvarschefen, at der flyves mod  

 Færøerne ad den planlagte rute, men at Færøernes  

 Kommando informeres om, at "besøget sandsynligvis må aflyses,  

 men at de øvrige implicerede myndigheder (Rigsombudsmanden m.v.)  

 først informeres, når endelig bekræftelse er modtaget fra  

 DAF 330 i luften over Færøerne.
Det vil sige, at forsvarschefen beslutter, at flyet  

 afgår som planlagt mod Færøerne.
Trods advarslen fra  

 chefpiloten - og indirekte også fra  Ole  Friederich.
 Havde forsvarschefen i stedet valgt at følge  

 forslaget om at flyve direkte til Værløse, ville flyet - alt  

 andet lige - ikke være forulykket.
HÅBER TIL DET SIDSTE Trods ordren om at flyve mod Færøerne er  

 forsvarschefen dog fuldt på det rene med, at det "i luften over  

 Færøerne" alligevel kan vise sig umuligt at lande i Vagar.
Men  

 han håber til det sidste, at landing viser sig mulig.
Derfor  

 ønsker han kun, at Færøernes Kommando varskos om en mulig  

 aflysning.
09.50 kører  Friederich, forsvarschef  Garde og  

 chefen for Islands væbnede styrker til Keflaviks vejrtjenestecenter.
De  

 modtager en ny vejrbriefing og får forevist nye vejrkort.
DISKUSSIONER MED PILOTEN Forsvarschefen fastholder, at der skal flyves mod  

 Færøerne for om muligt at lande i Vagar.
 Det fører til en diskussion mellem forsvarschefen  

 og chefpilot, kaptajn  C.E.  Jørgensen.
 Chefpiloten gentager - ifølge  Friederichs rapport  

 - "ubehaget for passagerne ved turbulent indflyvning".
 Forsvarschef  Garde svarer, at "der ikke  

 nødvendigvis skal tages særligt hensyn til passagerne i den  

 anledning, hvis forholdene i øvrigt muliggjorde en landing".
 Garde overhører dermed advarsel nummer to.
 Kl. 10.00 "briefes mellem FC (Forsvarschefen) og LFC  

 (Chefpiloten) uden for flyet".
BESLUTNINGEN Efter et par minutter inddrages  Friederich og chefen for  

 Islands væbnede styrker i briefingen.
 Herefter træffes den skæbnesvangre beslutning,  

 som chefpiloten har advaret stærkt imod:
"(...) det besluttes at flyve via Færøerne  

 for at se på situationen og afgøre, om evt. landing kan findes  

 sted." Kl. 10.29 sætter DAF 330 kurs mod  

 Færøerne.
 Kl. ca. 11.45 havarerer flyet fire-fem km ud for Vagar.  

 Flyet knuses mod en klippevæg.
ALLE UTRYGGE Endnu et dokument, som også er tilgået  

 Flyvehavarikommissionen, forstærker billedet af en forsvarschef, der  

 kræver flyvning mod Færøerne.
Trods advarsler fra  

 besætningen.
 Et vidne, som var med om bord på det havarerede  

 Gulfstreamfly på flyvningen mod Keflavik fra Værløse, men  

 som "stod af i Keflavik for at flyve videre mod Søndre  

 Strømfjord afhøres på Flyvestation Værløse i  

 august sidste år.
 Han udtaler bl.a.:
"(...) Flyet var i orden og vi talte om vejret på  

 Vagar.
Det var ikke så godt og de regnede ikke med at det var muligt at  

 lande på Vagar". (Sagt under flyvningen fra Værløse til  

 Keflavik).
 "(...) Stemningen var i hele besætningen for at  

 flyve direkte til Danmark". (Refererer til stemningen i Keflavik umiddelbart  

 inden flyvningen mod Færøerne).
 Vidnets navn er fjernet i Ekstra Bladets kopi af  

 afhøringsrapporten.
 Det skal understreges, at selve havariårsagen endnu  

 er ukendt.
 En foreløbig rapport fra havarikommissionen fra  

 august 1996 konkluderer, at "det ikke kan udelukkes, at turbulens/Wind Shear  

 kan have været medvirkende årsag til havariet".
 Efter Ekstra Bladets oplysninger skal det fortsat  

 være kommissionens opfattelse.
DE AFGØRENDE FEM MINUTTER Havarikommissionen har ikke ønsket at oplyse  

 indholdet af den båndoptagelse, som findes i den ene af de to "sorte  

 bokse", som overlevede flystyrtet.
Den såkaldte Cockpit Voice  

 Recorder.
 Men Ekstra Bladet er vidende om, at den indeholder  

 optagelser fra de sidste 4 minutter og 50 sekunder før flyet flyver  

 direkte ind i en klippevæg.
 Ekstra Bladets materiale viser, at flybesætningen  

 havde til hensigt at lande på Vagar.
Materialet viser derimod ikke, om det er forsvarschefen,  

 der igen lægger pres på besætningen.
Eller om  

 besætningen selv har besluttet at lande i Vagar.
F.eks. på grund  

 af en kende bedrede vejrforhold.
 Vi ved blot, at noget gik helt galt under indflyvningen  

 til Vagar.
 Og vi ved at det aldrig ville være sket, hvis  

 forsvarschefen havde lyttet til chefpilotens og besætningens advarsler  

 mod i det hele taget at flyve mod Færøerne.
Hverken Flyvehavarikommissionen eller Forsvarskommandoen  

 har ønsket at medvirke i denne artikel." Hans  Jørgen  Gardes efterfølger,  

 forsvarschef,  General  Christian  Hvidt, tog den 28. februar 1997 over for  

 bladet på det kraftigste afstand fra bladets behandling af sagen.  

 Forsvarschefen anførte herunder, at Forsvarets Flyvehavarikommission  

 endnu ikke er færdig med sit arbejde og derfor ikke kan fremlægge  

 konklusioner vedrørende havariet.
Det forhold, at bladet desuagtet  

 konkluderede, at admiral  Hans  Garde sendte ni personer i døden, er  

 derfor både krænkende og ukorrekte.
 Bladet bragte den 1. marts 1997 endnu en artikel, på  

 ny illustreret med billedet fra mindehøjtideligheden på Holmen.  

 Denne gang med overskriften: "DE SIDSTE HÆSLIGE MINUTTER". Artiklen var  

 videre illustreret af portrættet af  Hans  Jørgen  Garde med  

 følgende billedtekst: "Forsvarschef  Hans  Jørgen  Garde ville  

 gennemføre turen".
 I tilknytning til denne artikel bragte bladet  

 følgende tekst, der var indrammet:
"FORSIDE VAR FOR SKRAP "Han sendte ni i døden", lød en overskrift  

 på forsiden af Ekstra Bladet i går.
Forsvarschef  Christian  

  Hvidt har protesteret imod formuleringen.
General  Hvidt har ret.
Formuleringen var for skrap.
 Rubrikken henviste til en artikel om flyulykken ved Vagar  

 Lufthavn på Færøerne, som kostede ni mennesker livet, da  

 flyet blev knust mod en klippevæg 3. august 1996.
 Dokumenter, som Ekstra Bladet har rekvireret,  

 afslører, at daværende forsvarschef  Hans  Jørgen  Garde,  

 som var om bord i flyet, pressede chefpilot  C.  E.  Jørgensen til at  

 flyve fra Reykjavik til Færøerne, selv om chefpiloten udtrykte  

 stærk bekymring over det urolige vejr og den ringe sigtbarhed.
 Forsvarskommandoens presseofficer, major  Torben  

  Schackinger, siger til Ekstra Bladet, at artiklens oplysninger er korrekte,  

 hvorfor han ikke har kommentarer hertil.
 Men der foreligger ikke oplysninger om, at forsvarschef  

  Garde også tvang chefpiloten til at lande, da flyet var  

 nået til Færøerne - med mulighed for at vende om.
Redaktionen beklager derfor den anklagende overskrift  

 på forsiden." Sagen behandledes endvidere i bladet den 3. marts 1997 i  

 en artikel med overskriften: "FORSVARSCHEF OG 1. PILOT VAR UENIGE". Heri hed  

 det bl.a.:
 "Forsvarschef  Hans  Jørgen  Garde og 1.-piloten  

 på det Gulfstream-fly, der forulykkede på Færøerne  

 3. august sidste år, var uenige i timerne op til den fatale flyvning,  

 som kostede  Garde selv og otte andre livet.
 ...
 Havarikommissionens endelige rapport om det tragiske  

 flystyrt ventes først til april, oplyser Forsvarskommandoen.
Indtil den foreligger vil Forsvarskommandoen ikke  

 kommentere sagen.
Heller ikke Ekstra Bladets afsløring fredag om, at  

 chefpilot  C.E.  Jørgensen flere gange forsøgte at undgå  

 flyvningen fra Keflavik mod Færøerne.
Han foreslog i stedet, at  

 man fløj direkte til Værløse i Danmark.
Men forsvarschef  Hans  Jørgen  Garde afviste  

 forslaget.
Han ønskede, at man fløj mod Færøerne -  

 og først i luftrummet over Færøerne besluttede sig for om  

 landing var mulig eller ej.
..." Klageren har fremlagt kopi af to rapporter udarbejdet af  

 oberstløjtnant  Ole  Friederich dateret henholdsvis 8. august 1996 og  

 den 3. marts 1997.
 Klageren har anført, at Forsvarskommandoen har en  

 retlig interesse i sagen, fordi det er rimeligt ikke at pålægge  

  Gardes døtre samt efterladte efter de øvrige omkomne ubehaget  

 ved at søge en anstændig behandling fra bladets side.
 Klageren har videre anført, at forsvarskommandoen  

 er berørt af sagen, fordi bladets omtale efterlod det indtryk, at de  

 forulykkede medarbejdere blev sendt i døden af forsvarets  

 øverste chef.
 Klageren har endelig anført, at  

 offentligheden har interesse i at kende forløbet omkring flystyrtet  

 på Færøerne, at havarikommissionen endnu ikke har  

 færdiggjort sit arbejde, og derfor heller ikke har truffet nogen  

 konklusioner, at der er givet aktindsigt i det meget omfattende  

 materiale til flere medier, at Jyllands-Posten den 12. februar 1997  

 bragte en artikel baseret på det samme materiale som Ekstra Bladets  

 artikel af 28. februar 1997, og at  Hans  Jørgen  Garde  

 ifølge det materiale, bladet havde modtaget, alene tog stilling til  

 fru  Gardes komfort og ikke til spørgsmålet om passagerernes og  

 besætningens sikkerhed.
Klageren har gjort gældende, at overskrifterne til  

 artiklen den 28. februar 1997 ikke havde rimelig sammenhæng med den  

 egentlige artikel.
Artiklens mellemrubrikker var endvidere udtryk for  

 spekulation, der ikke havde dækning i bladets baggrundsviden.
 Klageren har videre gjort gældende, at den  

 berigtigelse, bladet bragte den 1. marts 1997, var ganske  

 utilstrækkelig.
Klageren har i den forbindelse henvist til, at bladet har  

 en særlig forpligtelse til at kontrollere oplysninger, der kan virke  

 krænkende eller agtelsesforringende.
Klageren har videre anført,  

 at det er uacceptabelt, at bladet først bragte en sensationel  

 opsætning af en sigtelse mod  Hans  Jørgen  Garde og derefter  

 bragte et beskedent dementi, samtidig med at bladets historie  

 videreudvikledes.
Klageren har endelig gjort gældende, at artiklen i  

 strid med sandheden fremkaldte det indtryk, at bladet var kommet i besiddelse  

 af fortrolige oplysninger, og at bladet kunne afsløre noget, dvs.  

 noget som nogen havde forsøgt at holde skjult, og som var  

 "lækket" til bladet.
Det forholdt sig derimod således, at bladets  

 oplysninger stammede fra dokumenter, bladet havde fået på  

 grundlag af en begæring om aktindsigt.
 Bladet har i en udtalelse anført, at hensynet til  

 offentlighedens interesse i at kende forløbet omkring det tragiske  

 fly-havari på Færøerne må veje tungere end hensynet  

 til mindet om forsvarschef  Hans  Jørgen  Gardes  

 dømmekraft.
Bladet har anført, at det fremgår af  

 materialet, at det var forsvarschef  Garde, der tog beslutning om, at der  

 uanset chefpilotens betænkeligheder skulle flyves mod  

 Færøerne.
Det kan ikke overraske, at førstepiloten  

 bøjede sig for forsvarschefen.
 Bladet har videre anført, at bladet har givet  

 klageren ret i, at formuleringen af forsiden og spisesedlen den 28. februar  

 1997 var for skrap, og at overskriften derfor blev beklaget over for klageren  

 den 28/2-97 og i bladet den 1. marts 1997.
 Bladet har gjort gældende, at artiklerne holdt sig  

 inden for god presseskiks rammer, bortset fra overskriften, der gik for vidt.  

 Det ligger imidlertid uden for sædvane at berigtige den samme fejl to  

 gange.
 Bladet har vedrørende klagen over udtrykket  

 "hemmelige papirer" anført, at dokumenterne ikke tidligere var blevet  

 offentliggjort, skønt det måtte være åbenbart, at  

 pressen havde en oplagt interesse i at informere grundigst muligt om en  

 ulykke af dette omfang, men at dokumenterne først blev frigivet, da  

 bladet anmodede om aktindsigt.
 Bladet har endelig anført, at den nuværende  

 forsvarschef blev gjort bekendt med indholdet af bladets beklagelse i  

 så god tid inden deadline, at han havde rig anledning til at reagere,  

 hvis han ønskede den ændret.
 Klageren har til det sidstnævnte anført, at  

 indholdet af bladets beklagelse blev sendt til et ikke-bemandet  

 faxanlæg i Forsvarskommandoen, og at der derfor ikke forelå nogen  

 reaktionsmulighed.
 Følgende nævnsmedlemmer har deltaget i sagens  

 behandling: Jørgen Nørgaard, Bo Maltesen, Ulrik Holmstrup og  

 Ole Askvig.
 Pressenævnet udtaler:
 Pressenævnet bemærker, at Forsvarskommandoen  

 har retlig interesse i klagen, allerede fordi artiklen omtaler "hemmelige  

 papirer" fra klageren.
 Pressenævnet konstaterer, at parterne er enige om,  

 at offentligheden har en klar interesse i at kende forløbet omkring  

 flystyrtet.
 Pressenævnet finder vedrørende artiklen den  

 28. februar 1997, at artiklens oplysninger om forløbet forud for  

 flyvningen mod Færøerne i det væsentlige stemmer overens  

 med en rapport udfærdiget den 8. august 1996 af oberstløjtnant  

  Ole  V.  Friederich.
 Pressenævnet finder imidlertid, at artiklens  

 overskrifter, mellemrubrikker og i særdeleshed forsiden og spisesedlen  

 den 28. februar 1997 bibragte læserne det indtryk, at  Hans  

  Jørgen  Garde var skyld i flystyrtet og de ni personers død.  

 Da der hverken i artiklen eller det til grund for denne liggende materiale  

 var dækning for denne opfattelse, har bladet overtrådt god  

 presseskik ved artiklen den 28. februar 1997, der blev fulgt op ved artiklen  

 den 3. marts 1997.
 Pressenævnet bemærker, at den berigtigelse,  

 bladet bragte i notitsform den 1. marts 1997 - hvor det blev anført,  

 at forsiden den 28. februar 1997 var for skrap - på ingen måde  

 indeholdt en tilstrækkelig klar afstandtagen fra forsiden og  

 spisesedlen den 28. februar 1997.
 Pressenævnet finder videre, at udtrykket "Hemmelige  

 papirer afslører Forsvarschef" og "Hidtil hemmeligholdte dokumenter  

 ..., som er kommet i Ekstra Bladets besiddelse" ikke var dækkende  

 beskrivelser af dokumenter, der er udleveret efter reglerne om aktindsigt.  

 Bladet har også derfor overtrådt god presseskik.
 Pressenævnet udtaler herefter sin alvorlige kritik  

 af Ekstra Bladets behandling af sagen.
 I medfør af medieansvarslovens § 49  

 pålægges det den ansvarshavende redaktør af Ekstra Bladet  

 at offentliggøre følgende:
 "Kendelse fra Pressenævnet.
Ekstra Bladet bragte den 28. februar 1997 på sin  

 spiseseddel og på bladets forside et portræt af tidligere  

 forsvarschef, admiral  Hans  Jørgen  Garde med følgende  

 tekst "Hemmelige papirer afslører forsvarschef" og "HAN  

 SENDTE NI I DØDEN".
 Bladet bragte over s. 6 og 7 en reportage om ulykken ved  

 Vagar Lufthavn på Færøerne den 3. august 1996, hvor  

 forsvarschefen og otte andre personer blev dræbt.
Bladet bragte den 1. marts 1997 en notits, hvori bladet  

 erkendte, at forsiden den 28. februar 1997 var for skrap.
Samtidig bragte  

 bladet en artikel om ulykken, og bladet bragte den 3. marts 1997 yderligere  

 en artikel om ulykken.
 Forsvarskommandoen har klaget til Pressenævnet over  

 reportagen, idet Forsvarskommandoen finder, at god presseskik er  

 overtrådt, først og fremmest fordi artiklens overskrifter ikke  

 havde rimelig sammenhæng med artiklen, og dernæst fordi den  

 berigtigelse, bladet bragte den 1. marts 1997, var ganske  

 utilstrækkelig.
 Pressenævnet udtaler i anledning af klagen:
Overskrifterne til artiklen den 28. februar 1997,  

 mellemrubrikker og i særdeleshed forsiden og spisesedlen bibragte  

 læserne det indtryk, at  Hans  Jørgen  Garde var skyld i  

 flystyrtet og de ni personers død.
Da der hverken i artiklen eller i  

 de rapporter, der lå til grund for artiklen, var dækning for  

 denne opfattelse, har bladet overtrådt god presseskik ved artiklen den  

 28. februar 1997, der blev fulgt op ved artiklen den 3. marts 1997.
 Den berigtigelse, bladet bragte i notitsform den 1. marts  

 1997 - hvor det blev anført, at forsiden den 28. februar 1997 var for  

 skrap - indeholdt på ingen måde en tilstrækkelig klar  

 afstandtagen fra forsiden og spisesedlen den 28. februar 1997.
Udtrykket "Hemmelige papirer afslører Forsvarschef"  

 var ikke en dækkende beskrivelse af dokumenter, der er udleveret efter  

 reglerne om aktindsigt.
Bladet har også derfor overtrådt god  

 presseskik.
 Pressenævnet udtaler herefter sin alvorlige kritik  

 af Ekstra Bladets behandling af sagen.
 København, den 29. maj 1997.
Jørgen Nørgaard, Bo Maltesen, Ulrik  

 Holmstrup og Ole Askvig." Afsagt den 29. maj 1997.
