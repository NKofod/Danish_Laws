Ophørende invaliderente har været og er en naturlig bestanddel af livs- og  

 pensionsforsikringsvirksomhed.
Herom har der i forbindelse med hidtidige  

 lovgivninger og administrativ praksis ikke været anledning til tvivl, ligesom  

 det heller ikke kan forventes, at de kommende regler, herunder  

 lovbestemmelser og administrative bestemmelser i forbindelse med direktiv nr.  

 79/267/EØF af 5. marts 1979 om udøvelse af direkte livsforsikringsvirksomhed  

 (1. livsforsikringsdirektiv) vil medføre nogen ændring heri.
 I en årrække har livs- og pensionsforsikringsselskaber tillige haft  

 koncession til at drive denne forsikringsvirksomhed (den selvstændige  

 ophørende invaliderente), uden at det har været en bestanddel af konkrete  

 forsikringer, men vel en naturlig bestanddel af livs- og  

 pensionsforsikringsselskabernes samlede virksomhed.
 Ved Danmarks indtræden i Fællesmarkedet den 1. januar 1973 forelå der et  

 direktiv om skadesforsikringsvirksomhed (nu direktiv nr. 73/239/EØF af 24.  

 juli 1973 (1. skadesforsikringsdirektiv)).
 I forbindelse med ministerrådets vedtagelse af direktiv nr. 79/267/EØF af  

 5. marts 1979 afgav rådet en erklæring om, at bl.a. »ophørende  

 invaliditetsrente« i Danmark hidtil var henregnet til livsforsikring og  

 om, at gyldigheden af denne klassificering i Danmark måtte anerkendes.  

 Danmark må som følge heraf overveje udformningen af selve koncessionen, og  

 det følger igen heraf, at det er nødvendigt i Danmark at foretage en holdbar  

 afgrænsning mellem de invaliderenter, der hidtil har været tegnet - og som  

 fortsat skal kunne tegnes - indenfor livsforsikring, og de  

 invaliditetsforsikringer med løbende ydelser, som kan tegnes indenfor  

 skadesforsikring, idet det må forudsættes, at der ikke bliver tale om  

 overlapning.
 Som udgangspunkt for denne afgrænsning anvendes 1.  

 skadesforsikringsdirektiv, således at man, medmindre andet følger af  

 nedenstående regler, anser enhver form for forsikring mod invaliditet som  

 skadesforsikring.
Forsikring imod invaliditet med løbende ydelser kan dog ikke tegnes i  

 henhold til koncession på skadesforsikring, når forsikringen dækker Samt når herudover følgende kendetegn, anført under 4)-10), i det  

 væsentlige er til stede:
 En anvendelse af præmiereguleringsklausulen forudsætter en godkendelse fra  

 forsikringstilsynet som en godkendelse af et ændret beregningsgrundlag og  

 således, at godkendelsen samtidig indeholder en godkendelse af dette ændrede  

 grundlags anvendelse på løbende forsikringer.
 Såfremt den forhøjede præmie ikke betales, ophører forsikringen efter  

 reglerne om manglende præmiebetaling eller omskrives til fripolice, såfremt  

 forsikringen har en fripoliceværdi.
 Invaliderenteforsikringer, der herefter henføres til  

 livsforsikringsvirksomhed, kan ikke tegnes af forsikringsselskaber, der ikke  

 har koncession til livsforsikringsvirksomhed, hvilket indebærer, at følgende  

 tre betingelser skal være opfyldt.
Forsikringer, der efter det foreliggende ikke henregnes til  

 livsforsikringsvirksomhed, er forbeholdt forsikringsselskaber, som har  

 koncession til anden virksomhed end livsforsikringsvirksomhed.
Forsikringerne  

 kan dog tegnes indenfor koncession til livsforsikring, såfremt de tegnes i  

 kombination med en traditionel livsforsikring.
 Forsikringer, der ikke er traditionel livsforsikring, men som tegnes som  

 komplementære forsikringer til livsforsikringsvirksomhed, kan tegnes indenfor  

 koncession til livsforsikringsvirksomhed (medmindre der er gjort undtagelse i  

 koncessionen), uden at der dertil er knyttet nogen begrænsning af den  

 komplementære forsikrings størrelse i forhold til den traditionelle  

 livsforsikring.
 Sådanne begrænsninger knyttes derimod til forsikringsselskabets samlede  

 forsikringsbestand, således at den samlede præmieindtægt, der hidrører fra  

 disse komplementære forsikringer eller den samlede præmiereserve, der  

 hidrører fra disse forsikringer, hverken må overstige 20% af det pågældende  

 livsforsikringsselskabs samlede præmieindtægt eller af præmiereserven.
 Invaliderenteforsikringer, der henføres til livsforsikringsvirksomhed,  

 hvadenten der er tale om selvstændige invaliderenter, eller invaliderenter  

 tegnet som komplementære forsikringer, medregnes i den ovenfor nævnte  

 forbindelse som komplementære forsikringer.
