Skrivelse om, hvorvidt et kommunalbestyrelsesmedlem, der har  

 vedtaget et bødeforelæg for overtrædelse af § 5, jf. § 29, stk. 1, jf. stk.  

 2,  

 i lovbekendtgørelse om jordbrugets anvendelse af gødning og om plantedække,  

 er  

 valgbar (Valgbarhedsnævnets skrivelse af 19. februar 2003 til en  

 kommunalbestyrelse) Ved brev af 8. december 2002 har kommunalbestyrelsesmedlem  

 NN meddelt Valgbarhedsnævnet, at den pågældende har modtaget et bødeforelæg  

 for  

 overtrædelse af § 5, jf. § 29, stk. 1, jf. stk. 2, i lovbekendtgørelse om  

 jordbrugets anvendelse af gødning og om plantedække.
 Valgbarhedsnævnet har ved brev af 6. februar 2003 meddelt X  

 Kommunalbestyrelse, at kommunalbestyrelsens indberetningspligt i henhold til  

 den kommunale valglovs § 101, stk. 4, herved anses for opfyldt.
Det fremgår af sagen, at den pågældende den 13. december  

 2002 har vedtaget et bødeforelæg på 3.500 kr. for overtrædelse af § 5, jf. §  

 29, stk. 1, jf. stk. 2, i lovbekendtgørelse nr. 551 af 2. juli 2002 om  

 jordbrugets anvendelse af gødning og om plantedække ved som jordbruger under  

 SE-nr.
Y i planperioden 2000/2001 at have gennemført gødskning med tilførsel  

 af  

 4049 kg kvælstof, hvilket oversteg den efter gældende regler beregnede kvote  

 på  

 3715 kg.
 I den anledning skal man meddele, at Valgbarhedsnævnet har  

 fundet, at den begåede handling ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
