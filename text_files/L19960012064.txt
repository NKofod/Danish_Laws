I henhold til kgl. resolution af 6. februar 1996 har Danmark ratificeret  

 en den 6. november 1990 i Rom undertegnet niende protokol til Den europæiske  

 Konvention til beskyttelse af menneskerettigheder og grundlæggende  

 frihedsrettigheder, jf.
Udenrigsministeriets bekendtgørelse nr. 20 af 11.  

 juni 1953 og efterfølgende bekendtgørelser, senest nr. 33 af 15. marts 1990,  

 Lovtidende C.
 Protokollen har følgende ordlyd:
PROTOKOL NR. 9 TIL KONVENTIONEN TIL BESKYTTELSE AF MENNESKERETTIGHEDER OG GRUNDLÆGGENDE  

 FRIHEDSRETTIGHEDER Europarådets medlemsstater, der har undertegnet denne protokol til  

 konventionen til beskyttelse af menneskerettigheder og grundlæggende  

 frihedsrettigheder, undertegnet i Rom den 4. november 1950 (i det følgende  

 omtalt som »konventionen«), og som er besluttede på yderligere at forbedre proceduren under konventionen, er blevet enige om følgende:
Artikel 1 For de parter i Konventionen, som er bundet af denne protokol, ændres  

 konventionen som bestemt i artikel 2 til 5.
Artikel 2 Konventionens artikel 31, stk. 2, skal lyde som følger:
2. Rapporten skal oversendes til Ministerkomiteen.  

 Rapporten skal også oversendes til vedkommende stater, og hvis den angår en  

 klage, der er indbragt i henhold til artikel 25, tillige til klageren.
De  

 pågældende stater og klageren har ikke tilladelse til at offentliggøre den.' Artikel 3 Konventionens artikel 44 skal lyde som følger:
»Kun de Høje kontraherende Parter, Kommissionen og personer,  

 ikke-statslige organisationer eller grupper af enkeltpersoner, der har  

 indbragt en klage i henhold til artikel 25, er berettigede til at indbringe  

 en sag for Domstolen.« Artikel 4 Konventionens artikel 45 skal lyde som følger:
»Domstolens kompetence udstrækker sig til alle sager vedrørende  

 fortolkningen og anvendelsen af denne konvention, som indbringes for den i  

 medfør af artikel 48.« Artikel 5 Konventionens artikel 48 skal lyde som følger:
 1. Følgende kan indbringe en sag for Domstolen,  

 forudsat at vedkommende Høje kontraherende Part, hvis der kun er een, eller  

 vedkommende Høje kontraherende Parter, hvis der er flere end een, er  

 underkastet Domstolens bindende kompetence eller, hvis dette ikke er  

 tilfældet, med samtykke af vedkommende Høje kontraherende Part, hvis der kun  

 er een, eller af vedkommende Høje kontraherende Parter, hvis der er flere end  

 een:
a.
Kommissionen; b. en Høj kontraherende Part, hvis statsborger angives at være offer; c. en Høj kontraherende Part, som har indbragt sagen for Kommissionen; d. en Høj kontraherende Part, mod hvem klagen er indbragt; e. den person, ikke-statslige organisation eller gruppe af enkeltpersoner,  

 der har indbragt klagen for Kommissionen.
2. Hvis en sag alene er indbragt for Domstolen i  

 medfør af stykke 1. e, skal den først forelægges et udvalg, der består af 3  

 medlemmer af Domstolen.
Som ex officio medlem af udvalget skal sidde den  

 dommer, som er valgt for den Høje kontraherende Part, mod hvem klagen er  

 indbragt, eller, hvis der ikke er en sådan dommer, en person, som vælges af  

 vedkommende Høje kontraherende Part, som skal sidde i egenskab af dommer.  

 Hvis klagen er indbragt mod flere end een Høj kontraherende Part, udvides  

 udvalget tilsvarende.
Hvis sagen ikke rejser noget væsentligt spørgsmål om fortolkningen eller  

 anvendelsen af konventionen, og ikke af nogen anden grund kan gøre krav på  

 Domstolens overvejelse, kan udvalget med enstemmighed beslutte, at den ikke  

 skal behandles af Domstolen.
I så fald beslutter Ministerkomiteen, i  

 overensstemmelse med bestemmelserne i artikel 32, om der er sket en  

 overtrædelse af konventionen.' Artikel 6 1. Denne protokol er åben for undertegnelse af de af  

 Europarådets medlemsstater, der har undertegnet konventionen; de kan udtrykke  

 deres samtykke til at være bundet ved a. undertegnelse uden forbehold med hensyn til ratifikation, accept eller  

 godkendelse eller b. undertegnelse med forbehold af ratifikation, accept eller godkendelse,  

 efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenterne skal deponeres hos Europarådets generalsekretær.
Artikel 7 1. Denne protokol træder i kraft på førstedagen i den  

 måned, der følger efter udløbet af et tidsrum på tre måneder efter den dato,  

 hvor ti medlemsstater af Europarådet har givet udtryk for deres samtykke til  

 at blive bundet af protokollen i overensstemmelse med bestemmelserne i  

 artikel 6.
 2. Med hensyn til enhver medlemsstat, som senere giver  

 udtryk for deres samtykke til at blive bundet af protokollen, træder den i  

 kraft på førstedagen i den måned, der følger efter udløbet af et tidsrum på  

 tre måneder efter datoen for undertegnelse eller for deponering af  

 ratifikations-, accept- eller godkendelsesinstrumentet.
Artikel 8 Europarådets generalsekretær skal underrette alle Europarådets  

 medlemsstater om:
 Til bekræftelse heraf har undertegnede, der er behørigt befuldmægtigede  

 dertil, underskrevet denne protokol.
Udfærdiget i Rom, den 6. november 1990  

 på engelsk og fransk, idet begge tekster skal have samme  

 gyldighed, i et eksemplar, som skal Finland, Irland, Italien, Luxembourg, Nederlandene (gældende for  

 Kongeriget i Europa, De nederlandske Antiller og Aruba), Norge, Rumænien, Den  

 Slovakiske Republik, Slovenien, Den Tjekkiske Republik, Ungarn og Østrig.
 Danmarks ratifikationsinstrument blev deponeret hos Europarådets  

 generalsekretær den 14. februar 1996, og protokollen trådte herefter i medfør  

 af artikel 7, stk. 2, i kraft for Danmark den 1. juni 1996, jf.  

 Justitsministeriets bekendtgørelser nr. 418 og 423 af 20. maj 1996,  

 Lovtidende A.
 Protokollen er i øvrigt med virkning fra de anførte datoer blevet  

 ratificeret eller godkendt af følgende lande:
Tyskland ...................................... 1. november 1994 Cypern ........................................ 1. januar 1995 Polen ......................................... 1. februar 1995 Sverige ....................................... 1. august 1995 Schweiz ....................................... 1. august 1995 San Marino .................................... 1. oktober 1995 Belgien ....................................... 1. december 1995 Portugal ...................................... 1. februar 1996 Liechtenstein ................................. 1. marts 1996 Estland ....................................... 1. august 1996 Danmark har i forbindelse med ratifikationen afgivet en erklæring om, at  

 protokollen foreløbigt ikke skulle finde anvendelse på Færøerne og i  

 Grønland.
Det territoriale forbehold er blevet ophævet ved en erklæring af 1.  

 juli 1996, der er blevet deponeret hos Europarådets generalsekretær den 11.  

 juli 1996.
