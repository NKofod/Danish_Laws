 Den 31. august 1995 undertegnedes i København en aftale mellem Danmark og  

 Letland om gensidig bistand i toldsager.
 Aftalen har følgende ordlyd:
AFTALE MELLEM KONGERIGET DANMARKS REGERING OG REGERINGEN I REPUBLIKKEN LETLAND OM  

 GENSIDIG BISTAND I TOLDSAGER Regeringerne i Kongeriget Danmark og Republikken Letland, herefter henvist  

 til som de kontraherende parter, som anerkender behovet for internationalt samarbejde i sager, der vedrører  

 anvendelsen og håndhævelsen af deres toldlovgivning, som anser overtrædelser af toldlovgivningen for skadelig for deres  

 respektive landes økonomiske, fiskale, sociale og handelsmæssige interesser, som anser det for vigtigt at sikre rigtig fastsættelse af told og andre  

 ind- og udførselsafgifter såvel som rigtig gennemførelse af bestemmelser,  

 forbud, restriktioner og kontrol, som er overbeviste om, at bekæmpelse af overtrædelser af toldlovgivningen  

 kan gøres mere effektiv gennem et udvidet samarbejde mellem deres  

 toldmyndigheder, som har taget hensyn til rekommandationen om gensidig administrativ  

 bistand af 5. december 1953 fra Toldsamarbejdsrådet i Bruxelles, som også har taget hensyn til Enkelt Konventionen angående narkotiske  

 midler (New York, 30 marts 1961), konventionen om psykotrope stoffer (Wien,  

 21. februar 1971 og konventionen om bekæmpelse af ulovlig handel med  

 narkotika og psykotrope stoffer (Wien, 19. december 1988), er blevet enige om følgende:
Definitioner Artikel 1 I denne aftale forstås ved, 1. Toldlovgivning', bestemmelser fastsat ved lov eller  

 forordninger vedrørende indførsel, udførsel eller transit af varer, hvad  

 enten det importation, drejer sig om told, afgifter eller andre skyldige  

 beløb, eller forholdsregler vedrørende forbud, restriktioner eller kontrol; 2. Toldmyndighed', i Kongeriget Danmark:  

 Skatteministeriet, Told- og Skattestyrelsen og i Republikken Letland:  

 Toldafdelingen i den statslige skattetjeneste.
 3. Overtrædelse', enhver krænkelse af toldlovgivningen  

 eller forsøg herpå.
Anvendelsesområde Artikel 2 1. De kontraherende parter skal, gennem deres  

 toldmyndigheder yde hinanden gensidig administrativ bistand for at hindre,  

 undersøge og forfølge enhver overtrædelse i overensstemmelse med  

 bestemmelserne i denne aftale.
 2. Bistand efter denne aftale skal efter anmodning  

 også ydes til fastsættelse af told, afgifter og andre skyldige beløb og med  

 det formål at styrke kontrollen inden for rammerne af toldmyndighedernes  

 beføjelser.
 3. Bistand inden for rammerne af denne aftale ydes  

 efter den bistandssøgte kontraherende parts lovgivning og inden for rammerne  

 af toldmyndighedernes kompetence og ressourcer.
 4. Bistand i henhold til denne aftale skal ikke  

 udstrækkes til opkrævning af told, afgifter, bøder og andre gebyrer for den  

 anden kontraherende myndighed.
Meddelelse af oplysninger Artikel 3 1. Toldmyndighederne skal uopfordret eller efter  

 anmodning meddele enhver tilgængelig oplysning om forhold, som kan medføre  

 overtrædelser på den anden kontraherende parts territorium.
Dette omfatter  

 dokumentation vedrørende transport og forsendelse af varer, der viser  

 varernes værdi, hvem der kan disponere over dem og deres bestemmelsessted.
2. Efter anmodning skal toldmyndighederne underrette  

 hinanden om, hvorvidt varer, der er udført fra den ene kontraherende parts  

 område, er lovlig indført til eller bragt ind i den anden kontraherende parts  

 område.
Underretningen skal efter anmodning indeholde oplysning om de  

 anvendte toldprocedurer og enkeltheder om varerne.
 3. Hvis toldmyndigheden ikke har de oplysninger, der  

 anmodes om, vil den sørge for at skaffe disse oplysninger i overensstemmelse  

 med bestemmelserne i dens toldlovgivning.
Artikel 4 1. Den ene kontraherende parts toldmyndighed skal  

 efter anmodning skaffe den anden kontraherende parts toldmyndighed rapporter,  

 fortegnelser over bevismateriale eller kopier af dokumenter, der giver alle  

 tilgængelige oplysninger om opdagede eller planlagte transaktioner, der er i  

 strid med den anden kontraherende parts toldlovgivning.
 2. Der skal kun anmodes om originaleksemplarer af  

 sagsakter eller dokumenter i sager, hvor kopier vil være utilstrækkelige.  

 Efter særlig anmodning, skal kopier af sådanne sagsakter, dokumenter og andet  

 materiale, bekræftes behørigt.
 3. Originaleksemplarer af sagsakter eller dokumenter,  

 der er fremsendt, skal returneres hurtigst muligt.
Artikel 5 Dokumenter, der er fremskaffet i henhold til denne aftale kan erstattes af  

 elektroniske oplysninger til det samme formål, uanset på hvilken måde de  

 fremstår.
Alle relevante oplysninger til brug for fortolkningen eller  

 anvendelse af dette materiale skal fremlægges samtidigt.
Opsyn med transportmidler, varer og personer Artikel 6 Efter anmodning skal den ene kontraherende parts toldmyndighed, i det  

 omfang de er i stand til det, føre kontrol med:
a. transportmidler, som er kendt for eller mistænkt for at blive anvendt  

 til at begå overtrædelser af toldlovgivningen mod den bistandssøgende  

 kontraherende parts område, b. varer, som af den bistandssøgende kontraherende part er kendt for at  

 være genstand for omfattende ulovlig trafik til eller fra dens om område, c. personer, som er kendt for eller mistænkt for at begå overtrædelser mod  

 den bistandssøgende kontraherende parts toldlovgivning.
Kontrolleret levering Artikel 7 1. Såfremt det er tilladt af de grundliggende  

 principper i de kontraherende parters hjemlige juridiske systemer, kan de  

 kontraherende parters toldmyndigheder anvende fremgangsmåden vedrørende  

 kontrolleret levering af narkotika og psykotrope stoffer på internationalt  

 plan med henblik på at indentificere personer, der er inddraget i ulovlig  

 handel med narkotika og psykotrope stoffer.
 2. Ulovlige forsendelser, hvis kontrollerede levering  

 der er enighed om, kan, med samtykke fra begge toldmyndigheder, standses, og  

 kan tillades at fortsætte med narkotika og psykotrope stoffer intakt eller  

 fjernet eller helt eller delvis erstattet.
 3. Beslutninger om anvendelse af kontrolleret levering  

 skal træffes fra sag til sag og kan, om nødvendigt, tage de finansielle  

 ordninger eller aftaler, der er mellem de to toldmyndigheder i betragtning.
Undersøgelser Artikel 8 1. Hvis den ene kontraherende parts toldmyndighed  

 anmoder om det, skal den anden kontraherende parts toldmyndighed iværksætte  

 alle nødvendige undersøgelser af forhold, der er eller synes at være i strid  

 med toldlovgivningen.
Resultaterne af sådanne undersøgelser skal meddeles den  

 bistandssøgende toldmyndighed.
 2. Disse undersøgelser skal foretages i  

 overensstemmelse med den bistandssøgte kontraherende parts toldmyndigheds  

 love og bestemmelser.
Undtagelse fra pligten til at yde bistand Artikel 9 1. Hvis efterkommelse af en anmodning om bistand anses  

 for at krænke den bistandssøgte stats suverænitet, sikkerhed, almene  

 retsprincipper eller andre væsentlige interesser, kan anmodningen afslås  

 eller bistand gives delvis eller gøres afhængig af, at visse vilkår eller  

 pålæg opfyldes.
2. Hvis den ene kontraherende parts toldmyndighed  

 anmoder om bistand, som den ikke selv ville være i stand til at efterkomme,  

 hvis den blev anmodet herom af den anden kontraherende parts toldmyndighed,  

 skal den bistandssøgende parts toldmyndighed gøre opmærksom på dette forhold  

 i sin anmodning.
I et sådant tilfælde skal den bistandssøgte toldmyndighed  

 frit kunne afgøre, om anmodningen kan efterkommes.
 3. Hvis en anmodning om bistand ikke kan efterkommes,  

 skal den toldmyndighed, der har anmodet om bistand, straks underrettes herom  

 og oplyses om, hvorfor bistanden afslås.
Forpligtelse til hemmeligholdelse Artikel 10 1. Oplysninger, dokumenter og andre meddelelser, der  

 modtages af den ene kontraherende parts toldmyndighed, skal være underkastet  

 samme officielle hemmeligholdelse, som anvendes af denne kontraherende part  

 for samme slags oplysninger og dokumenter.
2. Oplysninger, dokumenter og andre meddelelser, som  

 er modtaget inden for rammerne af den gensidige bistand kan kun anvendes til  

 de formål, som er nævnt i denne aftale.
Sådanne oplysninger, dokumenter eller  

 andre meddelelser kan kun anvendes til andre formål, når den toldmyndighed,  

 der har leveret dem, giver sit udtrykkelige samtykke hertil.
 3. Anvendelse af sådanne oplysninger og dokumenter som  

 bevis ved domstolene, og den vægt, der skal knyttes hertil, afgøres i  

 overensstemmelse med den nationale lovgivning.
Bistandsanmodningernes form og indhold Artikel 11 1. Anmodninger i henhold til denne aftale skal  

 fremsættes skriftligt.
Dokumenter, som er nødvendige for at efterkomme  

 anmodningerne, skal vedlægges.
Når situationen kræver det, kan mundtlige  

 anmodninger også accepteres.
Sådanne anmodninger skal bekræftes skriftligt.
 2. Anmodninger i henhold til stk. 1 skal indeholde  

 følgende oplysninger:
3. Alle meddelelser mellem de kontraherende parter  

 skal ske på engelsk eller på et andet sprog, som kan godkendes af begge  

 kontraherende parter.
Oplysninger, dokumenter og andre meddelelser på  

 originalsproget mellem de kontraherende parter skal endvidere oversættes til  

 engelsk eller til det ovenfor godkendte sprog udover til det origiale sprog.
 4. Hvis en anmodning ikke opfylder de krav, der er  

 anført i stk. 2, kan rettelser og yderligere oplysninger blive afkrævet; De  

 nødvendige foranstaltninger vil ikke blive berørt heraf.
Artikel 12 1. Bistand skal ydes i et direkte samarbejde mellem  

 embedsmænd, der er udpeget af cheferne for de respektive toldmyndigheder.  

 Cheferne for de respektive toldmyndigheder skal udveksle breve vedrørende  

 udnævnelsen af embedsmænd.
2. Hvis den bistand, som den bistandssøgende  

 toldmyndighed anmoder om, ikke ligger inden for den anmodede toldmyndigheds  

 ansvarsområde, kan den bistandssøgte myndighed videregive anmodningen til den  

 relevante myndighed.
Denne myndighed skal frit kunne afgøre, om der skal ydes  

 bistand.
Bistand, som ydes på den måde, skal videregives gennem den  

 bistandssøgte toldmyndighed.
Omkostninger Artikel 13 Toldmyndighederne skal afstå fra at kræve erstatning for omkostninger, som  

 opstår ved anvendelsen af denne aftale, bortset fra udgifter til sagkyndige  

 og vidner.
Gennemførelse af aftalen Artikel 14 Skatteministeriet, Told- og Skattestyrelsen i Kongeriget Danmark og  

 Toldafdelingen i den statslige skattetjeneste i Republikken Letland kan  

 kontakte hinanden direkte for at behandle spørgsmål, som opstår ved  

 anvendelsen af aftalen.
Spørgsmål, som ikke kan løses på denne måde, kan  

 forelægges gennem diplomatiske kanaler.
Gyldighedsområde Artikel 15 Denne aftale anvendes på Kongeriget Danmarks toldområde (som ikke omfatter  

 Færøerne og Grønland) og på Republikken Letlands toldområde.
Ikrafttrædelse, revision og opsigelse Artikel 16 1. Aftalen skal godkendes i overensstemmelse med de  

 kontraherende parters lovgivning.
De kontraherende parter skal ved udveksling  

 af diplomatiske noter give hinanden underretning om, at de godkender dens  

 betingelser, og at alle de lovbestemte foranstaltninger, der er nødvendige  

 for aftalens ikrafttræden, er blevet truffet.
Aftalen skal træde i kraft 30  

 dage efter den sidste meddelelse er modtaget.
2. De kontraherende parter skal mødes med henblik på  

 en revision af aftalen efter 3 år regnet fra datoen for aftalens  

 ikrafttræden, medmindre de skriftligt meddeler hinanden, at en revision ikke  

 er nødvendig.
Spørgsmål om revision kan på ethvert tidspunkt efter anmodning  

 tages op af en af de kontraherende parter.
 3. Denne aftale er indgået for et ubestemt tidsrum.  

 Den kan ved skriftlig meddelelse opsiges gennem diplomatiske kanaler af hver  

 af de kontraherende parter og skal ophøre med at være i kraft seks måneder  

 efter, at sådan meddelelse er modtaget.
Udfærdiget i København den 31. august 1995 i to eksemplarer på dansk,  

 lettisk og engelsk således at alle tekster har samme gyldighed.
I tilfælde af  

 afvigelser i fortolkningen af aftalens bestemmelser, skal den engelske tekst  

 være gældende.
For Kongeriget Danmarks Regering Carsten Koch For Republikken Letlands Regering Valdis Birkavs Aftalen, der ikke omfatter Færøerne og Grønland, træder i medfør af  

 artikel 16 i kraft den 16. maj 1996.
