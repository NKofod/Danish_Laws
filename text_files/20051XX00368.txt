Skriftlig fremsættelse (29. marts 2006) Miljøministeren  

  

 (Flemming Hansen  

 fg.):
 Herved tillader jeg mig for Folketinget at fremsætte:
Forslag til lov  

 om et kvalitetsstyringssystem for den  

 kommunale sagsbehandling på natur- og miljøområdet (Lovforslag nr.
L 211).
 Lovforslaget indeholder forslag til indførelse af et  

 kvalitetsstyringssystem i kommunerne for sagsbehandlingen på natur- og  

 miljøområdet.
Kommunalreformen indebærer, at der 1. januar 2007 sker en ny  

 fordeling af opgaverne mellem kommuner, de nye regioner og statslige  

 myndigheder.
De konkrete myndighedsopgaver og de  

 borgerrettede  

 opgaver samles så vidt muligt i kommunerne.
Kommunen vil fremover være den  

 samlende myndighed, som borgere og virksomheder i langt de fleste tilfælde  

 vil  

 skulle henvende sig til.
For at understøtte en hurtig opbygning af ekspertise  

 og sikring af et højt kvalitetsniveau indgik det i aftalen om en ny  

 kommunalreform, at kommunerne skulle etablere kvalitetsstyringssystemer med  

 det  

 formål at styrke de decentrale administrationer og dermed bidrage til at  

 sikre  

 borgere og virksomheder en effektiv og ensartet administration.
 På den baggrund nedsatte regeringen et  

 Kvalitetsstyringsudvalg bestående af repræsentanter fra de kommunale  

 organisationer,  

 landbruget, industrien, Danmarks Naturfredningsforening og en række  

 ministerier, der fik til opgave at opstille anbefalinger til, hvordan et  

 kvalitetsstyringssystem kunne udformes.
Lovforslagets krav om et kvalitetsstyringssystem skal  

 medvirke til at sikre faglig kvalitet, effektivitet og ensartethed i  

 myndighedernes sagsbehandling, og til at sikre borgernes og virksomhedernes  

 tillid til og tilfredshed med opgavevaretagelsen.
Kvalitetsstyringssystemet  

 er  

 dermed ét af de initiativer, der sammen med, at de nye kommuner bliver  

 større,  

 vil være med til at styrke kommunernes faglige bæredygtighed til at kunne  

 varetage de nye opgaver.
Lovforslaget omfatter love på natur- og miljøområdet, hvor  

 kommunerne har opgaver.
Lovforslaget er i overensstemmelse med  

 udvalgsarbejdets  

 anbefalinger.
Planloven var dog ikke omfattet af udvalgets kommissorium.
Der  

 er imidlertid god sammenhæng mellem administrationen af  

 VVM-reglerne  

 i planloven og reglerne om miljøgodkendelse efter miljøbeskyttelsesloven, som  

 flere høringsparter har peget på, og det er derfor foreslået, at lovforslaget  

 også omfatter disse regler.
Hovedelementerne i lovforslaget er, at kommunerne skal  

 etablere et ledelses- og styringssystem med krav om fastlæggelse af  

 kvalitetspolitik og lokale kvalitetsmål for sagsbehandlingen, og kommunerne  

 skal udarbejde procedurer for kompetencestyring, der sikrer, at der inddrages  

 de rette kompetencer ved opgaveløsningen.
Som et væsentligt krav til  

 sagsbehandlingen skal det sikres, at der sker koordinering på tværs af  

 kommunegrænserne, ligesom der skal opstilles procedurer for sagsbehandlingen  

 på  

 de enkelte lovområder.
Som et centralt element i kvalitetsstyringssystemet  

 indeholder forslaget et krav om, at kommunerne hvert år skal gennemføre en  

 intern kontrol med, at procedurerne overholdes, og der skal ske en ekstern  

 certificering.
Endelig skal kommunerne offentliggøre indsats og resultater  

 som  

 følge af deres kvalitetsstyringssystemer, så der bliver tale om åbne og  

 gennemsigtige systemer.
 Det er ikke muligt for de nye forvaltninger at indføre et  

 fuldt udbygget kvalitetsstyringssystem inden 1. januar 2007. Lovforslaget  

 fastlægger derfor en trinvis udbygning af systemet, således at der pr. 1.  

 januar 2007 skal være indført de centrale, tværgående procedurer i  

 kommunerne.  

 Herefter forventes indgået en aftale med KL om en trinvis udbygning af  

 systemet  

 i perioden fra den 1. januar 2007 til 1. januar 2010, hvor  

 sagsbehandlingsprocedurerne skal være indført og anvendt.
Indførelsen af et kvalitetsstyringssystem i kommunerne vil  

 være et nyt redskab i den danske natur- og miljøadministration.
Forslaget  

 bygger dog på eksisterende og velkendte systemer, som mange virksomheder og  

 også enkelte kommuner har indført på frivilligt grundlag.
Der er lagt vægt  

 på,  

 at kvalitetsstyringssystemet bliver et praktisk værktøj for kommunerne, der  

 er  

 målrettet de særlige opgaver på natur- og miljøområdet, herunder at ordningen  

 giver mulighed for den størst mulige lokale forankring.
Endelig er det  

 væsentligt, at systemet skal være enkelt, ubureaukratisk og rationelt,  

 samtidig  

 med, at det opfylder de internationale standarder for  

 kvalitetsstyringssystemer.  

 Så vidt vides er Danmark det første land i hele verden, der ved lov indfører  

 et  

 sådant kvalitetsstyringssystem for offentlige myndigheder.
 Det bliver kommunernes ansvar at omsætte lovens og en kommende  

 bekendtgørelsens krav til konkrete procedurer, men for at opnå  

 stordriftsfordele og lette arbejdet med indførelsen af systemet i den enkelte  

 kommune, har Miljøministeriet sammen med KL og Amtsrådsforeningen påtaget sig  

 at udarbejde et sæt standardprocedurer, der tilbydes kommunerne som en  

 startpakke.
 Miljøministeriet vil indføre et kvalitetsstyringssystem i  

 ministeriets 7 decentrale centre, som lever op til kravene i lovforslaget.  

 Dette fremgår af bemærkningerne til lovforslaget.
Lovforslaget var sendt til høring sammen med et udkast til  

 den opfølgende bekendtgørelse.
Høringssvarene har bekræftet den generelle  

 enighed mellem myndigheder og interesseorganisationer om, at etableringen af  

 et  

 kvalitetsstyringssystem med tilhørende forslag til standardprocedurer vil  

 kunne  

 hjælpe kommunerne med at organisere arbejdet indenfor natur- og miljøområdet  

   

 specielt de nye opgaver, som kommunerne overtager 1. januar 2007. Flere  

 konstruktive bidrag fra høringssvarene er indarbejdet i lovforslaget.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
