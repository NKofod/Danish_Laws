Indholdsfortegnelse Side 1. Indledning Miljøministeren har udstedt bekendtgørelse nr. 593 af 4. september 1986  

 (campingreglementet). Bekendtgørelsen er udstedt i medfør af sommerhusloven,  

 jfr. lovbekendtgørelse nr. 357 af 15. juli 1985 og træder i stedet for  

 bekendtgørelse nr. 97 af 24. februar 1984.
 Bekendtgørelsen handler om tilladelse til udlejning af arealer til  

 campering og om indretning og benyttelse af campingpladser.
 Formålet med bekendtgørelsen er dels at sikre campingpladser af  

 tilfredsstillende standard, dels at regulere langtids- og permanent  

 campering, herunder at sikre, at campingpladser ikke anvendes til  

 sommerhusområder eller helårsbeboelse.
 Dette cirkulære udsendes i tilknytning til den seneste bekendtgørelse og  

 erstatter miljøministeriets cirkulære af 24. februar 1984 om campingpladser,  

 der trådte i stedet for det tidligere cirkulære af 7. januar 1975.
2. Bekendtgørelsens anvendelseområde Bekendtgørelsen finder anvendelse på alle campingpladser, uanset om de er  

 i offentlig eller privat eje, og uanset tidspunktet for deres oprettelse.
 Der er gjort særlige undtagelser for allerede bestående pladser, jfr.  

 bekendtgørelsens § 5, stk. 3. Under visse forudsætninger undtager disse  

 bestemmelser bestående, lovlige pladser fra det generelle forbud mod  

 permanent opstillede og store campingvogne, hvis disse pladser har særlig  

 tilladelse til permanent opstilling og til opstilling af store campingvogne,  

 se afsnit 3.2.
Bekendtgørelsen finder anvendelse, selv om campingpladsen alene er  

 forbeholdt en nærmere afgrænset kreds af brugere.
Dog gøres opmærksom på  

 bestemmelsen i § 6, stk. 3, hvorefter kravet om i højsæsonen at reservere en  

 vis andel af pladsen for korttidscampister ikke gælder for pladser med  

 begrænset brugerkreds.
 En campingplads er i bekendtgørelsens § 1 defineret som et areal, som  

 erhvervsmæssigt eller for et længere sammenhængende tidsrum end 6 uger årligt  

 benyttes til dag- og natophold i telte, campingvogne eller andre  

 transportable konstruktioner, (campering).
 Det er en betingelse for bekendtgørelsens anvendelse, at arealet helt  

 eller delvis udnyttes til campering, og udnyttelsen enten er erhvervsmæssig,  

 eller at arealet uanset vederlag benyttes mere end 6 uger årligt til  

 campering.
Primitiv overnatning Det fremgår af § 1, stk. 2 i bekendtgørelsen, at bekendtgørelsen ikke  

 omfatter arealer, der udelukkende er reserveret til spejderhytter og til  

 primitiv overnatning i telt.
Kortvarig campering Kortvarig campering, f.eks. campering i en periode af mindre end 6 uger, i  

 forbindelse med dyrskue, festivals, sportsarrangementer, spejderarrangementer  

 og lignende, er heller ikke omfattet af denne bekendtgørelse.
Det samme  

 gælder dagophold ved strande og andre offentligt tilgængelige arealer.
For så  

 vidt angår campering i forbindelse med festivals m.v. må det dog forudsættes,  

 at der kun kan foretages campering af de personer, der er gæster ved den  

 omhandlede festival.
Bondegårdscampering (maksimalt to enheder) er ligeledes  

 undtaget fra bekendtgørelsen.
Aflastningsarealer Derimod er et areal, der i tilslutning til en eksisterende godkendt  

 camperingsplads anvendes som aflastningsareal i korte perioder i højsæsonen,  

 at betragte som en campingplads.
Der skal derfor indhentes tilladelse fra  

 amtsrådet efter § 2 i reglementet.
3. De seneste ændringer Registreringskravet er udgået af campingsreglementet, men fremgår fortsat  

 af færdselsloven.
Se nærmere herom afsnit 3.1.
Med denne ændring er der skabt behov for på anden vis at sikre, at en  

 campingplads ikke udvikler sig i retning af sommerhus- eller  

 kolonihaveområde.
Reglementets benyttelsesbestemmelser er derfor  

 effektiviseret med det formål at sikre, at allerede opstillede større  

 campingvogne og permanent opstillede campingvogne gradvist fjernes fra  

 pladsen.
Med ændringerne i campingreglementet er der således ikke tilsigtet  

 nogen forandring af grundprincipperne i campingbestemmelserne.
 Egentlig campering forudsætter, at campingvognene henstår på samme sted i  

 forholdsvis korte perioder, og at de altså hyppigt flyttes.
Der er på denne baggrund i reglementet, § 5, stk. 1, indsat en bestemmelse  

 om, at campingvogne ikke må henstå permanent på campingpladser.
Denne  

 bestemmelse er blot en udtrykkelig formulering i bekendtgørelsesform af, hvad  

 der hidtil har været gældende med hensyn til benyttelsen af campingpladser.  

 Undtaget fra dette forbud mod permanent campering er de tilfælde, hvor  

 amtsrådet som et led i en afvikling af permanent campering har meddelt en  

 tilladelse efter reglementets § 2, stk. 2, og de tilfælde, hvor der før den  

 1. oktober 1986 er meddelt tilladelse til permanent campering, se omtalen i  

 afsnit 3.2.
 For så vidt angår de pladser, der har været anvendt næsten udelukkende til  

 permanent campering, kan amtsråd og kommunalbestyrelser som et led i  

 planlægningen overveje statusændringer, se afsnit 4.2.
 Svarende til afviklingsordningen for de permanent opstillede campingvogne  

 er der en bestemmelse om afviklingsordning for de store, ikke registrerbare  

 campingvogne, jfr. § 5, stk. 2, og § 2, stk. 2.
Desuden er indsat en bestemmelse om, at campingvogne, der ikke er  

 registreret efter færdselsloven, og som er opstillet på campingpladser, skal  

 være forsynet med tydeligt identifikationsnummer.
Det påhviler ejeren af  

 campingpladsen at drage omsorg for, at de vogne på pladsen, der ikke er  

 registrerede efter færdselsloven, er forsynet med et identifikationsnummer.  

 Numre oplyses gennem amtsrådet.
Ejeren skal endvidere sikre, at der føres en  

 liste over ejere og brugere af disse vogne, jfr. § 5, stk. 5. Denne  

 bestemmelse skal ses i sammenhæng med den ændrede bestemmelse om  

 campingpladsejerens indberetningspligt, jfr. § 7, stk. 3. Desuden er  

 gennemført ændringer i bestemmelserne om hytter på campingpladser, jfr. § 8.
 Der er foretaget justeringer i bestemmelserne om  

 brandværnsforanstaltninger, hvor det i § 17 fastsættes, at kommunens  

 brandmyndighed har tilsyn med brandværnsforanstaltninger på campingspladser.
 Det er i § 3, stk. 2, præciseret, at amtsrådet kan tidsbegrænse en  

 tilladelse, ligesom det fremgår, at tilladelse kan betinges eller meddeles  

 med angivelse af vilkår.
 I straffebestemmelserne er foretaget juridisk/ tekniske præciseringer.
3.1. Registreringskravet Miljøministeriets bekendtgørelse nr. 453 af 30. august 1974 fastsatte i §  

 6, stk. 1, at campingvogne, som opstilles på campingpladser, skal være  

 registrerede efter færdselsloven.
Samtidig blev i § 5, stk. 2, fastsat, at  

 bl.a. denne bestemmelse ikke fandt anvendelse på pladser, der var lovlig i  

 drift før den 1. oktober 1974.
 Baggrunden for disse bestemmelser var, at enkelte campingpladser, der var  

 lovlig i drift før campingsreglementet af 1. oktober 1974 trådte i kraft,  

 kunne have uregistrerede campingvogne opstillet permanent på en del af  

 pladsen, og man lagde med de nye bestemmelser vægt på hensynet til muligheden  

 for, at disse campingpladser kunne fortsætte driften.
 Det var imidlertid hensigten bag reglementet af 1974 og cirkulæret af  

 1975, at reglementet efterhånden i sin helhed skulle finde anvendelse for  

 alle campingpladser, også for de før den 1. oktober 1974 godkendte.
For at sikre dette fastsatte miljøministeriets bekendtgørelse nr. 97 af  

 24. februar 1984 i § 5, at campingvogne på campingpladser skulle være  

 registrerede.
Denne bestemmelse indebar, at kravet om registrering generelt  

 blev fastsat for alle campingpladser.
Der blev dog samtidig i  

 bekendtgørelsens § 19, stk. 1, fastsat en frist, således at campingvogne, der  

 lovligt henstår på en campingplads, kunne blive stående på denne plads indtil  

 den 31. oktober 1986.
Disse bestemmelser er nu ophævet og erstattet af bestemmelsen i § 5, stk.  

 1, i den nugældende bekendtgørelse om, at campingvogne ikke må henstå  

 permanent på en campingplads og § 5, stk 2, om at campingvogne på  

 campingpladser ikke må have en bredde eller højde, der udelukker registrering  

 efter færdselsloven.
Undtaget herfra er de tilfælde, hvor amtsrådet har  

 meddelt tilladelse efter § 2, stk. 2, eller der før den 1. oktober 1986 er  

 meddelt tilladelse til opstilling af sådanne campingvogne.
 Campingvogne, der ikke er permanent opstillede, jfr. reglementets § 2,  

 stk. 2, og som anvendes på færdselslovens område, skal registreres i  

 overensstemmelse med færdselslovens almindelige regler.
Færdselslovens registreringskrav gælder imidlertid kun for køretøjer, der  

 anvendes på færdselslovens område.
Dette følger af færdselslovens § 1,  

 hvorefter loven, hvor andet ikke er bestemt, gælder for færdsel på vej, som  

 benyttes til almindelig færdsel af en eller flere færdselsarter.
Afgørende for, om et område er omfattet af færdselsloven eller ej, er  

 således, om området eller stedet kan betegnes som en »vej« i  

 relation til § 1, og om der det pågældende sted finder almindelig færdsel  

 sted af en eller flere færdselsarter.
Udtrykket »vej« er i § 2, nr.  

 26, defineret som vej, gade, cykelsti, fortov, plads, bro, tunnel, passage,  

 sti eller lignende, hvad enten den er offentlig eller privat.
I praksis  

 tolkes begrebet meget vidt, og f.eks. må kørsel på strande anses for omfattet  

 af loven.
Ved fortolkningen af sidste led i § 1, må man tage sit udgangspunkt  

 i den faktiske benyttelse af det pågældende område.
Det er ikke afgørende, om  

 området er privat eller offentligt, og selv afspærrede områder, f.eks.  

 kaserneområder, kan være omfattet af loven.
Afgrænsningen af lovens område  

 kan tænkes at variere i de forskellige relationer.
Justitsministeriet har i forbindelse med spørgsmålet om registrering givet  

 udtryk for, at typiske campingpladser må anses for omfattet af loven, men at  

 dette ikke uden videre medfører, at loven, og dermed registreringskravet,  

 gælder overalt på den enkelte campingplads.
Man har derved henvist til, at  

 såfremt en campingplads helt eller delvis er permanent opdelt i indhegnede  

 eller på anden måde fysisk afgrænsede »grunde«, da vil sådanne  

 »grunde« næppe være omfattet af færdselsloven.
Der er dog tale om  

 en konkret vurdering og den endelig afgørelse af, om færdselsloven gælder for  

 et bestemt område, henhører under domstolene.
 Hvor campingvogne opstilles på en campingplads i sommersæsonen (1.  

 marts-31. oktober) og herefter skubbes eller trækkes i vinteropbevaring, skal  

 vognen, hvis den anvendes på færdselslovens område registreres i  

 overensstemmelse med færdselslovens almindelige regler.
3.2. Permanent opstilling af campingvogne.
Store campingvogne Amtsrådets kompetence til at meddele tilladelse efter bekendtgørelsens § 2  

 omfatter kun tilladelse til udlejning af areal til egentlig campering.  

 Amtsrådet kan derfor ikke meddele tilladelse til udleje eller fremleje af  

 sommerhusbebyggelse eller areal hertil, jfr. lovens § 1, stk. 1, nr. 1 og nr.  

 2, og omtalen i afsnit 5.
Det fremgår nu udtrykkeligt af reglementet § 5, stk. 1 og 2, at der er  

 forbud mod at opstille permanente campingvogne og store campingvogne på  

 campingpladser.
Ved permanent opstilling forstås i følge § 5, stk. 1,  

 opstilling af campingvogne på samme sted i 12 måneder eller længere tid.
En  

 stor campingvogn er ifølge § 5, stk. 2, en vogn med bredde eller højde, der  

 udelukker, at vogne kan registreres efter færdselsloven.
Desuden fastsættes i  

 § 5, stk. 1, at amtsrådet, ved beregning af om en vogn er permanent  

 opstillet, kan lægge placeringen i novevember måned i to på hinanden følgende  

 år til grund.
Undtaget fra forbudet er:
- pladser der har fået en tilladelse til gradvis afvikling efter § 2, stk.  

 2, - pladser, der før den 1. oktober 1986 har fået tilladelse til at opstille  

 permanente eller store campingvogne.
Vurdering af lovlighed Dette indebærer bl.a., at permanente eller store campingvogne opstillet på  

 campingpladser, uden at pladsejeren har en sådan tilladelse eller i større  

 omfang end det, der følger af en sådan tilladelse, umiddelbart kan afvikles  

 af amtsrådet, der er den myndighed, som skal påse bestemmelsernes  

 overholdelse.
Se om tilsyn i afsnit 7. Store campingvogne og permanent  

 opstillede campingvogne er således lovligt opstillede, hvis der foreligger en  

 særlig tilladelse.
Amtsrådene bør dog i deres vurdering af en kommende  

 ordning for den enkelte plads (ved afvikling eller statusændring) også være  

 opmærksom på de, der i god tro har opstillet store eller permanente vogne.  

 Imidlertid griber forbudet ikke ind i de pladser, der har en særlig  

 tilladelse.
Det vil sige, at sådanne pladser kan udnytte deres tilladelse  

 efter dennes indhold, sålænge der ikke sker ejerskifte, forpagterskifte,  

 udvidelse eller ændringer af pladsen.
Hvis der sker ejerskifte,  

 forpagterskifte, udvidelse eller ændringer af pladsen kræves fornyet  

 tilladelse, og amtsrådet kan i forbindelse med meddelelsen af fornyet  

 tilladelse iværksætte en afvikling af de permanente eller store campingvogne.  

 Afvikling kan ske ved udvidelse og ændring også for den del af pladsen, der  

 ikke berøres af udvidelsen eller ændringen.
Amtsrådet kan fastsætte nærmere  

 betingelser for, i hvilken takt afviklingen skal foregå.
Disse pladser har  

 krav på en gradvis afviklingsordning.
Gradvis afviklingsordning Med campingreglementets § 2, stk. 2, er der derfor åbnet mulighed for, at  

 amtsrådet som et led i en afviklingsordning kan meddele tilladelse til at  

 udleje eller fremleje areal til permanent opstilling af campingvogne.  

 Permanent opstilling foreligger, hvis en campingvogn er opstillet på samme  

 sted i 12 måneder eller længere tid.
Med samme sted menes i denne forbindelse  

 ikke alene den samme campingplads, men mere specifikt den plet på pladsen  

 (standplads), hvorpå vognen står.
Tilladelse til permanent opstilling kan kun  

 meddeles for så vidt angår arealer, hvor der den 1. november 1986 lovligt  

 står permanent opstillede vogne.
Det vil sige, at vognene lovligt skal have  

 stået på samme sted fra senest den 1. november 1985 til den 1. november 1986.
 Bestemmelsen, der skal sammenholdes med § 5 om forbud mod permanent  

 opstilling af campingvogne, og § 7, stk. 3, om indberetningspligt for ejere  

 af campingpladser, har til formål at sikre en kontrolleret afvikling af  

 permanent opstillede campingvogne på campingpladser.
 Ved bestemmelsen sker en delvis delegation af planstyrelsens kompetence  

 til at tillade udlejning af arealer efter sommerhuslovens § 1, stk. 1, nr. 2,  

 således at amtsrådet under de anførte betingelser bemyndiges til at tillade  

 permanent opstilling af campingvogne.
Vilkår for afviklingsordning Bestemmelsen er tænkt som en overgangs- og afviklingsordning.
Det ses af,  

 at amtsrådet kun kan meddele campingpladsejeren tilladelse til at udleje det  

 pågældende areal til permanent opstilling af campingvogne for så vidt angår  

 arealer, hvorpå campingvogne er lovligt permanent opstillet på pladsen den 1.  

 november 1986. Endvidere kan tilladelsen indskrænkes, i det omfang der sker  

 flytning og ejer- eller brugerskift af de vogne, der stod på pladsen, da  

 amtsrådet gav tilladelsen, efter § 2, stk. 2, ligesom den kan tidsbegrænses,  

 jfr. § 3, stk. 2. Betingelse om, at tilladelse reduceres/ bortfalder ved  

 brugerskifte af vognene, kan tænkes indsat for at give amtsrådet en mulighed  

 for at gribe ind over for omgåelse.
Det følger af bestemmelsen, at  

 foreningsejede campingvogne ikke vil kunne opnå en bedre retsstilling end  

 privatejede vogne.
Hvis f.eks. en permanent opstillet, foreningsejet  

 campingvogn overgår til brug for et andet medlem end det medlem, der anvendte  

 den, da amtsrådet gav tilladelse efter § 2, stk. 2, så vil amtsrådets  

 tilladelse reduceres/ bortfalde for så vidt angår denne vogn, hvis der i  

 tilladelsen er indsat betingelse om, at tilladelsen bortfalder ved  

 brugerskifte.
Vognens overgang til en efterlevende ægtefælle betragtes i  

 denne forbindelse ikke som ejer- eller brugerskifte af en vogn.
Når den 1. november 1986 er fastsat som skæringsdato, skyldes det den  

 valgte definition på »permanent opstilling«, der kræver, at vognen  

 har stået på samme sted i 12 måneder eller længere tid.
De pågældende vogne  

 skal være omfattet af campingpladsejerens indberetning om hvilke vogne, der  

 stod på pladsen den 1. november 1985.
 I forbindelse med reglen om amtsrådets mulighed for at give tilladelser  

 til permanent opstilling af campingvogne og opstilling af store campingvogne  

 er det samtidig i § 5, stk. 1 og stk. 2, fastsat, at campingvogne ikke må  

 henstå permanent på campingpladsen bortset fra de tilfælde, hvor amtsrådet  

 har givet tilladelse jfr. § 5, stk. 3. En overtrædelse af § 5, stk. 1 og 2,  

 kan straffes, jfr. § 19.
Hvis et amtsråd har givet en tilladelse til permanent opstilling af  

 campingvogne på mere end halvdelen af en campingplads, eller hvis der før den  

 1. oktober 1986 er givet tilladelse til permanent opstilling på mere end  

 halvdelen af en plads, kan det blive umuligt for denne plads at overholde  

 bestemmelsen i § 6, stk. 1, om at halvdelen af pladsen skal reserveres til  

 korttidscampering i højsæsonen.
I konsekvens heraf fastsættes i § 6, stk. 2,  

 at resten af pladsen reserveres til sådan korttidscampering.
Det er i bestemmelsen anført, at tilladelsen kun gives til lovligt  

 opstillede vogne.
Om vurdering af lovlighed, se ovenfor.
 Personlig tilladelse til ejer eller forpagter.
En tilladelse efter § 2, stk. 2, meddeles til campingpladsens ejer og/  

 eller forpagter og er personlig for vedkommende.
Det vil sige, at en ny ejer  

 eller forpagter af pladsen skal indhente ny tilladelse.
På dette punkt er en  

 tilladelse efter § 2, stk. 2, altså sidestillet med en almindelig tilladelse  

 til udlejning af arealet til campering efter reglementets § 2, stk. 1.
Store campingvogne Det fremgår af reglementets § 5, stk. 2, at en campingvogn ikke må have en  

 bredde eller højde, der udelukker, at vognen kan registreres efter  

 færdselsloven.
Bestemmelsen skal ses i sammenhæng med § 6, stk. 2, i det  

 tidligere campingreglement.
Denne bestemmelse åbnede mulighed for, at  

 amtsrådet kunne give tilladelse til opstilling af sådanne vogne, hvis de var  

 indført eller produceret i landet inden 1. januar 1975 og solgt inden 1. juni  

 1975. Da der stadig på campingpladserne står nogle store campingvogne, der er  

 opstillet i overensstemmelse med denne, meget begrænsede regel, er det i det  

 nugældende reglement, § 2, stk. 2, fastsat, at amtsrådet som led i en  

 afviklingsordning kan meddele tilladelse til bibeholdelse af sådanne vogne på  

 samme måde som for permanent opstillede vogne.
 For at en stor campingvogn kan blive omfattet af en afviklingsordning, er  

 det en betingelse, at den er lovligt opstillet, f.eks. således, at der  

 foreligger en tilladelse fra amtsrådet i medfør af det tidligere  

 campingreglement, § 6, stk. 2.
Man kan tænke sig, at der er pladser, hvor der lovligt er opstillet store  

 campingvogne, men uden at amtsrådet har givet tilladelse i medfør af det  

 tidligere reglements § 6, stk. 2. Det drejer sig om pladser, der var lovligt  

 bestående inden det første campingreglements ikrafttræden den 1. oktober  

 1974, og som derfor ikke skulle indhente tilladelse til opstilling af store  

 vogne, hvis pladsen bevarede sin hidtidige karakter og udstrækning.
Da disse  

 pladser ikke har en særlig tilladelse til opstilling af store campingvogne,  

 har de ikke samme krav på en afviklingsordning efter § 2, stk. 2, som de  

 pladser, der har indhentet tilladelse efter § 6, stk. 2, i campingreglementet  

 af 1975. Amtsrådet er dog også her bemyndiget til at fastsætte en ordning for  

 gradvis afvikling, bl.a. under hensyn til de campister, der har indrettet sig  

 i tillid til, at der lovligt kan opstilles store campingvogne.
Vogne under afvikling Som nævnt er afgørelsen, af hvorvidt en campingvogn er permanent  

 opstillet, knyttet til den omstændighed, at den har stået på samme sted på en  

 campingplads i 12 måneder eller mere.
Dette hindrer dog ikke, at amtsrådet i  

 medfør af § 2, stk. 2, i forbindelse med en afviklingsordning kan fastsætte,  

 at de permanent opstillede vogne skal flytte sammen på et nærmere angivet  

 sted på pladsen.
3.3. Identifikationsnummer og campingpladsejerens indberetningspligt For at sikre en identifikation af alle campingvogne på campingpladser er  

 det i § 5, stk. 4, fastsat, at campingvogne, der ikke er registreret efter  

 færdselsloven skal være forsynet med tydeligt identifikationsnummer.
Efter §  

 5, stk. 5, påhviler det campingpladsens ejer at påse, at dette sker.  

 Identifikationsnumre oplyses gennem amtsrådet.
Som vejledende for hvorledes  

 afmærkningen med identifikationsnumre kan foretages, henvises til  

 campingrådets krav.
Campingrådets krav og identifikationsmateriale vil være  

 til disposition senest 1. maj 1987. Campingpladsens ejer skal desuden føre en  

 liste over ejere og brugere af disse vogne.
Listen skal opbevares  

 tilgængeligt for amtsrådet.
Disse bestemmelser er indsat for at hindre  

 omgåelse af forbudet mod permanent opstillede eller store campingvogne og som  

 en hjælp for amtsrådet ved tilsynet med overholdelse af en afviklingsordning  

 efter § 2, stk. 2.
 Bestemmelsen skal ses i sammenhæng med campingpladsejernes pligt til efter  

 § 7, stk. 3, at indberette til amtsrådet de vogne, der efter 1. november står  

 på campingpladsen, se afsnit 3.4.
3.4. Indberetningspligten Som følge af, at registreringskravet er udgået af bekendtgørelsen, er  

 campingpladsejerens indberetningspligt omformuleret med sigte på, at  

 amtsrådet skal kunne føre kontrol med overholdelse af reglerne i § 2, stk. 2  

 og § 5, om permanent opstillede campingvogne og § 7, stk. 1, om  

 vintercampering og vinteropbevaring.
Af hensyn til amtsrådets mulighed for at  

 konstatere, om der er tale om permanent opstilling, er det nødvendigt, at  

 vognenes placering på campingpladsen angives.
Dette vil f.eks. kunne ske på  

 et rids over campingpladsen.
 Indberetningen omfatter alle campingvogne, som henstår på en campingplads  

 den 1. november, det vil sige, såvel de vogne, der er permanent opstillet,  

 som de, der er opstillet til vintercampering og vinteropbevaring, jfr. § 7,  

 stk. 1. Det skal af indberetningen fremgå hvilke vogne, der henregnes til de  

 respektive kategorier.
 Indberetningen kan foretages på et skema som vist i bilag til cirkulæret.
 Indberetningen skal således indeholde følgende:
 - Pladsens navn, beliggenhed og matrikelnummer.
 - Navn på pladsens ejer og eventuel forpagter.
 - Oplysninger om hvilke vogne, der står på pladsen.
 - Angivelse af entydig identifikation af disse vogne.
 - Angivelse af vognenes placering.
 - Oplysning om hvorvidt den enkelte vogn er opstillet til  

 vinteropbevaring, vintercampering eller permanent opstillet.
 - Oplysing om vognenes ejer og bruger (ved permanent opstillede eller  

 store vogne).
 Amtsrådet vil endvidere kunne forlange yderligere oplysninger, som vil  

 have betydning for tilsynet.
3.5. Hytter på campingpladser Bestemmelsen i § 8, stk. 1, åbner mulighed for, at amtsrådet kan tillade,  

 at indtil 15 pct. af campingpladsen (op til 30 pct. for så vidt angår små  

 øer) anvendes til opstilling af hytter, campingvogne eller telte til  

 udlejning eller udlån.
Kvoten beregnes af pladsens tilladte antal  

 campingenheder.
Hytter på campingpladsen skal være primitive og uden sanitære  

 installationer med en maksimal størrelse på 15 kvm.
Dette, sammenholdt med  

 reglen i § 8, stk. 3, hvorefter hytter m.v. ikke må udlejes til samme bruger  

 i mere end 4 uger i højsæsonen, sikrer, at campingpladsen ikke får karakter  

 af sommerhusområde eller lignende område for fast sommerhusbeboelse.
Desuden  

 fastsættes i § 8, stk. 3, at hytterne højst må forudbestilles for et år ad  

 gangen.
 Der er sket en forhøjelse af hyttekvoten på 2 områder.
Små øer Amtsrådet kan nu tillade, at indtil 30 pct. af campingenhederne på  

 campingpladsen på små øer anvendes til sådanne hytter.
Reglen skal ses som et led i bestræbelserne for til stadighed at undersøge  

 mulighederne for at give småøerne »positiv særbehandling« i  

 lovgivning og administration.
Spørgsmålet om en adgang til at forhøje kvoten  

 for hytter m.v. på de små øer, har været rejst af Sammenslutningen af Danske  

 Småøer i Embedsmandsudvalget vedrørende De Små Øer, under miljøministeriet,  

 planstyrelsen.
Ved små øer forstås i denne sammenhæng øer, der er omfattet af lov nr. 620  

 af 21. december 1983 om støtte til de små øsamfund (trafikbetjening m.v.), og  

 bekendtgørelse nr. 205 af 8. maj 1984 om støtte til de små øsamfund.
Det  

 fremgår heraf, at der er tale om små øer, der er en del af en kommune, og som  

 har en befolkning på mellem ca. 15-1100 indbyggere.
 Hyttekvote 15 pct.
Desuden fremgår det af § 8, stk. 1, at amtsrådet kan tillade, at indtil 15  

 pct. af det tilladte antal campingenheder på campingpladser anvendes til  

 opstilling af hytter.
Forhøjelsen fra de tidligere 10 pct. er foretaget for  

 at imødekomme ønske om i særlige tilfælde, f.eks. ved færgehavne, hvor  

 særlige turist- og trafikmæssige hensyn tilsiger det, at kunne tillade  

 opstilling af hytter i større omfang end hidtil.
 Regionplanretningslinier m.v.
Opmærksomheden henledes på, at den omstændighed, at amtsrådet er  

 bemyndiget til at tillade, at op til 15 pct. (30 pct. på små øer) af  

 campingenhederne anvendes til opstilling af hytter, ikke er ensbetydende med,  

 at en konkret ansøgning kan efterkommes.
Også i denne situation gælder, jfr.  

 nedenfor afsnit 4, at tilladelse kun kan meddeles i overensstemmelse med  

 retningslinjer i en godkendt regionplan eller regionplantillæg, ligesom  

 amtsrådet skal påse overensstemmelse med cirkulære nr. 169 om ferie- og  

 fritidsbebyggelse og iagttage hensyn blandt andet til naturværdierne.
Hytter til handicappede campister Amtsrådene har mulighed for at tillade, at der opføres maksimalt 2 hytter  

 på en campingplads til brug for handicappede campister.
Disse hytter behøver  

 ikke at overholde kravet om areal på 15 kvm, men de er bortset herfra  

 sidestillet med almindelige campinghytter.
For så vidt angår indretningen af  

 disse hytter kan henvises til, at campingrådet udarbejder vejledning med  

 hensyn til handicapvenlig indretning.
Areal.
Installationer Der er derudover foretaget nogle redaktionelle ændringer i § 8. Der er dog  

 ikke dermed tilsigtet nogen ændring i realiteten.
Med hensyn til beregning af  

 arealet af hytterne bemærkes, at indskudte etager (hemse) ikke medregnes,  

 hvis de er under 4,5 kvm.
Endvidere kan man undlade at medregne overdækkede  

 terrasser/ indgangpartier, hvis arealet af disse ikke overstiger 7,5 kvm for  

 hver hytte.
Amtsrådet har i øvrigt mulighed for, efter en konkret vurdering, at nægte  

 tilladelse til opstilling af hytter, der har en udformning, der gør det  

 muligt ved hjælp af overdækninger, vægge m.v. at tilvejebringe ekstra rum,  

 hvorved arealet vil overstige de 15 kvm.
Bestemmelsen, om at hytter ikke må  

 have sanitære installationer, udelukker, at der kan være indlagt vand eller  

 afløb.
Den er imidlertid ikke til hinder for opsætning af kogeplade.
Bygningslovgivningen Det bemærkes, at campinghytter efter bygningsreglement for småhuse kan  

 opføres uden tilladelse og anmeldelse efter bygningslovgivningen.
4. Amtsrådets tilladelse Amtsrådet skal efter campingreglementets § 3 ved behandling af ansøgningen  

 påse, at pladsens beliggenhed er i overensstemmelse med landsplanlægningen,  

 herunder især miljøministeriets cirkulære nr. 169 af 28. august 1981 om  

 planlægning af ferie og fritidsbebyggelse.
Ligeledes skal amtsrådet påse  

 forholdet til kommune- og regionplanlægningen.
Der er i denne forbindelse en  

 række hensyn, der må iagttages:
- dels er der spørgsmålet om campingpladsers beliggenhed ud fra en  

 turistmæssig og rekreativ synsvinkel, - dels er der en række hensyn til naturværdierne og de øvrige interesser i  

 det åbne land - f.eks. jordbrugs-, råstofsinteresser m.v. - som også må  

 respekteres, når der etableres campingpladser.
 Det er forudsat i regionplanlovene, jfr. lovbekendtgørelse nr. 735 af 21.  

 december 1982 om lands- og regionplanlægning og lovbekendtgørelse nr. 736 af  

 21. december 1982 om regionplanlægning i hovedstadsområdet, at disse  

 spørgsmål afklares gennem den regionale planlægning, således at de kan  

 behandles ud fra samlede overvejelser omkring den rekreative udvikling.
 I miljøministeriets cirkulære af 28. august 1981 om planlægning af ferie-  

 og fritidsbebyggelse fastsættes, at udlæg af nye campingpladser kun kan ske i  

 overensstemmelse med retningslinjer i en godkendt regionplan eller  

 regionalplantillæg.
Sommerhusloven Amtsrådets tilladelse til udlejning af areal til campering meddeles efter  

 en bemyndigelse i camperingsreglementet, der er udarbejdet i medfør af  

 sommerhusloven.
Sommerhuslovens hovedformål er at regulere efterspørgslen efter jord til  

 erhvervsmæssig udnyttelse til rekreative formål.
Tilladelser bør derfor ikke  

 meddeles til udlejning af arealer til campering, hvis arealanvendelsen ikke  

 er planlægningsmæssigt tilfredsstillende, eller hvis erhvervsudøvelsen er i  

 strid med de ovenfor nævnte hensyn.
Hvis de nødvendige tilladelser i henhold  

 til anden lovgivning - herunder navnlig by- og landzoneloven og  

 naturfredningsloven - ikke kan opnås, kan tilladelse heller ikke meddeles  

 efter campingreglementet.
Den regionale planlægning Amtsrådet kan i regionplanen - ud fra rekreative og turistmæssige hensyn -  

 forudsætte, at pladser skal være åbne for offentligheden.
Dette kan f.eks.  

 gælde campering på særligt attraktive og besøgte områder som naturparker,  

 kyster (f.eks. den jyske vestkyst). For sådanne pladser bør tillige  

 overvejes, om disse fortrinsvis skal forbeholdes korttidscampister.
 Tilsvarende kan en afvejning af disse hensyn føre til, at det i  

 regionplanen fastsættes, at der skal vises tilbageholdenhed med at meddele  

 tilladelse til vintercampering og vinteropbevaring af campingvogne og  

 opstilling af hytter, og amtsrådet kan stille specielle krav om hytternes  

 udformning, udseende og placering.
 Amtsrådets samlede overvejelser foretages bl.a. under forudsætning af en  

 given kapacitet for en campingplads.
Arealudvidelse af en plads, der er fastlagt i regionplanen, eller  

 kapacitetsudvidelse inden for det fastlagte areal vil kræve fornyede  

 overvejelser i regionplansammenhæng, navnlig under hensyn til den øgede  

 belastning af de tilstødende områder, f.eks. i form af slid og for så vidt  

 angår landskabsmæssige hensyn.
I hovedstadsområdet er det Hovedstadsrådet,  

 der forestår den regionale planlægning og sektorplanlægningen.
Som følge  

 heraf skal amtskommunen, inden der træffes afgørelse i en konkret sag om de  

 foran nævnte forhold, anmode Hovedstadsrådet om en udtalelse.
4.1. Tilladelse til udlejning af areal til campering Bortset fra de særlige situationer, hvor amtsrådet kan give tilladelse til  

 permanent campering og store campingvogne som et led i en afviklingsordning  

 (se afsnit 3.2.) eller til opstilling af hytter indenfor de begrænsninger,  

 der følger af campingreglementets § 8, er amtsrådet efter campingreglementet  

 kompetent alene til at meddele tilladelse til etablering af egentlige  

 campingpladser.
 Tilladelse til udlejning af sommerhuse eller udlejning af areal til  

 opførelse af beboelsesbygning på det lejede skal indhentes i planstyrelsen,  

 jfr. sommerhuslovens § 1, stk. 1, nr. 1 og § 1, stk. 1, nr. 2, sammenholdt  

 med § 2.
Tilladelse hertil meddeles kun i sjældne undtagelsestilfælde.
Dette har  

 sin baggrund i varetagelse af sommerhuslovens hovedformål, nemlig at dæmme op  

 overfor det pres på Danmarks rekreative ressourcer, der blev imødeset ved  

 landets indtræden i De Europæiske Fællesskaber.
 Ved skønnet over, om en erhvervsmæssig udlejning af et areal til campering  

 er i strid med lovens hovedformål, må amtsrådet derfor være opmærksom på, om  

 udlejning efter sin karakter reelt må sidestilles med udlejning af sommerhuse  

 eller arealer til sommerhusbeboelse.
 Ved permanent opstilling af en campingvogn såvel på som uden for en  

 campingplads fungerer vognen ganske som et sommerhus, og udlejning af et  

 areal til en sådan opstilling er derfor undergivet samme regler, som gælder  

 for udlejning af arealer til sommerhusbeboelse, det vil sige, at  

 miljøministerens (planstyrelsens) tilladelse er påkrævet, bortset fra den i  

 afsnit 3.2. nævnte afviklingsordning.
Afvejning af hensyn Ved afgørelsen af, om der skal meddeles tilladelse til udlejning af et  

 areal til campering, skal amtsrådet foretage en samlet afvejning af alle de  

 samfundsmæssige hensyn, der gør sig gældende i det enkelte tilfælde.
I lovens  

 § 2 nævnes særligt hensynet til at bevare naturværdier, turistmæssige hensyn,  

 erhvervs- og beskæftigelsesmæssige interesser og trafikale og sanitære  

 hensyn.
 Amtsrådet skal som nævnt afveje disse hensyn i regionplanlægningen.
 I forbindelse med arealer i særlige attraktive og besøgte områder kan  

 amtsrådet således stille som vilkår for sin tilladelse, at pladsen er åben  

 for offentligheden, ligesom amtsrådet bør vise tilbageholdenhed med  

 tilladelse til pladser med begrænset brugerkreds, tilladelse til  

 vinteropbevaring og vintercampering i sådanne områder.
 Amtsrådet bør desuden for så vidt angår disse pladser overveje at stille  

 vilkår om, at pladsen kun må anvendes til korttidscampister, det vil sige,  

 campering under 4 ugers varighed.
Personlig tilladelse.
Selskaber m.v.
En tilladelse gives efter bekendtgørelsens § 2, stk. 3, til personer  

 (herunde juridiske personer som f.eks. aktieselskaber, anpartsselskaber,  

 kommanditselskaber og interessentskaber), og kan derfor ikke overdrages eller  

 på anden måde overføres til andre.
Ved ejerskifte skal der derfor indhentes  

 fornyet tilladelse fra amtsrådet.
Det følger heraf, at omdannelse af  

 ejerformen for en campingplads, hvorved pladsen overgår fra offentlig eje  

 eller privat eje til anden ejerform, f.eks. andels-, anparts-, eller  

 aktieselskaber, kræver fornyet tilladelse.
Udvidelse og ændring Der skal indhentes fornyet tilladelse fra amtsrådet til udvidelse af  

 pladsen.
Ændringer på pladsen som f.eks. ændring af forholdet mellem almindelig  

 campering og langtidscampering kræver også ny tilladelse.
Det samme gælder,  

 hvis der ønskes en udvidelse af den del af arealet, der anvendes til  

 opstilling af telte, campinghytter og vogne med henblik på udlejning.
 En kapacitetsudvidelse inden for samme areal kræver også en ny tilladelse,  

 bl.a. af hensyn til den øgede belastning af sanitære installationer og de  

 tilstødende områder.
 Ved en fornyet tilladelse til en eksisterende campingplads kan amtsrådet  

 tage den samlede tilladelse op til revision.
 Amtsrådet kan i forbindelse med meddelelse af tilladelse stille krav til  

 indretning af pladsen, jfr. § 3, stk. 2.
 Krav kan stilles i form af vilkår vedrørende pladsens indhegning og  

 afskærmning, placering, udformning og benyttelse af de på pladsen opstillede  

 hytter samt placering af de opstillede campingvogne.
Tidsbegrænset tilladelse Amtsrådet kan desuden meddele tidsbegrænset tilladelse.
Dette vil navnlig  

 kunne komme på tale ved selskabs- eller foreningsejede pladser.
På sådanne  

 pladser kan finde udskiftning sted af aktionærer, anpartshavere eller  

 medlemskreds, uden at dette er et ejer- eller brugerskift, der ifølge  

 campingreglementet ville indebære, at fornyet tilladelse skulle indhentes.
En  

 tidsbegrænset tilladelse vil i en sådan situation give amtsrådet mulighed  

 for, efter den i tilladelsen anførte årrække, at tage kravene til pladsen op  

 til en sådan vurdering, som ændrede forhold igennem årene kan begrunde.
Vilkår og betingelser Det bemærkes, at en udlejningstilladelse kan gives på vilkår, ligesom en  

 tilladelse kan betinges.
Bestemmelsen fastsætte ikke andet, end hvad der følger af almindelige  

 forvaltningsretlige regler.
Forskellen mellem en betinget tilladelse og en  

 tilladelse med vilkår er, at medens den omstændighed, at en betingelse ikke  

 opfyldes, indebærer, at tilladelsen anses for bortfaldet, vil ikke-opfyldelse  

 af vilkår kunne straffes, jfr. § 19. Først ved grove eller gentagne  

 overtrædelser af vilkår vil amtsrådet kunne inddrage tilladelsen.
Det kan  

 således være en skærpelse at meddele en tilladelse med angivelse af  

 betingelse, og denne mulighed bør normalt kun benyttes, hvis opfyldelse af  

 betingelser er afgørende for, at tilladelsen kan meddeles.
4.2. Pladser med stort antal permanent opstillede campingvogne Der kan forekomme tilfælde, hvor den overvejende del af en campingplads er  

 optaget af permanent opstillede campingvogne, således at pladsen har mistet  

 sin karakter af campingplads.
De indberetninger, som ejere af campingpladser  

 skal indsende hvert år i november måned, og som blev indsendt første gang 1.  

 november 1984, vil give et bredere kendskab hertil.
For sådanne pladser kan  

 der, når visse betingelser er opfyldt, se afsnit 3.2., etableres en  

 afviklingsordning efter § 2, stk. 2.
Hvis amtsrådet ikke ønsker en afvikling af en sådan plads, vil det kræve,  

 at pladsen, eller en del af den, registreres som værende af anden status end  

 campingplads, f.eks. områder for permanent opstilling af campingvogne  

 (»campingparker«). Amtsrådet bør inddrage kommunalbestyrelsen og  

 planstyrelsen i sine overvejelser med henblik på en løsning, der kan  

 indpasses i planlægningen og i forhold til sommerhusloven.
I  

 hovedstadsområdet bør Hovedstadsrådet tillige inddrages.
Regionplantillæg Sager om statusændring bør fremmes med henblik på en afklaring, når der  

 udarbejdes tillæg til regionplanerne i form af en registrering i forbindelse  

 hermed.
I hovedstadsområdet bør der ske en forhandling mellem Hovedstadsrådet  

 og amtsrådet.
Kommuneplan og lokalplan En mere detaljeret fastlæggelse af de omhandlede arealer bør finde sted i  

 forbindelse med kommunernes udarbejdelse af kommuneplaner.
Det bør i hvert  

 enkelt tilfælde overvejes konkret, hvorvidt der bør tilvejebringes lokalplan  

 for et sådant område.
Ved afgørelse heraf kan navnlig lægges vægt på områdets  

 størrelse, antallet af de opstillede vogne og på, om det omhandlede område  

 har en ledig kapacitet, der kan anvendes ved afvikling af permanente vogne på  

 andre pladser.
Lokalplan I en lokalplan kan f.eks. fastsættes bestemmelser om pladsens udformning,  

 beplantning og vognenes placering på pladsen.
Ved statusændring for en del af  

 en plads kan der tillige stilles krav til afgrænsningen i forhold til den  

 egentlige campingplads.
Der bør lægges vægt på, at der fortsat, selv efter en  

 statusændring, er tale om en form for campering.
F.eks. bør der for så vidt  

 angår afløb og sanitære forhold forudsættes fællesfaciliteter for de  

 opstillede vogne.
Hvor der statusændres for en del af en plads, kan der  

 fortsat anvendes samme fællesfaciliteter som den egentlige campingplads.
 For at hindre at disse områder overgår til helårsbeboelse bør der desuden  

 være bestemmelse i lokalplanen om, at vognene ikke må anvendes til  

 overnatning i perioden fra den 1. oktober til den 31. marts, bortset fra  

 kortvarige ferieophold, weekends eller lignende.
Kystnære områder Specielt for så vidt angår kystnære områder bemærkes, at det af  

 miljøministeriets cirkulære nr. 169 af 28. august 1981 om planlægning af  

 ferie- og fritidsbebyggelse fremgår, at det ved udarbejdelse af  

 sommerhusområder skal forudsættes, at de kystnære område skal friholdes for  

 yderligere udlæg af sommerhusområder.
Denne bestemmelse er dog ikke til hinder for, at der kan registreres et  

 område for permanent campingvognopstilling i et kystnært område, hvor der,  

 som forudsat, er tale om faktisk konstatering af status for et område, der i  

 forvejen anvendes lovligt til formålet.
Det er således ved denne vurdeing et  

 afgørende moment, at der ikke er tale om etablering af en ny type  

 sommerhusområde, men en form for beskrivelse af de faktiske forhold.
Tilladelse efter sommerhusloven.
Zoneloven.
 Opmærksomheden henledes på, at selv om et område som et resultat af  

 planlægningsmæssige overvejelser registreres som værende et område for  

 permanent opstilling af campingvogne, undtager denne omstændighed ikke ejeren  

 eller brugeren af pladsen fra at søge tilladelse efter sommerhusloven i  

 forbindelse med ændringer, udvidelse eller ejerskifte af sådanne pladser.
 Da der er tale om udlejning af ejendom til opførelse af beboelsesbygning,  

 skal tilladelse indhentes hos planstyrelsen, jfr. sommerhuslovens § 1, stk.  

 1, nr. 2, sammenholdt med § 2. Hvis der af særlige årsager foretages  

 statusændring uden lokalplan, kan der i en eventuel tilladelse efter by- og  

 landzoneloven eller sommerhusloven fastsættes vilkår vedrørende udformningen  

 på tilsvarende måde som nævnt i omtalen af lokalplanens bestemmelser.
Ikke udstykning Det er efter anvendelsen af disse områder med fælles faciliteter m.v. ikke  

 forudsat, at der skal ske udstykning af de enkelte lodder, og der bør i  

 lokalplanen eller planstyrelsens tilladelse efter sommerhusloven optages  

 bestemmelse om, at der ikke skal være mulighed for udstykning af området.  

 Dette indebærer, at en lejer af den enkelte lod ikke kan sikre sig en ret til  

 at bruge arealet for en længere tid end 10 år.
Byggeloven Ifølge byggelovens § 2, stk. 3, jfr. lovbekendtgørelse nr. 152 af 15.  

 april 1982, finder loven ikke anvendelse på transportable konstruktioner, som  

 opstilles på campingpladser, der er tilladt i medfør af lov om sommerhuse og  

 campering m.v.
 Selvom campingvogne ikke er transportable fordi de er permanent opstillet  

 på en statusændret plads (»campingpark«), vil disse campingvogne  

 dog fortsat være undtaget fra bygningslovgivningen, jfr. byggelovens § 2,  

 stk. 3, 2. pkt.
5. Campingpladsens benyttelse Mobilitet Campingreglementets benyttelsesbestemmelser som udtrykt i reglementets  

 kapitel III har til formål at sikre, at campingvogne, der står på pladsen,  

 har en høj grad af mobilitet, således at overgang til uønsket  

 sommerhusbebyggelse undgås.
Korttidscampering Der kan i den forbindelse navnlig peges på bestemmelsen i bekendtgørelsens  

 § 6, stk. 1, der fastsætter, at mindst halvdelen af en campingplads i  

 perioden den 1. juni til den 31. august skal reserveres for campering af ikke  

 over 4 ugers varighed.
Begrænset brugerkreds Reglen tilsikrer, at campingpladsen udnyttes bedst muligt under  

 hensyntagen til det pres, der er på landets rekreative områder, men gælder  

 dog ikke for campingpladser, som har begrænset brugerkreds.
Dette fremgår af  

 § 6, stk. 3. Ved »begrænset brugerkreds« forstås, at alene  

 medlemmer af en bestemt forening, ansatte i et bestemt firma eller andre  

 nærmere afgrænsede brugerkredse har adgang til pladsen.
 Krav om gyldigt campingpas eller lignende kan ikke bevirke, at pladsen  

 falder ind under reglen i § 6, stk. 3.
Vinteropbevaring og - campering Det kræver speciel tilladelse fra amtsrådet, hvis campingpladsen skal  

 benyttes til vintercampering eller vinteropbevaring af campingvogne i  

 perioden 1. november til 1. marts.
Det fremgår af § 7, stk. 1. Amtsrådets  

 tilladelse kan begrænse antallet af vogne samt fastsætte en øvre størrelse  

 for den del af pladsen, som kan benyttes hertil.
Amtsrådet kan desuden  

 fastsætte, at vinteropbevaring eller vintercampering skal finde sted på  

 nærmere angivet område af pladsen.
Amtsrådet skal ved meddelelse af sådan tilladelse især påse, at området  

 ikke overgår til fast beboelse.
Dette indebærer f.eks., at campingvogne ikke  

 må benyttes til ophold i perioden den 1. november til 1. marts, bortset fra  

 kortvarige ferieophold, weekends m.v., jfr. § 7, stk. 1.
Indberetning For at sikre overholdelse af reglerne i §§ 5 og 7 om benyttelse og  

 vinteropbevaring skal ejeren af campingpladsen hvert år afgive indberetning  

 til amtsrådet om de vogne, der henstår på pladsen den 1. november.  

 Anmeldelsespligten, som er foreskrevet i § 7, stk. 2 og 3, gælder for  

 samtlige pladser og omfatter alle campingvogne.
Amtsrådet kan forlange en  

 skriftlig indberetning, eventuelt på særlige blanketter, som optrykt i bilag  

 til nærværende cirkulære.
Hvis en indberetning ikke har fundet sted senest  

 30. november samme år, kan amtsrådet beslutte, at tilladelse efter § 2, § 7  

 eller § 8 inddrages, jfr. § 18 i campingreglementet.
Endvidere kan de vogne,  

 der står på pladsen, forlanges fjernet.
 Af indberetningen skal fremgå hver enkelt vogns placering på pladsen.  

 Denne oplysning vil sætte amtsrådet i stand til at føre tilsyn med forbudet  

 mod permanent campering.
 6. Hygiejniske forhold, brandmæssige foranstaltninger,  

 kapacitet m.v.
 Med hensyn til forhold, der angår campingpladsens hygiejniske forhold,  

 bemærkes det, at kommunalbestyrelsen har kompetence til at fastsætte regler  

 herfor.
Vandindvinding og spildevand For så vidt angår tilladelser til vandindvinding og afledning af  

 spildevand skal disse indhentes efter henholdsvis vandforsynings- og  

 miljøbeskyttelseslovgivningens regler herom.
Det vil normalt være amtsrådet/  

 Hovedstadsrådet, der skal meddele de pågældende tilladelser, men i visse  

 tilfælde, f.eks. hvis vandindvinding er under 3.000 kbm/ år, eller hvis  

 spildevandet tilsluttes offentligt spildevandsanlæg inden for anlæggets  

 kapacitet, meddeles tilladelsen af kommunalbestyrelsen.
Sanitære installationer De sanitære installationer (toiletter, vaske- og badefaciliteter)  

 indrettes efter almindelige hygiejniske regler i overensstemmelse med  

 kommunalbestyrelsens anvisning.
 Vejledende kan henvises til bestemmelserne i miljøministeriets  

 bekendtgørelse nr. 664 af 16. december 1982 (miljøreglementet), dog under  

 hensyntagen til de særlige forhold, der gælder for campingpladser.
Vedrørende beregninger af installationernes antal kan vejledende henvises  

 til Campingrådets krav.
Også med hensyn til handicapfaciliteter for de  

 pladser, der indrettes handicapvenligt, kan henvises til Campingrådets  

 vejledning på området.
 Installationerne bør placeres centralt i forhold til campingvogne, telte  

 og hytter, og som en generel regel bør der ikke være større gangafstand fra  

 disse end 200 m.
Der bør indrettes mindst et toilet for hver 20 personer.
Toiletterne bør  

 være adskilt for mænd og kvinder.
Halvdelen af herretoiletterne kan erstattes  

 af tilsvarende antal urinalkummer eller render af 60 cm pr. 20 personer.
Der  

 bør forefindes mindst et handicaptoilet på pladsen.
 Da mange mobile campingenheder medfører tørkloset, bør campingpladsen have  

 mindst en udslagskumme for tørklosetter og i umiddelbar tilslutning hertil  

 hensigtsmæssige rengøringsfaciliteter, som ikke bør anvendes til andet  

 formål.
Der bør være mindst en vaskeplads bestående af kumme eller bruser for hver  

 20 personer.
Bruseanlæg bør være med blandingsbatteri for varmt og koldt  

 vand.
Vaskepladsen bør være adskilt for mænd og kvinder.
Rengøring Toiletter og vaskerum skal i campingpladsens åbningsperiode rengøres i  

 fornødent omfang for at sikre en god hygiejnisk standard, dog mindst en gang  

 daglig.
Når mængden af campinggæster overstiger de tal, som antal toiletter  

 og vaskepladser er beregnet ud fra, bør rengøring udvides til mindst to gange  

 daglig.
Affaldsbeholdere Der skal opstilles egnede lukkede affaldsbeholdere i et sådant omfang, at  

 gangafstanden fra campingvogn, telt eller hytte normalt ikke overstiger 100  

 m.
Affaldsbeholderne skal tømmes tilstrækkeligt hyppigt til, at væsentlige  

 lugtgener undgås og overfyldning ikke finder sted.
Køkken Ved etablering af køkkenfaciliteter, fra hvilke der sælges eller udleveres  

 levnedsmidler til private, skal kommunalbestyrelsens tilladelse indhentes.  

 Dette vil i praksis som regel betyde, at levnedsmiddelkontrolenheden skal  

 godkende anlægget.
Fælleskøkken til brug for campisternes egen tilberedning  

 af egne fødevarer med egne køkkenredskaber er ikke omfattet af  

 bekendtgørelsen.
Der henvises i øvrigt til miljøministeriets bekendtgørelse  

 nr. 121 af 28. marts 1980 med senere ændringer om detailforhandling af  

 levnedsmidler.
 I øvrigt kan henvises til veterinærdirektoratets cirkulære af 11. januar  

 1980 vedrørende forsamlingshuskøkkener, hvori findes retningslinjer, der i et  

 vist omfang vil kunne finde anvendelse ved fælleskøkkener på campingpladser.
Myndighederne Amtsrådet kan ikke ved sin tilladelse stille betingelse om hygiejniske og  

 sanitære forhold, men amtsrådet kan ud fra en samlet vurdering af disse  

 forhold nægte at meddele tilladelse.
Som beregningsgrundlag kan anvendes  

 Campingrådets krav.
Reglen i § 4, hvorefter ansøgningen om tilladelse skal  

 sendes til amtsrådet gennem kommunalbestyrelsen, sikrer, at der etableres et  

 hensigtsmæssigt samarbejde om disse spørgsmål.
I denne forbindelse bør  

 kommunalbestyrelsen angive sit beregningsgrundlag.
Beregning af kapacitet Ved beregningen af pladsens kapacitet kan der tages udgangspunkt i, at 1  

 campingenhed svarer til 2-3 personer, og at 1 campingenhed også svarer til  

 200 kvm af campingpladsens samlede areal (bruttoareal), samt at 1  

 campingenhed svarer til ca. 100 kvm nettoareal.
Brandværnskrav Det bemærkes i øvrigt, at brandværnskravenes minimumsafstand sikrer et  

 vist minimalt nettoareal pr. campingenhed.
 Det er i § 9 fastsat, at afstanden mellem campingenhederne skal være 3 m.  

 Dette indebærer, at 2 telte, der tilsammen udgør en campingenhed, f.eks.  

 forældretelt og børnetelt, kan være placeret tættere sammen end 3 meter, når  

 blot afstanden til den næste enhed er mindst 3 m.
Reglen i § 9 forudsætter, at læsejl, afskærmning og lignende, der er opsat  

 sammen med teltet m.v., indgår i beregningen, således at de 3 m regnes fra  

 læsejl til læsejl.
Levende beplantning medregnes ikke.
Bestemmelsen  

 forhindrer ikke, at biler kan parkeres mellem campingenhederne.
Det er  

 pladsens daglige leder, det vil sige ejer, forpagter eller lejrchef, der skal  

 sørge for, at bestemmelsen overholdes, jfr. § 10.
I § 12 angives, at der skal være tydelige opslag om afstandskravet i § 9  

 og om forbudet i § 11 mod afbrænding af bål uden speciel tilladelse fra  

 campingpladsens daglige leder samt om, hvordan brandvæsenet alarmeres.
Om  

 tilsyn med brandværnsforanstaltninger se nedenfor, afsnit 7.
7. Tilsyn Det er amtsrådet, der påser overholdelsen af campingreglementet og de  

 vilkår, der er stillet for en tilladelse.
Dette har tidligere været en følge  

 af almindelige tilsynsregler, men er nu udtrykkeligt fastsat i  

 sommerhuslovens § 10 a, stk. 3, jfr. reglementet § 13.
 Dette indebærer, at amtsrådet bl.a. varetager tilsynet med overholdelsen  

 af reglerne for vinteropbevaring og vintercampering efter § 7 samt med  

 afviklingsordningen efter § 2, stk. 2. Dette sker ved hjælp af  

 campingpladsejerens indberetninger efter § 7, stk. 3.
I forbindelse med ophævelse af den hidtidige bestemmelse om at  

 campingvogne skal være registreret efter færdselsloven, kan man rejse det  

 spørgsmål, hvorledes amtsrådet skal forholde sig overfor tidligere  

 afgørelser, der har vilkår om, at campingvogne skal være registreret efter  

 færdselsloven.
Her er situationen den, at tidligere afgørelsers vilkår, om at  

 campingvogne på en campingplads skal være registrerede efter færdselsloven,  

 må anses for bortfaldet.
Færdselslovens registreringspligt kan derfor ikke  

 opretholdes overfor sådanne vogne, medmindre pligten tillige følger af  

 færdselsloven, jfr. ovenfor, afsnit 3.1. Reglementet indebærer, at vogne, som  

 ikke er registreret efter færdselsloven, skal kunne identificeres i  

 overensstemmelse med § 5, stk. 4. Om amtsrådet kan iværksætte en  

 afviklingsordning efter § 2, stk. 2, afhænger af, om betingelserne for en  

 sådan ordning i øvrigt er til stede, jfr. afsnit 3.2.
 Amtsrådene vil heller ikke i fremtidige afgørelser i medfør af  

 campingreglementet kunne fastsætte, at campingvogne på campingpladser skal  

 være registrerede efter færdselsloven.
Tilsyn med hygiejniske forhold Da kommunalbestyrelsen er ansvarlig myndighed for så vidt angår de  

 hygiejniske forhold, bestemmer bekendtgørelsens § 14, at kommunalbestyrelsen  

 er tilsynsmyndighed for så vidt angår disse forhold.
I tilsyns- og kontrolfunktionen vil det være hensigtsmæssigt at inddrage  

 embedslægeinstitutionen i de tilfælde, hvor der er tale om nyanlæg eller  

 ændring af bestående anlæg.
Embedslægeinstitutionen bør endvidere inddrages,  

 hvis der opstår situationer, der kan medføre særlig risiko for den  

 menneskelige sundhed.
I øvrigt udføres rutinemæssige tilsyn og kontrol på  

 kommunalbestyrelsens vegne som regel af miljø- og  

 levnedsmiddelkontrolenheden.
Der bør mindst foretages et årligt tilsyn i  

 højsæsonen 1. juni til 31. august.
Tilsyn med brandforhold Bestemmelsen i § 13, om at kommunens brandmyndighed har tilsyn med  

 brandværnsforanstaltninger på campingpladser, indeholder ikke nogen løbende  

 tilsynsforpligtelse.
Men hvis kommunen i forbindelse med sit tilsyn med de  

 hygiejniske forhold konstaterer brandfarlige forhold, rettes henvendelse til  

 den stedlige brandmyndighed.
8. Klage Det fremgår af bekendtgørelsens § 16, stk. 1, at amtsrådets afgørelse  

 efter campingreglementet kan påklages til planstyrelsen.
Planstyrelsens  

 afgørelse kan påklages til miljøministeren.
Der er ikke i sommerhusloven eller campingreglementet fastsat bestemmelser  

 om klagefrist eller klageberettigelse.
Efter almindelige forvaltningsretlige  

 regler er enhver med individuel, væsentlig interesse klageberettiget.
Selvom  

 der ikke er foreskrevet nogen klagefrist, vil klageretten bortfalde, hvis den  

 pågældende lader en efter forholdene urimelig lang tid hengå, inden klage  

 indgives.
 Det følger videre af § 16, stk. 2, at kommunalbestyrelsens vilkår efter §  

 13 om pladsens sanitære installationer m.v. og kommunalbestyrelsens afgørelse  

 efter § 14 om hygiejniske forhold ikke kan påklages til højere administrativ  

 myndighed.
 Det bemærkes, at kommunalbestyrelsens og amtsrådets afgørelser vedrørende  

 vandforsyning og spildevand kan påklages til miljøstyrelsen i medfør af  

 vandforsyningsloven og miljøbeskyttelsesloven.
9. Forholdet til anden lovgivning De i henhold til sommerhusloven givne tilladelser medfører ikke, at der  

 ikke også skal indhentes tilladelser, dispensationer m.v. i henhold til anden  

 lovgivning.
 Amtsrådet bør bistå ansøgeren med at konstatere, hvilke tilladelser der er  

 nødvendige efter anden lovgivning.
 Således kræves f.eks. tilladelse efter by- og landzoneloven, jfr.  

 lovbekendtgørrelse nr. 446 af 3. oktober 1985, blandt andet til opførelse af  

 bygninger på en campingplads, der ligger i landzone.
 Opmærksomheden henledes på færdselslovens regler om registrering.
 Campingvogne med udenlandske ejere eller brugere og campingvogne tilvirket  

 i udlandet er, når disse bruges i Danmark, omfattet af samme regler, som  

 gælder for danske campingvogne.
10. Campingrådet Campingrådet (tidligere Det danske Lejrpladsudvalg) er et organ under  

 Friluftsrådet og Danmarks Turistråd.
Rådet foretager godkendelse, klassificering og tilsyn af campingpladser i  

 henhold til de af rådet opstillede særlige krav bl.a. med henblik på  

 udgivelse af »Officiel fortegnelse over godkendte campingpladser i  

 Danmark«.
Rådet varetager tillige rådgivende virksomhed samt  

 uddannelsesvirksomhed over for campingpladsejere og lejrchefer, ligesom det  

 forestår den campingpas-ordning, som er gældende for de af rådet godkendte  

 campingpladser.
 Campingrådet arbejder i Friluftsrådets regie og i samarbejde med  

 campingorganisationerne ved hjælp af rådets sekretariat og konsulenter.
