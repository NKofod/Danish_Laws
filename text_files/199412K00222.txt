Nr LSF 222 Forslag til Lov om ændring af lov om forsikringsvirksomhed (Syge- og  

 ulykkesforsikring)1) Fremsat af erhvervsministeren (Mimi Jakobsen) den 19. april 1995 Vedtaget ved tredjebehandling den 18. maj 1995 Lov nr. 369 af 14/06/1995 § 1 I lov om forsikringsvirksomhed, jf. lovbekendtgørelse nr. 963 af 29.  

 november 1994, foretages følgende ændringer:
 1. § 8 affattes således:
»§ 8. Livsforsikringsvirksomhed må ikke i samme selskab  

 forenes med anden forsikringsvirksomhed.
Livsforsikringsselskaber kan dog ud  

 over livsforsikringsvirksomheden udøve virksomhed inden for  

 forsikringsklasserne 1 og 2, jf. bilag 2. Endvidere kan genforsikring af  

 livsforsikring og anden forsikring udøves af samme selskab.
 Stk. 2. Finanstilsynet kan fastsætte nærmere bestemmelser om  

 afgrænsning af den forsikringsvirksomhed, som livsforsikringsselskaber kan  

 udøve, og om afgrænsning af den forsikringsvirksomhed, som andre  

 forsikringsselskaber kan udøve.
Stk. 3. Sker der ændringer i de i stk. 2 nævnte afgrænsninger, kan  

 et forsikringsselskab, som hidtil har kunnet udøve den samlede virksomhed  

 inden for samme selskab, fortsætte hermed.
Finanstilsynet kan fastsætte  

 nærmere vilkår herfor.
Stk. 4. Finanstilsynet fastsætter bestemmelser om, i hvilket  

 omfang livsforsikringsselskabernes risici under forsikringsklasserne 1 og 2,  

 jf. bilag 2, er omfattet af denne lovs særlige regler for  

 livsforsikringsvirksomhed.« 2. I § 30, stk. 1, ændres »Et livsforsikringsselskabs  

 tekniske grundlag m.v.« til: »Det tekniske grundlag m.v. for  

 livsforsikringsvirksomhed«.
 3. I § 73, stk. 5, ændres »livsforsikring« til:  

 »livsforsikringsselskaber«.
 4. Efter § 144 indsættes som § 144 a:
»§ 144 a.
Finanstilsynet fastsætter nærmere regler for  

 transaktioner, der indgås mellem et forsikringsselskab og virksomheder, der  

 direkte eller indirekte er forbundet med forsikringsselskabet som  

 dattervirksomheder, associerede virksomheder, moderselskaber eller som  

 moderselskabets associerede virksomheder og øvrige dattervirksomheder.« 5. Overskriften til kapitel 15 affattes således:
 »Administration af et livsforsikringsselskabs  

 forsikringsbestand«.
 6. I § 151, stk. 1, affattes 1. pkt. således:
»Tages et livsforsikringsselskabs forsikringsbestand under  

 administration i henhold til § 250 eller § 253, skal selskabets koncession  

 tilbagekaldes.« 7. I § 151, stk. 2, 1. pkt., stk. 4, 2. pkt., to steder i  

§ 154, stk. 2, § 250, stk. 1, nr. 4, og stk. 3, ændres  

 »livsforsikringshensættelserne« til: »de forsikringsmæssige  

 hensættelser«.
 8. I § 155, stk. 1, 1. pkt., og § 158, stk. 1,  

 ændres »livsforsikringsselskaber« til:  

 »forsikringsselskaber«.
 9. Overskriften til kapitel 16 affattes således:
 »Overdragelse af en forsikringsbestand«.
 10. I § 157, stk. 1, 1. pkt., § 168 b og § 250, stk.  

 2-4, ændres »livsforsikringsbestand« til:  

 »forsikringsbestand«.
 11. I § 157, stk. 2, ændres »Ved overdragelsen kan  

 der« til: »For så vidt angår livsforsikringsvirksomhed, kan der i  

 forbindelse med overdragelsen«.
 12. Kapitel 17 ophæves.
 13. I § 166, stk. 1, 1. pkt., og stk. 2, nr. 2,  

 udgår »eller § 160«.
 14. I § 168 a, stk. 1, udgår »eller 17«.
 15. I § 176, stk. 4, ændres »der driver anden  

 forsikringsvirksomhed end livsforsikringsvirksomhed« til: »der ikke  

 driver livsforsikringsvirksomhed«.
 16. I § 210 l ændres »§ 159« til: »§  

 157«.
 17. § 242, stk. 3, nr. 2 , affattes således:
 »2) forsikringsselskaber, der ikke udøver  

 livsforsikringsvirksomhed,».
 18. I § 250, stk. 5, ændres  

 »livsforsikringsbestanden« til: »forsikringsbestanden«.
 19. I § 251, stk. 1, ændres »der driver anden  

 virksomhed end livsforsikringsvirksomhed« til: »der ikke driver  

 livsforsikringsvirksomhed«.
 20. I § 257 a ændres »livsforsikringsselskabers  

 almindelige forsikringsbetingelser« til: »almindelige  

 forsikringsbetingelser for livsforsikringsvirksomhed«.
§ 2 Loven træder i kraft den 1. juli 1995.
Oprindeligt fremsat forslag § 1 I lov om forsikringsvirksomhed, jf. lovbekendtgørelse nr. 963 af 29.  

 november 1994, foretages følgende ændringer:
 1. § 8 affattes således:
»§ 8. Livsforsikringsvirksomhed må ikke i samme selskab  

 forenes med anden forsikringsvirksomhed.
Livsforsikringsselskaber kan dog ud  

 over livsforsikringsvirksomheden udøve virksomhed inden for  

 forsikringsklasserne 1 og 2, jf. bilag 2. Endvidere kan genforsikring af  

 livsforsikring og anden forsikring udøves af samme selskab.
 Stk. 2. Finanstilsynet kan fastsætte nærmere bestemmelser om  

 afgrænsning af den forsikringsvirksomhed, som livsforsikringsselskaber kan  

 udøve, og om afgrænsning af den forsikringsvirksomhed, som andre  

 forsikringsselskaber kan udøve.
Stk. 3. Sker der ændringer i de i stk. 2 nævnte afgrænsninger, kan  

 et forsikringsselskab, som hidtil har kunnet udøve den samlede virksomhed  

 inden for samme selskab, fortsætte hermed.
Finanstilsynet kan fastsætte  

 nærmere vilkår herfor.
 Stk. 4. Finanstilsynet fastsætter bestemmelser om, i hvilket  

 omfang livsforsikringsselskabernes risici under forsikringsklasserne 1 og 2,  

 jf. bilag 2, er omfattet af denne lovs særlige regler for  

 livsforsikringsvirksomhed.«.
 2. I § 30, stk. 1, ændres »Et livsforsikringsselskabs  

 tekniske grundlag m.v.« til: »Det tekniske grundlag m.v. for  

 livsforsikringsvirksomhed«.
 3. I § 73, stk. 5, ændres »livsforsikring« til:  

 »livsforsikringsselskaber«.
 4. Efter § 144 indsættes som en ny § 144a:
»§ 144a.
Finanstilsynet fastsætter nærmere regler for  

 transaktioner, der indgås mellem et forsikringsselskab og virksomheder, der  

 direkte eller indirekte er forbundet med forsikringsselskabet som  

 dattervirksomheder, associerede virksomheder, moderselskaber eller som  

 moderselskabets associerede virksomheder og øvrige dattervirksomheder.«.
 5. Overskriften til kapitel 15 affattes således:
 »Administration af et livsforsikringsselskabs  

 forsikringsbestand«.
 6. I § 151, stk. 1, affattes 1. pkt. således:
 »Tages et livsforsikringsselskabs forsikringsbestand under  

 administration i henhold til § 250 eller § 253, skal selskabets koncession  

 tilbagekaldes.«.
 7. I § 151, stk. 2, 1. pkt., stk. 4, 2. pkt., to steder i  

§ 154, stk. 2, § 250, stk. 1, nr. 4, og stk. 3, ændres  

 »livsforsikringshensættelserne« til: »de forsikringsmæssige  

 hensættelser«.
 8. I § 155, stk. 1, 1. pkt., og § 158, stk. 1,  

 ændres »livsforsikringsselskaber« til:  

 »forsikringsselskaber«.
 9. Overskriften til kapitel 16 affattes således:
 »Overdragelse af en forsikringsbestand«.
 10. I § 157, stk. 1, 1. pkt., § 168 b, § 250, stk. 2-4,  

 ændres »livsforsikringsbestand« til:  

 »forsikringsbestand«.
 11. I § 157, stk. 2, ændres »Ved overdragelsen kan  

 der« til: »For så vidt angår livsforsikringsvirksomhed, kan der i  

 forbindelse med overdragelsen«.
 12. Kapitel 17 ophæves.
 13. I § 166, stk. 1, 1. pkt., og stk. 2, nr. 2,  

 udgår: »eller § 160«.
 14. I § 168 a, stk. 1, udgår: »eller 17«.
 15. I § 176, stk. 4, ændres »der driver anden  

 forsikringsvirksomhed end livsforsikringsvirksomhed« til: »der ikke  

 driver livsforsikringsvirksomhed«.
 16. I § 210 l ændres »§ 159« til: »§  

 157«.
 17. § 242, stk. 3, nr. 2 , affattes således:
 »2) forsikringsselskaber, der ikke udøver  

 livsforsikringsvirksomhed,».
 18. I § 250, stk. 5, ændres  

 »livsforsikringsbestanden« til: »forsikringsbestanden«.
 19. I § 251, stk. 1, ændres »der driver anden  

 virksomhed end livsforsikringsvirksomhed« til: »der ikke driver  

 livsforsikringsvirksomhed«.
 20. I § 257 a ændres »livsforsikringsselskabers  

 almindelige forsikringsbetingelser« til: »almindelige  

 forsikringsbetingelser for livsforsikringsvirksomhed«.
§ 2 Loven træder i kraft den 1. juli 1995.
Bemærkninger til lovforslaget Almindelige bemærkninger 1. Baggrund Ved lov nr. 1122 af 21. december 1994 om ændring af lov om beskatningen af  

 pensionsordninger m.v. bortfaldt fradragsretten for syge- og  

 ulykkesforsikringer, der er tegnet af skadesforsikringsselskaber.
 Afskaffelsen af fradragsretten betyder, at præmierne for disse  

 forsikringer vil stige så meget for forsikringstagerne, at mange af disse  

 næppe ønsker at opretholde forsikringsdækningen.
I forbindelse med Skatteudvalgets behandling af lovændringen gav  

 erhvervsministeren tilsagn om at fremsætte nærværende ændringslov, jf.  

 betænkning til lovforslag nr.
L 89, afgivet af Skatteudvalget den 13.  

 december 1994. De foreslåede ændringer af lov om forsikringsvirksomhed  

 medfører, at alle forsikringer inden for skadesforsikringsklasserne 1 og 2,  

 Ulykker og Sygdom, kan tegnes af livsforsikringsselskaber.
Herved kan syge-  

 og ulykkesforsikringer med løbende udbetalinger fortsat tegnes med  

 skattefradragsret for indbetalingerne.
 Hensigten med lovforslaget er hverken at skærpe reglerne for syge- og  

 ulykkesforsikringer eller at lempe reglerne for livsforsikringer.
 Endvidere foreslås, at Finanstilsynet får en hjemmel svarende til bank- og  

 sparekasselovens § 27a til at regulere koncerninterne transaktioner, som  

 indgås af et forsikringsselskab.
2. Ændring af lov om forsikringsvirksomhed Bestemmelsen i § 8 i lov om forsikringsvirksomhed, hvorefter livs- og  

 skadesforsikringsvirksomhed ikke må udøves af samme selskab, foreslås ændret,  

 således at livsforsikringsselskaberne kan tegne syge- og ulykkesforsikringer.
I dag har skadesforsikringsselskaber mulighed for at tegne rene syge- og  

 ulykkesforsikring.
Livsforsikringsselskabernes tilsvarende produkter er  

 indeholdt i såkaldte komplementære forsikringer.
Herved forstås, at der i  

 tilkytning til en livsforsikring tilbydes en forsikring mod  

 legemesbeskadigelse, herunder erhvervsudygtighed, og forsikring mod dødsfald  

 som følge af ulykkestilfælde og forsikring mod invaliditet som følge af  

 ulykkestilfælde eller sygdom.
Livsforsikringsselskabernes produkter  

 indeholder i modsætning til skadesforsikringsprodukter typisk karakteristika  

 som flerårig præmiefastsættelse for aftalte ydelser, opsparing, genkøbsværdi,  

 mulighed for fripolice (dvs. hvilende forsikring) og ret til bonus.
De her  

 omhandlede komplementære syge- og ulykkesforsikringer indeholder disse  

 karakteristika.
For skadesforsikring gælder typisk, at hver præmie skal dække  

 risikoen og omkostningerne i perioden indtil næste præmiebetaling.
Forskellen  

 mellem de to typer af virksomhed gør tilsynsformen forskellig, alt efter om  

 der er tale om skades- eller livsforsikringsvirksomhed.
 Det er forudsætningen, at livsforsikringsselskaber fortsat vil tilbyde  

 sådanne komplementære forsikringer, ligesom det forventes, at  

 forsikringskunderne fortsat vil bevare de forsikringer, de har tegnet.
Den regulering af syge- og ulykkesforsikringer, som Finanstilsynet  

 bemyndiges til at fastsætte, skal tage udgangspunkt i et hensyn til  

 livsforsikringskunderne i selskaberne.
Dette hensyn varetages gennem en  

 særskilt forvaltning af virksomheden vedrørende disse forsikringer, samt ved  

 at denne virksomhed også bør være omfattet af aktuarens ansvarsområde.  

 Metoderne til beregning af hensættelserne for alle syge- og  

 ulykkesforsikringer, der tegnes af livsforsikringsselskaber, skal omtales i  

 aktuarens årlige beretning til Finanstilsynet.
Forsikringstagerne skal  

 informeres om forskellen i tilsynsreglerne i forbindelse med tegning af syge-  

 og ulykkesforsikringer i livsforsikringsselskaber.
For syge- og ulykkesforsikringer er det imidlertid på visse punkter  

 berettiget at lade livsforsikringsreglerne finde anvendelse.
Det foreslås  

 derfor, at Finanstilsynet gives bemyndigelse til udstedelse af en  

 bekendtgørelse, der nærmere fastlægger, i hvilken udstrækning  

 livsforsikringsselskabernes tegning af syge- og ulykkesforsikringer er  

 omfattet af lov om forsikringsvirksomheds særskilte regler for  

 livsforsikringsvirksomhed.
Ligeledes skal der foretages ændringer i  

 bekendtgørelser udstedt i medfør af loven, herunder i solvens-, koncessions-  

 og regnskabsbekendtgørelsen for livsforsikring.
3. Høring Lovforslaget har været udsendt i høring hos Advokatrådet, AMP-Samarbejdet,  

 Arbejdsmarkedspensionsrådet (AMPR), Arbejderbevægelsens Erhvervsråd,  

 Assurandør-Societetet, Dansk Industri, Den Danske Aktuarforening,  

 Finansministeriet, Finansrådet, Forbrugerrådet, Foreningen af  

 Firmapensionskasser, Justitsministeriet, Liberale Erhvervs Råd,  

 Skatteministeriet og Økonomiministeriet.
4. Administrative og statsfinansielle konsekvenser Lovforslaget skal som nævnt ses i sammenhæng med lovforslag L 89, vedtaget  

 som lov nr. 1122 af 21. december 1994. Med denne lov blev fradragsretten for  

 præmier på forsikringer tegnet i skadesforsikringsselskaber afskaffet.  

 Lovforslaget forventes ikke at få administrative eller statsfinansielle  

 konsekvenser.
5. EF's 3. livsforsikringsdirektiv Efter artikel 13 i 1. livsforsikringsdirektiv, som ændret ved artikel 16 i  

 3. livsforsikringsdirektiv, er hovedreglen, at livs- og  

 skadesforsikringsvirksomhed ikke må udøves af samme selskab.
Medlemsstaterne  

 kan dog efter stk. 2 tillade, at livsforsikringsselskaber kan få koncession  

 til skadesforsikringsklasse 1 og 2, dvs. syge- og ulykkesforsikringer.
Ved  

 implementeringen af 3. livsforsikringsdirektiv ved lov nr. 363 af 18. maj  

 1994, valgte man ikke at anvende denne mulighed, idet der ikke sås behov  

 herfor, jf. afsnit 3.09. i »Rapport om gennemførelsen af 3.  

 skadesforsikringsdirektiv og 3. livsforsikringsdirektiv«, udgivet af  

 Finanstilsynet, december 1993. Først ved den nævnte ændring af lov om  

 beskatningen af pensionsordninger m.v. er der opstået behov for at anvende  

 bestemmelsen.
Efter artikel 14 i 1. livsforsikringsdirektiv skal der oprettes særskilt  

 forvaltning for livs- og skadesforsikringsvirksomhed på en sådan måde, at »- der ikke sker tilsidesættelse af de livs- og skadesforsikredes  

 respektive interesser, og navnlig for at overskuddet hidrørende fra  

 livsforsikring kommer de livsforsikrede til gode, på samme måde som hvis  

 foretagendet kun udøvede livsforsikringsvirksomhed; - de finansielle minimumsforpligtelser, navnlig den solvensmargen, der  

 påhviler en af virksomhedsformerne i henhold enten til dette direktiv eller  

 til det første samordningsdirektiv vedrørende skadesforsikring, ikke bæres af  

 den anden form for virksomhed.«.
 Samtidig kan medlemsstaterne dog efter artikel 13, stk. 4, i 1.  

 livsforsikringsdirektiv, som ændret ved artikel 16 i 3.  

 livsforsikringsdirektiv, fastsætte, at livsforsikringsselskaber, der har  

 koncession til at tegne syge- og ulykkesforsikringer, for hele virksomheden  

 skal anvende regnskabsreglerne for livsforsikringsvirksomhed.
6. Erhvervsøkonomiske og miljømæssige konsekvenser Med en opretholdelse af den gældende retstilstand på forsikringsområdet må  

 lov nr. 1122 af 21. december 1994 antages at få samfundsmæssigt uheldige  

 konsekvenser for omfanget af tegning af visse syge- og ulykkesforsikringer  

 med løbende udbetalinger, idet det må forventes, at mange af de  

 invalideforsikringer, der hidtil er blevet tegnet i  

 skadesforsikringsselskaber, ikke fremover vil blive tegnet.
 Forslaget forventes ikke at få miljømæssige konsekvenser.
Bemærkninger til lovforslagets enkelte bestemmelser Til § 1 Til nr. 1 (§ 8) Den foreslåede ændring af stk. 1 giver livsforsikringsselskaber adgang til  

 at tegne selvstændige syge- og ulykkesforsikringer.
 I stk. 2 og 3 foreslås alene konsekvensændringer.
I det ny stk. 4 gives Finanstilsynet hjemmel til at fastlægge, i hvilket  

 omfang der af hensyn til selskabernes livsforsikringskunder er behov for, at  

 lovens særlige regler for livsforsikring skal finde anvendelse for syge- og  

 ulykkesforsikringer.
Det drejer sig bl.a. om regler for ansvarshavende aktuar  

 (§ 89, stk. 2-7) og investeringsregler (§§ 129 og 131).
 Baggrunden herfor er dels artikel 13, stk. 2, i 1.  

 livsforsikringsdirektiv, som ændret ved artikel 16 i 3.  

 livsforsikringsdirektiv, hvorefter medlemsstaterne kan fastsætte, at  

 livsforsikringsselskaber kan få koncession til at tegne syge- og  

 ulykkesforsikringer, dels stk. 4 i samme artikel, hvorefter det kan  

 fastsættes, at sådanne selskaber skal aflægge regnskab for virksomheden som  

 helhed efter regnskabsreglerne for livsforsikring, og dels artikel 14 i 1.  

 livsforsikringsdirektiv, hvorefter der skal oprettes særskilt forvaltning for  

 at sikre de livs- og skadesforsikredes respektive interesser.
Det kan ikke undgås, at regelsættet for samme forsikringstype kan være  

 forskelligt afhængigt af, om forsikringen indgår som en komplementær  

 forsikring i en livsforsikring eller er en selvstændig skadesforsikring.  

 Hensynet til livsforsikringskunder samt subsidiært anvendelsen af  

 regnskabsregler og praksis fra livsforsikringsselskabernes virksomhed i  

 øvrigt medfører imidlertid, at visse principper for tilsyn med  

 livsforsikringsvirksomhed vil finde tilsvarende anvendelse på syge- og  

 ulykkesforsikringer, der er tegnet i livsforsikringsselskaber.
Derfor  

 foreslås, at der i aktuarens årlige beretning til Finanstilsynet, jf. § 89,  

 stk. 6, skal redegøres udførligt for metoderne til beregning af  

 hensættelserne m.v. samt overskudsfordeling for de i livsforsikringsselskaber  

 tegnede syge- og ulykkesforsikringer.
Herved opnås, at de nødvendige  

 praktiske foranstaltninger til opfyldelse af den særskilte forvaltning vil  

 være forholdsvis enkle at gennemføre for forsikringsselskaberne.  

 Finanstilsynet har efter § 131, stk. 8, hjemmel til at fastsætte regler for  

 registrering af aktiver til dækning af disse hensættelser.
 Efter artikel 13, stk. 7, i 1. livsforsikringsdirektiv, som ændret ved  

 artikel 16 i 3. livsforsikringsdirektiv, skal bestemmelserne vedrørende  

 udøvelse af livs- og skadesforsikring i samme selskab tages op til fornyet  

 behandling inden den 31. december 1999. Regeringen vil i den forbindelse søge  

 at opretholde de i denne ændringslov givne regler.
Til nr. 2-3 og 5-7 (§§ 30 og 73, kapitel 15 og § 250) Der er tale om konsekvensændringer som følge af forslagets nr. 1.
Til nr. 4 Bestemmelsen er en parallel til lov om banker og sparekassers § 27a, der  

 trådte i kraft den 1. januar 1995 (lov nr. 1090 af 21. december 1994). Ved  

 bestemmelsens indførelse er der, får så vidt angår koncerninterne  

 transaktioner, skabt overensstemmelse mellem reglerne på bank- og  

 forsikringsområdet.
 Baggrunden for bestemmelsen er, at der for finansielle koncerner består  

 særlige risici, så som risikoen for at økonomiske svagheder i et selskab  

 rammer et andet, den såkaldte »smittefare«, og tilfælde af de facto  

 hæftelse, ligesom der består en risiko for udvanding af det enkelte selskabs  

 selvstændighed.
 Når et forsikringsselskab indgår i en koncern, er det vigtigt at forsøge  

 at begrænse disse risici, herunder at der ikke ved koncerninterne  

 transaktioner sker indirekte kapitaloverførsler koncernselskaberne imellem.
 For at sikre forsikringsselskabet bedst muligt bemyndiges Finanstilsynet  

 til at fastsætte nærmere regler for, hvilke krav der stilles til  

 forsikringsselskabets ledelse og revision i forbindelse med koncerninterne  

 transaktioner.
 Finanstilsynet har ved vejledning af 15. juli 1992 vedrørende  

 koncerninterne transaktioner tidligere orienteret branchen om, hvilke krav og  

 retningslinier Finanstilsynet har skønnet skulle være opfyldt bl.a. i  

 relation til reglerne om retvisende regnskaber.
 Alle former for koncerninterne transaktioner er omfattet af bestemmelsen,  

 herunder alle engagementer, så som lån og garantier, køb og salg af aktiver  

 samt aftaler om administration eller porteføljemanagement etc.
Til nr. 8-12 (kapitel 16 og 17) Der har hidtil været særskilte regler for overdragelse af  

 livsforsikringsbestande (kapitel 16) og skadesforsikringsbestande (kapitel  

 17). Da det fremtidig ikke vil være udelukket, at syge- og  

 ulykkesforsikringer kan overføres mellem skadesforsikringsselskaber og  

 livsforsikringsselskaber, foreslås de to (stort set identiske) regelsæt slået  

 sammen.
Det indebærer ingen ændringer i retstilstanden i øvrigt.
Til nr. 13 og 14 (§§ 166 og 168 a) Der er tale om konsekvensændringer som følge af forslagets nr. 11.
Til nr. 15 (§ 176) Der er tale om konsekvensændringer som følge af forslagets nr. 1.
Til nr. 16 (§ 210 l) Der er tale om en konsekvensændring som følge af forslagets nr. 11.
Til nr. 17-20 (§§ 242, 250, 251 og 257 a) Der er tale om konsekvensændringer som følge af forslagets nr. 1.
Til § 2 Bortfaldet af fradragsret for invalideforsikringer i  

 skadesforsikringsselskaber har virkning fra og med indkomståret 1996. For at  

 give selskaberne mulighed for at foretage de fornødne tilpasninger foreslås,  

 at nærværende lov træder i kraft den 1. juli 1995.
(* 1) Loven indeholder bestemmelser, der gennemfører dele af Rådets  

 direktiv nr. 92/96/EØF, EF-Tidende Nr.
L 360 s. 1.
