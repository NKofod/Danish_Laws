 Tilsynet fandt, at en af et kreditkortselskab påtænkt garantiordning  

 var en livsforsikring, idet en afgørende betingelse for, at garantidækningen  

 trådte i kraft, var kortindehaverens død.
Ordningen var følgelig omfattet af Lov om forsikringsvirksomhed Et kreditkortselskab forespurgte, om en påtænkt garantiordning var  

 omfattet af forsikringsbegrebet efter lov om forsikringsvirksomhed.
 Garantiordningen skulle i tilfælde af kortindehaverens død som følge af  

 sygdom eller ulykke dække det til enhver tid stående saldobeløb (dog med en  

 maksimumgrænse) på et af selskabet udstedt privat kreditkort, således at  

 kontoen ville blive nulstillet (saldogaranti).
 Kortindehaveren skulle løbende erlægge et vederlag for at være omfattet af  

 ordningen.
 Livsforsikring er i henhold til det almindelige forsikringstekniske begreb  

 karakteriseret ved, at der er tale om en forsikringsart, hvor menneskers liv  

 eller død er den relevante forsikringsbegivenhed.
Finanstilsynet udtalte, at garantiordningen var at ligestille med et  

 forsikringsprodukt, da det af den påtænkte garantiordning fremgik, at en  

 afgørende betingelse for, at garantidækningen trådte ikraft, var  

 kortindehaverens død.
Ordningen måtte, såfremt den skulle udbydes, afdækkes i  

 et forsikringsselskab, der havde koncession i henhold til lov om  

 forsikringsvirksomhed.
