 Konkurrenceankenævnet har ophævet Konkurrencerådets afgørelse om, at  

 der skulle optages forhandlinger efter konkurrencelovens § 11 med Danmarks  

 Apotekerforening om ophævelse af foreningens vedtægters § 1, stk. 2 og 3,  

 stk. 1.
 Ankenævnet lagde ved afgørelsen bl.a. vægt på, at  

 vedtægtsbestemmelserne ikke rækker ud over den offentlige regulering på  

 området, hvorfor konkurrencelovens § 11 ikke kan tages i anvendelse, jf.  

 konkurrencelovens § 2, nr. 1.
År 1995, den 8. marts afsagde Konkurrenceankenævnet i sagen j.nr.  

 94-31.076 Danmarks Apotekerforening ctr.
Konkurrencerådet sålydende:
K E N D E L S E 1. Ved skrivelse af 19. maj 1994 har advokat Niels Fisch-Thomsen på vegne  

 Danmarks Apotekerforening klaget over en af Konkurrencerådet den 27. april  

 1994 truffet afgørelse, hvorved rådet i medfør af konkurrencelovens § 11 har  

 besluttet, at der skal optages forhandlinger med klageren med henblik på at  

 få ophævet eller ændret nogle bestemmelser i dennes vedtægter, herunder §§ 1,  

 stk. 2, og 3, stk. 1.
 Klageren har påstået afgørelsen ophævet for så vidt angår de nævnte  

 bestemmelser.
 Konkurrencerådet har påstået afgørelsen stadfæstet.
 Sagen har været mundtligt forhandlet.
 2.a Konkurrencerådets skrivelse af 27. april 1994 er sålydende:
 »Som det vil være foreningen bekendt, har advokat Bjørn  

 Høberg-Petersen på vegne apoteker (S) . . . henvendt sig til  

 Konkurrencerådet med en række spørgsmål, der vedrører foreningens vedtægter  

 set i relation til konkurrenceloven.
 Anledningen til henvendelsen er den af foreningen foranledigede kollegiale  

 sag mod apoteker (S) for i strid med vedtægterne at have indgået en  

 distributionsaftale med Medivet ApS om formidling af bonus til dyrlæger, og  

 er en opfølgning af en tidligere henvendelse med baggrund i samme kollegiale  

 sag.
 Den første henvendelse fra advokat Bjørn Høberg-Petersen endte foreløbigt  

 med den af Konkurrencerådet fremsendte skrivelse af 15. juni 1993 til  

 Danmarks Apotekerforening.
 Det fremgik heraf, at rådet under henvisning til den af  

 Sundhedsministeriet netop da udstedte bekendtgørelse om reklame for  

 lægemidler fandt, at Medivets bonusformidling til dyrlægerne herefter ville  

 blive anset for ulovlig og at aftalen mellem (S) og Medivet ville falde væk.
 Rådet fandt, at en opretholdelse af den kollegiale sag herefter ville angå  

 historiske forhold og derved ikke i sig selv udgøre en aktuel  

 konkurrencebegrænsning, som rådet kunne gribe ind over for.
 Det blev imidlertid samtidig meddelt foreningen, at sagen havde henledt  

 Konkurrencerådets opmærksomhed på en række bestemmelser i foreningens  

 vedtægter, som efter en umiddelbar betragtning forekom betænkelige i relation  

 til konkurrencelovens bestemmelser, hvilket rådet agtede at tage op i en mere  

 generel sammenhæng på et senere tidspunkt.
 Den fornyede henvendelse fra (S)»sadvokat hvoraf bl.a. fremgår, at  

 den kollegiale sag mod apotekeren opretholdes, har foranlediget  

 Konkurrencerådet til at gennemgå foreningens vedtægter og praktiseringen  

 heraf i lyset af konkurrencelovens bestemmelser.
 I følge konkurrencelovens § 11 kan Konkurrencerådet, hvis det finder, at  

 der på et markedsområde foreligger en konkurrencebegrænsning, der medfører  

 eller vil kunne medføre skadelige virkninger for konkurrencen og dermed  

 effektiviteten i produktion og omsætning af varer og tjenesteydelser m.v.  

 eller begrænsninger i erhvervsfriheden, søge de skadelige virkninger bragt  

 til ophør ved forhandling.
 Endvidere kan rådet i medfør af konkurrencelovens § 12, stk. 1, udstede  

 påbud, som kan omfatte hel eller delvis ophævelse af aftaler, vedtagelser,  

 bestemmelser og forretningsbetingelser, hvis de skadelige virkninger, der er  

 nævnt i § 11, ikke kan bringes til ophør ved forhandling.
 Danmarks Apotekerforenings vedtægter blev behandlet på Konkurrencerådets  

 møde den 27. april 1994.
 Konkurrencerådet besluttede, at der i medfør af konkurrencelovens § 11  

 optages forhandling med Danmarks Apotekerforening med henblik på at få  

 ophævet eller ændret de konkurrencebegrænsende bestemmelser i § 1, stk. 2, §  

 2, § 3, § 5, § 6, § 9 og §10, i foreningens vedtægter.
 Endvidere besluttede rådet, at da Danmarks Apotekerforenings praktisering  

 af foreningens vedtægters § 1, stk. 2, § 2, stk. 2 litra c) og d), stk. 4 og  

 7 samt § 3, stk. 1 i forbindelse med den konkrete sag mod (S) udgør en  

 konkurrencebegrænsning, som medfører eller vil kunne medføre de i  

 konkurrencelovens § 11 nævnte skadelige virkninger, skal der optages  

 forhandlinger med Danmarks Apotekerforening om at bringe dette til ophør om  

 nødvendigt med pålæg efter konkurrencelovens § 12, stk. 1.
 Ved afgørelsen blev der lagt vægt på, at de nævnte paragraffer i Danmarks  

 Apotekerforenings vedtægter indebærer konkurrencebegrænsninger, som medfører  

 eller vil kunne medføre sådanne skadelige virkninger som omtalt i  

 konkurrencelovens § 11.
 Der er herved lagt vægt på, at det er et gennemgående træk i foreningens  

 vedtægter - dels i formuleringen, men ikke mindst i praktiseringen - at  

 foreningen går længere i retning af at begrænse konkurrencen end det allerede  

 er sket via lovgivningen på området.
 I den anledning skal Konkurrencerådet herved i medfør af konkurrencelovens  

 § 11 indkalde foreningen til en forhandling som nævnt ovenfor. . . .
. . . ».
 2.b De omtvistede bestemmelser i »Vedtægter for Danmarks  

 Apotekerforening« er sålydende:
 » § 1.  . . .
 Stk. 2.
Det er en enhver apotekers pligt at iagttage god faglig etik og udvise god  

 kollegial adfærd.
I tvivlstilfælde bør apotekeren ved henvendelse til  

 kredsbestyrelsen eller foreningen forvisse sig om, at han ikke ved sine  

 handlinger eller undladelser kommer i strid med god faglig etik eller  

 kollegialitet.  . . .
 § 3. PRISER OG RABAT M.V.
 Stk. 1.
 For lægemidler gælder udelukkende priser og rabatter som er fastsat af  

 Sundhedsministeren (Medicintaksten).  . . . ». 2.c Under  

 ankebehandlingen har Sundhedsministeriet den 25. maj 1994 skrevet således til  

 Medivet:
 »I skrivelse af 6. november 1992 meddelte Sundhedsministeriet  

 Danmarks Apotekerforening og Den Danske Dyrlægeforening, at den af Medivet  

 etablerede bonusordning for dyrlægers indkøb af receptpligtige lægemidler  

 efter ministeriets opfattelse var uforenelig med apotekerlovgivningens  

 prisfastsættelsesregler, eftersom ordningen reelt var udtryk for en general  

 nedsættelse af apoteksudsalgspriserne for det af Medivet tilbudte sortiment,  

 når dette blev indkøbt på (S).
 I brevet erkendte Sundhedsministeriet samtidigt, at lovgivningen på  

 området ikke var entydig, og at omgåelse af reglerne ikke var  

 strafsanktioneret.
Ministeriet orienterede endvidere om, at regeringen agtede at fremsætte  

 lovforslag om ændring af lægemiddellovens reklameregler.
Efter de bebudede  

 regler ville det blive forbudt i salgsfremmende øjemed at yde, tilbyde eller  

 love medicinalpersoner præmier, økonomiske fordele eller naturalier, med  

 mindre der alene ville være tale om naturalier af ubetydelig værdi, som står  

 i forbindelse med udøvelsen af de pågældendes læge - , tandlæge - , dyrlæge  

 -eller farmaceutvirksomhed.
De bebudede regler blev gennemført med virkning fra den 1. juni 1993 ved  

 Sundhedsministeriets bekendtgørelse nr. 328 af 24. maj 1993 om reklame for  

 lægemidler.
Det blev endvidere i reglerne fastsat, at rabatter med videre  

 ikke måtte tilbydes eller ydes til andre end den direkte køber af et  

 lægemiddel.
 I skrivelse af 23. august 1993 bekræftede Sundhedsministeriet overfor  

 Deres advokat, at den direkte årsag til, at Sundhedsministeriet havde anmodet  

 Dem om at ophøre med udbetaling af bonus i forbindelse med Deres  

 distributionsaftale med (S) var, at bonusudbetalingen var i strid med  

 reklamebekendtgørelsens paragraf 7, stk. 3, hvorefter rabatter ikke må ydes,  

 tilbydes, eller loves andre end den direkte køber af et lægemiddel.
 Sundhedsministeriet tilkendegav samtidig i skrivelsen af 23. august 1993,  

 at det efter ministeriets opfattelse ville være lovligt, såfremt Medivet  

 udbetalte dyrlægernes opsparede tilgodehavender i perioden frem til og med  

 den 2. juni 1993.
Sidstnævnte tilkendegivelse ændrer ikke ministeriets opfattelse af, at den  

 af Medivet etablerede og i perioden frem til den 2. juni 1993 praktiserede  

 bonusudbetalingsordning ikke er forenelig med apotekerlovgivningen, således  

 som denne opfattelse er kommet til udtryk i den nævnte skrivelse af 6.  

 november 1992 fra Sundhedsministeriet.
Med tilkendegivelsen i skrivelsen af  

 23. august 1993 har ministeriet derfor alene ønsket at gøre opmærksom på, at  

 ministeriet ikke agtede at rejse sag, såfremt Medivet til dyrlægerne  

 udbetalte bonus, der var opsparet i perioden op til den 2. juni 1993. Som  

 nævnt var det ministeriets vurdering, at en sådan udbetaling ikke var  

 strafsanktioneret.
Til Deres orientering vedlægges lov nr. 332 af 4. maj 1994 om ændring af  

 lov om apoteksvirksomhed.
Det fremgår af loven, at det er forbudt at yde,  

 tilbyde, udlodde, love eller modtage rabatter med videre, herunder  

 omkostningsbegrundede rabatter i forbindelse med salg af apoteksforbeholdte  

 lægemidler til apotekere og apotekspersonale.
Det fremgår endvidere af  

 bemærkningerne til loven, at det vil blive betragtet som en omgåelse af  

 loven, såfremt en leverandør af både apoteksforbeholdte lægemidler og  

 frihandelsvarer yder en apoteker rabat på frihandelsvarer, der overstiger den  

 i branchen sædvanlige rabat på de omhandlede varer.« 2.d Det hed i § 22, stk. 2, i Indenrigsministeriets bekendtgørelse nr. 61  

 af 22. februar 1985 om beregning af apotekernes priser ved salg til  

 forbrugerne af lægemidler, hvis forhandling er forbeholdt apoteker, udstedt  

 med hjemmel i loven om apoteksvirksomhed § 44:
»Stk. 2. Ved afregning med distribuerende eller dispenserende  

 dyrlæger for lægemiddelleverancer skal der ydes dyrlægen en rabat på 5 pct.  

 af det beløb, som regningen fra apoteket til vedkommende dyrlæge lyder på  

 efter fradrag af merværdiafgift.« For så vidt angår distribuerende læger fandtes en rabatbestemmelse i § 22,  

 stk. 1.
Bekendtgørelsen blev ophævet ved og erstattet af Sundhedsministeriets  

 bekendtgørelse nr. 105 af 18. februar 1992. Ved denne bekendtgørelse  

 bortfaldt den nævnte adgang til at yde dyrlæger rabatter, og der indførtes  

 samtidig en adgang for dyrlæger til ved videreudlevering at opkræve et gebyr  

 på indtil 5% af registerprisen. (Rabatbestemmelsen blev opretholdt for så  

 vidt angår distribuerende læger.) 2.e Konkurrencerådet har i skrivelse af 28. juni 1994 til ankenævnet  

 sammenfattende bl.a. oplyst følgende om sagens baggrund:
 » . . . Konkurrencerådet har modtaget en henvendelse fra  

 (S)»s advokat hvori der stilles en række spørgsmål om hvorvidt nærmere  

 angivne bestemmelser i Danmarks Apotekerforenings vedtægter er forenelige med  

 konkurrenceloven.
 Anledningen hertil er en kollegial sag, som Danmarks Apotekerforening har  

 rejst mod apoteker (S).
 Den kollegiale sag føres ved den i henhold til apotekerforeningens  

 vedtægter nedsatte kollegiale ret, og vedrører påstande om, at apoteker (S)  

 overtræder visse bestemmelser vedrørende priser og markedsføring i Danmarks  

 Apotekerforenings vedtægter.
 Henvendelsen fra (S)»s advokat var samtidig en anmodning om at  

 genoptage en tidligere klage over Danmarks Apotekerforenings vedtægter, der  

 blev behandlet på Konkurrencerådets forretningsudvalgs møde den 2. juni 1993.
 Baggrunden for klagen og anmodningen om at genoptage sagen - hvortil var  

 knyttet en række supplerende spørgsmål til Konkurrencerådet - var og er den  

 af forretningsudvalget på mødet den 2. juni 1993 behandlede sag vedrørende en  

 distributionsaftale mellem medicinalgrossisten Medivet ApS og (S). Aftalen  

 indebærer bl.a. bonusformidling fra Medivet til de dyrlæger, der køber  

 veterinærpræparater hos (S), hvilket apotekerforeningen mener indebærer en  

 overtrædelse af foreningens vedtægter.
 Den af Danmarks Apotekerforening foranledigede kollegialsag mod (S) er  

 iværksat bl.a. med henvisning til de bestemmelser i foreningens vedtægter,  

 der i medfør af § 44 i Lov om Apoteksvirksomhed fastslår, at udelukkende  

 priser og rabatter for lægemidler, som er fastsat af sundhedsministeren, er  

 gældende (Medicintaksten).
 Apotekerlovgivningen forudsætter, at forbrugerpriserne - herunder priserne  

 for veterinære lægemidler - skal være ens i hele landet.
 Sundhedsministeriet har som kommentar til distributionsaftalen tidligere  

 meddelt, at den pågældende bonusordning er uforenelig med  

 apotekerlovgivningens prisfastsættelsesregler, men har samtidig erkendt, at  

 lovgivningen på dette område ikke er entydig, og at omgåelse af reglerne ikke  

 er strafsanktioneret.
 En ændring af lægemiddellovens reklamebestemmelser og en bekendtgørelse  

 fra Sundhedsministeriet herom til ikrafttræden den 3. juni 1993 medførte, at  

 det pågældende arrangement herefter af forretningsudvalget blev betragtet som  

 ulovligt i henhold til lægemiddelloven.
 Sundhedsministeriet har indirekte fastslået, at bonusordningen - forstået  

 i forhold til lægemiddellovens reklamebestemmelser og Sundhedsministeriets  

 bekendtgørelse herom var lovlig indtil 3. juni 1993, idet ministeriet har  

 meddelt Medivet, at bonusudbetalingen kan finde sted for køb frem til denne  

 dato.
 På denne baggrund fandt forretningsudvalget, at distributionsaftalen måtte  

 antages at ville falde væk, og at en opretholdelse af kollegialsagen herefter  

 alene ville angå historiske forhold.
 Forretningsudvalget fandt imidlertid også, at sagen satte fokus på en  

 række bestemmelser i Danmarks Apotekerforenings vedtægter og den mulige  

 praktisering heraf, der for en umiddelbar betragtning måtte forekomme  

 betænkelige i relation til konkurrenceloven, og at spørgsmålet om foreningens  

 vedtægter derfor burde tages op i en mere generel sammenhæng.  . . .  

 ».
 2.f Danmarks Apotekerforening Kollegiale Ret har den 5. juli 1994 afsagt  

 kendelse i sagen Danmarks Apotekerforening mod apoteker (S).
 Den Kollegiale Ret udtalte bl.a.:
»Vedtægternes § 3, stk. 1, har ikke noget selvstændigt indhold i  

 forhold til apotekerlovens § 44 og medicintaksten.
Den Kollegiale Ret anser  

 sig imidlertid i medfør af § 20 i love for Danmarks Apotekerforening for  

 kompetent til selvstændigt at afgøre, om et medlem har udvist en adfærd, der  

 bør sanktioneres i henhold til lovenes § 24.  . . .
 Den Kollegiale Ret finder, at apoteker (S) groft har tilsidesat den ham  

 som medlem af Danmarks Apotekerforening påhvilende pligt til at iagttage god  

 faglig etik og udvise god kollegial adfærd, og at han således tillige har  

 overtrådt vedtægternes § 1, stk. 2, . . .
For overtrædelserne af vedtægternes § 1, stk. 2, og § 3, stk. 1, idømmes  

 der i medfør af lovenes § 24 apoteker (S) en bøde på 40.000 kr., der  

 tilfalder Danmarks Apotekerforenings Understøttelsesfond.
Apoteker (S) skal  

 endvidere i delvise sagsomkostninger betale 20.000 kr. til Danmarks  

 Apotekerforening.« 2.g Spørgsmålet om, hvorvidt bestemmelsen i § 7, stk. 3, i bekendtgørelse  

 nr. 328 af 24. maj 1993 om reklame for lægemidler har fornøden hjemmel i  

 lægemiddelloven (lovbekendtgørelse nr. 452 af 10. juni 1992 som ændret ved  

 lov nr. 280 af 6. maj 1993), har af (S)»s advokat været forelagt  

 Folketingets Ombudsmand, der i redegørelse af 13. oktober 1994 har udtalt  

 bl.a.:
»Bestemmelsen i reklamebekendtgørelsens § 7, stk. 3, medfører at  

 rabatter og lignende der ikke er omfattet af forbudet i stk. 1, kun kan ydes  

 til den direkte køber af et lægemiddel.
Bestemmelsen indebærer således at  

 også omkostningsrelaterede rabatter forbydes til andre end den direkte køber.  

. . .
Det er herefter min opfattelse at Sundhedsministeriet ved forbudet mod at  

 ellers lovlige rabatter ikke kan ydes andre end den direkte køber af et  

 lægemiddel, er gået videre end der er dækning for i bemyndigelsen i lovens §  

 26, stk. 3. Jeg har herved endvidere lagt vægt på at bestemmelsen i  

 bekendtgørelsens § 7, stk. 3 må siges at indebære et ganske vidtgående  

 indgreb vedrørende muligheden for at yde de nævnte fordele til  

 medicinalpersoner.
I overensstemmelse med almindelige offentligretlige regler  

 må hjemlen i et sådant tilfælde være klar, . . .
Det skal dog understreges at der, som ovenfor anført, i forarbejderne til  

 lægemiddellovens § 26, stk. 3, efter min opfattelse er holdepunkter for at  

 begrebet »omkostningsrelateret rabat« må forstås snævert.
Det har  

 imidlertid ligget uden for rammerne af min undersøgelse at komme ind på det  

 spørgsmål om de rabatter der er blevet ydet fra Medivet ApS til de pågældende  

 dyrlæger på den baggrund faktisk kan siges at være omkostningsrelaterede.
 Det er sammenfattende min opfattelse at bestemmelsen i § 7, stk. 3 i  

 Sundhedsministeriets bekendtgørelse nr. 328 af 24. maj 1993 ikke har  

 tilstrækkelig hjemmel i § 26, stk. 3 i lægemiddelloven (lovbekendtgørelse nr.  

 452 af 10. juni 1992 som ændret ved lov nr. 280 af 6. maj 1993).
 Det følger heraf at Sundhedsministeriets krav (fremsat i brev af 1. juli  

 1993) om at Medivet ApS's bonusudbetaling til dyrlægerne skulle ophøre, efter  

 min opfattelse ikke kunne støttes på bekendtgørelsens § 7, stk. 3.
 Jeg har i den anledning henstillet til Sundhedsministeriet at man  

 genoptager sagen vedrørende Medivets bonusudbetaling og træffer en nu (ny?)  

 afgørelse på baggrund af det jeg har anført.
Jeg har samtidig anmodet Sundhedsministeriet om at foranledige - evt. ved  

 en ændring af bekendtgørelsen om reklame for lægemidler - at hjemmelsmanglen  

 afhjælpes.' 2.h Sundhedsministeriet har herefter i skrivelse af 25. oktober 1994 til  

 Medivet ApS' advokat meddelt, at ministeriet har taget Ombudsmandens  

 redegørelse og opfattelse til efterretning.
2.i Konkurrencerådet har den 11. november 1994 meddelt Danmarks  

 Apotekerforening pålæg om ikke at praktisere § 1, stk. 2, i foreningens  

 vedtægter i konkurrencebegrænsende øjemed og at ophæve § 3, stk. 1. Dette  

 pålæg har Danmarks Apotekerforening indbragt for ankenævnet.
Anken af pålæget  

 er ikke behandlet sammen med nærværende ankesag.
3. Klagerens argumentation Klageren har anført, at Konkurrencerådet som følge af konkurrencelovens §  

 2, nr. 1, har savnet kompetence til at træffe beslutning om at indlede  

 forhandlinger efter lovens § 11 vedrørende klagerens vedtægters §§ 1, stk. 2,  

 og 3, stk. 1.
Det er i konkurrencelovens § 2, nr. 1, 2. pkt., bestemt, at bl.a. § 11  

 ikke gælder for erhvervsvirksomhed, hvis udøvelse i henhold til særlig  

 hjemmel bestemmes eller godkendes af det offentlige, i det omfang det  

 pågældende forhold er offentligt reguleret.
Apoteksvirksomhed er reguleret i  

 lov om apoteksvirksomhed.
Regler for beregning af apotekernes priser ved salg  

 til forbrugerne af lægemidler, hvis forhandling er forbeholdt apoteker,  

 fastsættes i henhold til apotekerlovens § 44 af sundhedsministeren.
Sådanne -  

 detaljerede - regler er fastsat i Sundhedsministeriets bekendtgørelse nr. 105  

 af 18. februar 1992 om beregning af forbrugerpriser på lægemidler, hvis  

 forhandling er forbeholdt apoteker (»Medicintaksten«) med senere  

 ændringer.
§ 3, stk. 1, i klagerens vedtægter fastslår ikke andet og mere, end at  

 »for lægemidler gælder udelukkende priser og rabatter som er fastsat af  

 Sundhedsministeren (Medicintaksten).« Bestemmelsen vedrører således  

 apotekernes pligt til at overholde og respektere - og at afstå fra omgåelser  

 af - den for lægemiddelpriser ved salg til forbruger nøje i bekendtgørelse  

 fastsatte offentlige regulering, Medicintaksten.
Herved er reguleret, hvilke  

 rabatter en apoteker kan - og skal - give på medicinleverancer.
Rabatter, som  

 ikke er hjemlet i Medicintaksten, er ikke lovlige.
Det er ganske vist en  

 konkurrencebegrænsning, men den er bestemt ved lov med det formål at sikre  

 ens forbrugerpriser på lægemidler overalt i landet.
Rådet er frataget muligheden for at foretage indgreb heroverfor, da der på  

 området er en offentlig regulering som sådan.
Konkurrencerådet har  

 overskredet sin kompetence, da forholdet er udtømmende reguleret af  

 Sundhedsministeriet.
Det følger således direkte af konkurrencelovens § 2, nr.  

 1, at rådet har savnet hjemmel til at bringe konkurrencelovens § 11 i  

 anvendelse over for klagerens vedtægters § 3, stk. 1.
 Vedtægternes § 3, stk. 1, er den centrale bestemmelse i den kollegiale sag  

 mod apoteker (S). Efter klagerens opfattelse har ankesagen fra sin første  

 begyndelse sit udspring i denne sag og er derfor baggrunden for  

 Konkurrencerådets indgreb.
Vedtægternes § 1, stk. 2, fastslår alene i en generel formulering, at  

 »Det er enhver apotekers pligt at iagttage god faglig etik og udvise god  

 kollegial adfærd«.
Den eneste begrundelse for at søge denne helt  

 sædvanlige og i sin formulering tilforladelige vedtægtsbestemmelse inddraget  

 under en § 11 forhandling må fra rådets side være den omstændighed, at  

 klageren i den kollegiale sag mod apoteker (S) har inddraget dennes  

 overtrædelse af også vedtægternes § 1, stk. 2. Bestemmelsen er imidlertid  

 påberåbt vedrørende ganske det samme faktum som § 3, stk. 1. Det var  

 klagerens opfattelse, at apoteker (S) havde undladt at iagttage god faglig  

 etik og god kollegial adfærd ved - trods gentagne og alvorlige advarsler fra  

 klageren - at have handlet i strid med apotekerlovens prisfastsættelsessystem  

 i den hensigt at tilvende sig hele eller en meget stor del af den omsætning  

 af veterinærmedicin, som hidtil - i fuld overensstemmelse med og som en  

 konsekvens af apotekerlovens system -har ligget spredt på et stort antal  

 apoteker, navnlig i landdistrikterne.
Bestemmelsen er i Den Kollegiale Rets  

 praksis kun anvendt denne ene gang som et supplement til § 3, stk.1, og under  

 skærpende omstændigheder.
Konkurrencerådet har udlagt klagerens hovedanbringende under den  

 kollegiale sag forkert, når det siges, at klageren skulle indlægge  

 selvstændige, videregående konkurrence-begrænsingsforpligtelser i  

 vedtægternes §§ 3, stk. 1, og 1, stk. 2, ud over, hvad der følger af  

 apotekerloven.
Klageren har over for Konkurrencerådet præciseret meget nøje,  

 at klageren i den kollegiale sag alene påberåbte sig og disciplinærforfulgte  

 apoteker (S) for at have »gjort sig skyldig i en markant overtrædelse (i  

 form af omgåelse) af apotekerlovens § 44 og sundhedsministerens med hjemmel  

 heri udstedte bekendtgørelse om lægemiddelpriser ved salg til forbruger  

 (»Medicintaksten«) og for derved at have overtrådt vedtægternes §  

 3, stk. 1, hvis eneste indhold er en pligt for apotekerne til at overholde de  

 af sundhedsministeren fastsatte bestemmelser om priser og rabatter  

 (Medicintaksten).
Sundhedsministeren har udtalt, at bonusordningen var uforenelig med  

 apotekerlovens prisfastsættelsessystem og har i skrivelse af 25. maj 1994  

 fasthold dette.
Tidligere udsagn vedrører ikke bonusordningens forhold til  

 apotekerloven og fastslår således ikke, hverken direkte eller indirekte, at  

 denne skulle have været lovlig indtil den 3. juni 1993. Disse udsagn vedrører  

 alene forholdet til lægemiddelloven og reklamebekendtgørelsen, som klageren  

 imidlertid ikke har påberåbt sig, hverken for så vidt angår (S)»s  

 disciplinærsag eller for så vidt angår rådets manglende indgrebsbeføjelser  

 som følge af konkurrencelovens § 2, nr. 1. Reklamebekendtgørelsen er udstedt  

 med hjemmel i lægemiddelloven og således ikke apotekerloven.
I vedtægternes §  

 3, stk. 1, er der ikke henvist til reklamebekendtgørelsen, men til  

 Medicintaksten.
I den kollegiale sag har apoteker (S) ganske vist henvist til  

 reklamebekendtgørelsen, hvilket har fået Konkurrencerådet til at inddrage  

 disse bestemmelser.
Der er imidlertid tale om en misfortolkning.
Det fremgår af Den Kollegiale Rets kendelse, at § 3, stk.1, ikke har et  

 selvstændigt indhold.
Konkurrencebegrænsningerne er fastsat af  

 Sundhedsministeriet.
Retten har lagt ministeriets fortolkning til grund og  

 har kun disciplinærsanktioneret gældende ret og dermed vedtægterne.
 Apotekerstanden kan på ingen måde sammenlignes med andre liberale erhverv.  

 Ingen andre liberale erhverv har - så vidt klageren er orienteret - et  

 lovbestemt forbud mod pris- (og ra-bat-) konkurrence.
4. Konkurrencerådets argumentation Konkurrencerådet har anført, at bestemmelserne i klagerens vedtægters §§  

 1, stk. 2, og 3, stk. 1 - lige såvel som de øvrige upåklagede  

 vedtægtsbestemmelser - indebærer konkurrencebegrænsninger, som medfører eller  

 vil kunne medføre sådanne skadelige virkninger som omtalt i konkurrencelovens  

 § 11. Det er et gennemgående træk i foreningens vedtægter - dels i  

 formuleringen, men ikke mindst i praktiseringen - at klageren går længere i  

 retning af at begrænse konkurrencen, end det allerede er sket via  

 lovgivningen på området.
Bestemmelsen i konkurrencelovens § 2, 2. pkt., afskærer ikke generelt  

 rådet fra at gøre indgreb efter § 11 over for en offentligt reguleret  

 virksomhed.
Kun de forhold, der er offentligt reguleret, er omfattet af  

 begrænsningen i bestemmelsen.
Den omstændighed, at en bestemmelse i apotekerforeningens vedtægter  

 henviser til lovgivningskrav, fører ikke nødvendigvis til den slutning, at  

 konkurrenceloven ikke gælder her.
Det må i hvert enkelt tilfælde bero på en  

 vurdering af, om det pågældende forhold er reguleret af anden lov.
I  

 klagerens vedtægters § 3, stk. 1, er der henvist til sundhedsministerens  

 kompetence vedrørende fastlæggelsen af priser og rabatter for lægemidler.  

 Praktiseringen af denne bestemmelse udelukker på det nærmeste alle former for  

 rabat- og bonusordninger, hvilket begrænser konkurrencen ud over, hvad der er  

 hjemmel for i anden lov.
Det kan således ikke være en forenings opgave at gribe ind over for  

 konkurrencebegrænsninger, der medfører eller vil kunne medføre skadelige  

 virkninger, hvis disse ikke direkte er et resultat af anden lovgivning.  

 Sundhedsministeriet har givet udtryk for, at bonusordningen ikke er forenelig  

 med apotekerloven.
Den efterfølgende erkendelse af, at lovgivningen herom  

 ikke er entydig, burde derfor have medført en afklaring på ministeriets  

 foranledning.
 Det kan således ikke være foreningens opgave - under henvisning til egne  

 vedtægtsbestemmelser - at afgøre, hvorvidt apotekerlovens § 44 er overtrådt,  

 og ad den vej optræde på den kompetente myndigheds vegne, hvis opgave det er  

 at regulere det pågældende forhold.
Sundhedsministeriets skrivelse af 25. maj 1994 til Medivet ApS efterlader  

 det indtryk, at såfremt apotekerloven regulerer alle former for, hvad der må  

 ydes af rabat og bonus, ville en henvisning til en senere forekommet ændring  

 af lægemiddelloven ikke være påtrængende, ligesom det for at forhindre  

 fremtidige rabat- og bonustiltag synes unødvendigt at ændre lægemiddellovens  

 reklamebestemmelser.
Rådet er opmærksom på, at Sundhedsministeriets  

 lovhenvisning i skrivelsen til Medivet ApS om bonusarrangementets lovlighed  

 alene vedrører lægemiddelloven og reklamebekendtgørelsen.  

 Sundhedsministeriets meddelelse til Medivet ApS om, at bonusordningen efter  

 ministeriets opfattelse ikke er forenelig med apotekerloven, efterlader  

 imidlertid et lidt mere sløret indtryk, når det efterfølgende i samme  

 skrivelse erkendes, at lovgivningen på området ikke var entydig, og at en  

 omgåelse ikke var strafsanktioneret. Ændringen af lægemiddelloven og  

 reklamebekendtgørelsen synes at forfølge et ønske om at præcisere  

 bestemmelserne om bl.a. rabatgivning, som tilsyneladende ikke fremgik  

 entydigt af den dagældende apotekerlov.
Vedtægternes § 1, stk. 2, ser tilforladelig ud, og rådet har intet at  

 indvende imod, at medlemmerne skal iagttage god faglig etik og udvise god  

 kollegial adfærd.
Rådes afgørelse omhandler da også alene det forhold, at der  

 med bestemmelsens aktuelle praktisering forhindres enhver form for  

 konkurrence mellem apotekerne.
Dette ses eksemplificeret i den kollegiale  

 sag, hvor klageren under påberåbelse af denne bestemmelse søgte det, der  

 betragtes som overtrædelse af andre bestemmelser, bragt til ophør ved at  

 henvise til bestemmelsen om etik og adfærd.
Det forhold, at overtrædelse af Medicintaksten ikke er strafsanktioneret,  

 berettiger ikke klageren til at sikre sine medlemmers overholdelse gennem et  

 disciplinæransvar.
Spørgsmålet om overholdelse af lovgivningen må alene være  

 en sag mellem Sundhedsministeriet og den enkelte apoteker.
I givet fald må  

 spørgsmålet forelægges domstolene.
Folketingets Ombudsmand har i sin redegørelse af 13. oktober 1994  

 behandlet spørgsmålet om lovligheden af omkostningsrelateret rabat.
I  

 redegørelsen fremgår grundlaget for sagen klart.
Det må således være  

 Sundhedsministeriet, der skal reagere, og det tilkommer ikke klageren at  

 overreferere ministeriet.
Med sin afgørelse har rådet ønsket at hindre klageren i at praktisere  

 vedtægternes § 1, stk. 2, i kombination med andre bestemmelser på en måde,  

 der i praksis afskærer medlemmerne fra i øvrigt lovlige konkurrencemæssige  

 tiltag.
Efter rådets opfattelse er bestemmelsen praktiseret på en sådan måde  

 i sagen mod apoteker (S).
Det kan ikke tilkomme klageren at fortolke rækkevidden af lovreguleringer  

 på området.
En henvisning til, at apotekerstanden ikke kan sammenlignes med  

 andre liberale erhverv, der ikke har et lovbestemt forbud mod  

 priskonkurrence, er derfor ikke relevant.
En lovregulering på en række  

 områder bør ikke resultere i, at klageren med henvisning til egne  

 bestemmelser forhindrer eventuel lovlig konkurrencemæssig adfærd.
Konkurrencerådet har tidligere taget stilling til regulering inden for  

 andre liberale erhverv.
Rådet har truffet beslutning om, at der skulle  

 forhandles med en række af disse erhverv om ændring eller ophævelse af en  

 række bestemmelser i kollegiale vedtægter.
Klagerens vedtægter svarer på en række punkter til vedtægter gældende for  

 disse erhverv og indeholder således i vidt omfang de samme typer  

 konkurrencebegrænsninger.
Det er endvidere således, at branchens struktur- og  

 omsætningsforhold, i måske endnu større omfang end tilfældet er for de øvrige  

 erhverv, er lovreguleret - først og fremmest via apotekerloven og  

 lægemiddelloven.
Der er imidlertid et gennemgående træk i klagerens vedtægter  

 - dels i formuleringen, men ikke mindst i praktiseringen - at man i denne  

 sektor går længere i retning af at indskrænke udfoldelsesmulighederne, end  

 der lovgivningsmæssigt er belæg for.
5. Ankenævnets bemærkninger I overensstemmelse med indholdet af § 3, stk. 1, i klagerens vedtægter har  

 klageren alene gjort gældende, at »Medicintaksten« - bekendtgørelse  

 nr. 105 af 18. februar 1992 om beregning af forbrugerpriser på lægemidler,  

 hvis forhandling er forbeholdt apoteker, udstedt med hjemmel i § 44 i loven  

 om apoteksvirksomhed - undergiver prisforholdene vedrørende apotekernes  

 forhandling af lægemidler en fuldstændig offentlig regulering, således at  

 Konkurrencerådet i medfør af konkurrencelovens § 2, nr. 1, har været afskåret  

 fra at træffe afgørelse over for klageren efter lovens § 11 som sket med  

 hensyn til vedtægternes § 1, stk. 2, og § 3, stk. 1. For ankenævnets  

 afgørelse af nærværende klagesag er det herefter unødvendigt at tage  

 stilling, om sådan offentlig regulering muligt tillige måtte følge af § 7  

 stk. 3, i reklamebekendtgørelsen, udstedt med hjemmel i lægemiddelloven -  

 bekendtgørelse nr. 328 af 24. maj 1993 om reklame for lægemidler, jf.  

 (navnlig) § 26, stk. 3, i loven om lægemidler - og det er for ankenævnets  

 afgørelse derfor også uden betydning, både at Folketingets Ombudsmand den 13.  

 oktober 1994 har udtalt som sin opfattelse, at reklamebekendtgørelsens § 7,  

 stk. 3, ikke har tilstrækkelig hjemmel i lægemiddellovens § 26, stk. 3, og at  

 Sundhedsministeriet i sin skrivelse af 25. oktober 1994 har taget  

 Folketingets Ombudsmands opfattelse til efterretning.
I overensstemmelse med Sundhedsministeriets skrivelser af 25. maj 1994 og  

 i øvrigt med henvisning til, hvad klageren har anført, må ankenævnet lægge  

 til grund, at Medicintaksten, hvis hjemmelsgrundlag er ubestridt, indebærer  

 en fiksering af medicinpriserne, der - fraset bekendtgørelsens § 24 om,  

 hvilke rabatter der i givet fald skal ydes over for læger, hvilken  

 bestemmelse er uden betydning for afgørelsen af nærværende sag - udelukker  

 anvendelsen af rabatter.
For så vidt kan det altså fastslås, at der  

 foreligger en offentlig regulering af prisforholdene, der i medfør af  

 konkurrencelovens § 2, nr. 1, udelukker Konkurrencerådet fra at foretage  

 indgreb som påklaget.
 Spørgsmålet er herefter alene, om det forhold, at denne offentlige  

 regulering af medicinpriserne ikke er blevet forbundet med offentlige  

 sanktioner, indebærer, at klagerens foreningsretlige sanktionering af  

 Medicintaksten gennem vedtægternes § 14, jf. § 1, stk. 2, og § 3, stk. 1,  

 rækker ud over den offentlige regulering på en sådan måde, at denne  

 foreningsretlige sanktionsmulighed ikke på samme måde som selve  

 Medicintaksten omfattes af konkurrencelovens § 2, nr. 1, og derfor muliggør  

 rådets indgrebsbeføjelse efter lovens § 11.
Ankenævnet finder, at klageren, således som det er sket ved vedtægternes §  

 14, jf. § 1, stk. 2, og § 3, stk. 1, åbenbart er berettiget til at kræve af  

 sine medlemmer, at de overholder den i bekendtgørelsesform fastsatte  

 Medicintakst, og at denne adgang for klageren ikke indebærer nogen regulering  

 af medicinpriserne ud over den offentlige regulering.
Ankenævnet finder  

 således, at det i hvert fald i et tilfælde som det foreliggende, hvor der er  

 tale om offentlige regler gældende for en afgrænset kreds af  

 erhvervsdrivende, der efter loven om apoteksvirksomhed yderligere kun kan  

 udøve deres erhverv efter særlig offentlig bevilling, i forhold til  

 konkurrencelovens § 2, nr. 1, er uden betydning for fastlæggelsen af den  

 offentlige regulerings omfang, at denne regulering ikke er blevet  

 sanktioneret af det offentlige.
Klageren må efter de almindelige  

 foreningsretlige regler kunne kræve af sine medlemmer, at de overholder de  

 for faget gældende love og offentlige forskrifter, herunder Medicintaksten,  

 uden at denne adgang kan tilsidesættes efter konkurrencelovens § 11.
 Da ankenævnet efter det således anførte finder, at der, i det omfang  

 Konkurrencerådets afgørelse er påklaget, foreligger en offentlig regulering,  

 der efter konkurrencelovens § 2, nr. 1, udelukker rådet fra at foretage  

 indgreb efter lovens § 11 som sket, tager ankenævnet klagerens påstand til  

 følge som nedenfor bestemt.
 Konkurrencerådets afgørelse af 27. april 1994 ophæves i det omfang, denne  

 afgørelse vedrører §1, stk. 2, og § 3, stk. 1, i klagerens vedtægter.
 Klageafgiften skal tilbagebetales klageren.
 (* 1) Konkurrencerådet:
