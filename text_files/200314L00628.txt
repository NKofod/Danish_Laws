Betænkning afgivet af Erhvervsudvalget den 22. april 2004 Betænkning over Forslag til lov om forsikringsformidling [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 12 ændringsforslag til lovforslaget. Økonomi- og  

 erhvervsministeren har stillet ændringsforslag nr. 3 og 5-12. Dansk  

 Folkepartis  

 medlemmer af udvalget har stillet ændringsforslag nr. 1, 2 og 4.
2. Udvalgsarbejdet Lovforslaget blev fremsat den 28. januar 2004 og var til 1.  

 behandling den 17. februar 2004. Lovforslaget blev efter 1. behandling  

 henvist  

 til behandling i Erhvervsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 24. november 2003 dette  

 udkast til udvalget, jf. alm. del  bilag 140. Den 4. februar 2004  

 sendte  

 økonomi- og erhvervsministeren de indkomne høringssvar samt et notat herom  

 til  

 udvalget.
Teknisk gennemgang Økonomi- og erhvervsministeriet har den 23. marts 2004 foretaget  

 en teknisk gennemgang af lovforslaget for udvalget.
Skriftlige henvendelser Udvalget har i forbindelse med udvalgsarbejdet modtaget skriftlige  

 henvendelser fra:
Foreningen af Registrerede  

 Revisorer, Forsikring & Pension, Forsikringsmæglerforeningen i  

 Danmark, GE Capital Bank, Optica og Prospector.
 Økonomi- og erhvervsministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Forsikring & Pension, Forsikringsmæglerforeningen i Danmark og Prospector.
Spørgsmål Udvalget har stillet 15 spørgsmål til økonomi- og  

 erhvervsministeren til skriftlig besvarelse, som denne har besvaret.
Optrykte bilag En henvendelse fra økonomi- og erhvervsministeren som redegør  

 for en sættefejl i lovforslagets bemærkninger er optrykt som bilag 2 til  

 betænkningen.
Som bilag 3 er optrykt henvendelsen fra Forsikring &  

 Pension  

 samt økonomi- og erhvervsministerens kommentar hertil.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og KD) indstiller lovforslaget til  

  

 vedtagelse  

  

 med de af økonomi- og erhvervsministeren stillede  

 ændringsforslag nr. 3 og 5-12.
 Et  

  

 mindretal  

  

 i  

 udvalget (DF og SF) indstiller lovforslaget til  

  

 vedtagelse  

  

 med de af Dansk Folkeparti stillede ændringsforslag nr.  

 1, 2 og 4 samt de af økonomi- og erhvervsministeren stillede ændringsforslag  

 nr. 5-12. Mindretallet vil stemme imod det af økonomi- og erhvervsministeren  

 stillede ændringsforslag nr. 3.
Dansk Folkepartis medlemmer  

 af udvalget er dybt bekymrede over, at man tvinger virksomheder til at bruge  

 en  

 branchebetegnelse, som ikke svarer til indholdet.
DF forudser, at det kan få  

 store konsekvenser for både kunder og virksomheder, når der anvendes en  

 fejlagtig  

 betegnelse.
 Et  

  

 andet mindretal  

  

 i udvalget (EL) indstiller lovforslaget til  

  

 vedtagelse uændret.  

  

 Mindretallet vil  

 stemme imod ændringsforslag nr. 1-5 og stemme hverken for eller imod de  

 øvrige  

 ændringsforslag.
 Enhedslisten støtter  

 lovforslaget, fordi det trods alt giver større gennemsigtighed, men vil dog  

 gøre  

 opmærksom på, at det afgørende problem for borgerne er de store finansielle  

 supermarkeder, der har gjort hele den finansielle sektor meget mindre  

 gennemsigtig og medfører en høj grad af binding af kunderne til en enkelt  

 virksomhed.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

    

 et  

  

 mindretal  

  

 (DF), tiltrådt af et  

  

 mindretal  

  

 (SF):
Til § 2 1)  

  

 Efter nr. 5 indsættes som nyt  


  

 nummer:
 »6)  

  

 Forsikringsrådgivningsvirksomhed:
Den  

 aktivitet, der består i at yde kunden rådgivning om forsikring, hvor  

 rådgiveren  

 ikke har nogen form for samarbejdsaftale med noget forsikringsselskab eller  

 forsikringsmæglervirksomhed og hverken direkte eller indirekte modtager nogen  

 form for vederlag fra noget forsikringsselskab eller nogen  

 forsikringsmæglervirksomhed.« [Betegnelse som forsikringsrådgiver] Til § 11 2)  

  

 I  

  

 stk. 1  

  

 affattes  

  

 1.  

  

 og  

  

 2. pkt.  

  

 således:
»Forsikringsmæglervirksomheder og forsikringsrådgivningsvirksomheder,  

 der har fået Finanstilsynets tilladelse, kan benytte betegnelsen  

 »forsikringsmægler« eller »uvildig forsikringsrådgiver« i navnet.
En person,  

 der har fået Finanstilsynets tilladelse til at være ansat forsikringsmægler  

 eller forsikringsrådgiver, er forpligtet til at benytte betegnelsen  

 »forsikringsmægler« eller »uvildig forsikringsrådgiver.«« [Betegnelse som forsikringsrådgiver] Af  

    

  

 økonomi- og erhvervsministeren,  

  

 tiltrådt af et  

  

 flertal  

  

 (V, S, KF, RV og KD):
 3)  

  

 I  

  

 stk. 1  

  

 indsættes som  

  

 4. pkt.:
»En forsikringsmæglervirksomhed kan uanset 1. pkt. i  

 henvendelser til offentligheden særligt fremhæve virksomhedens specialer som  

 for eksempel forsikringsrådgivning.« [Forsikringsrådgivning som speciale] Af  

    

 et  

  

 mindretal  

  

 (DF), tiltrådt af et  

  

 mindretal  

  

 (SF):
 4)  


  

 Stk.  

 2  

  

 affattes således:
»Stk. 2.  

  

 Andre  

 virksomheder og personer må ikke anvende navne eller betegnelser for deres  

 virksomhed,  

 som er egnede til at fremkalde det indtryk, at de er  

 forsikringsmæglervirksomheder eller ansatte forsikringsmæglere, eller at de  

 er  

 forsikringsrådgivningsvirksomheder eller ansatte forsikringsrådgivere.« [Betegnelse som forsikringsrådgiver] Af  

    

 økonomi- og  

 erhvervsministeren, tiltrådt af et  

  

 flertal  

  

 (udvalget med undtagelse af EL):
Til § 37 5)  

  

 I  

  

 stk. 1  

  

 affattes  

  

 2. pkt.  

  

 således:
»Til brug for Finanstilsynets registrering efter § 36 af  

 underagentvirksomheden eller administrationsselskabet skal  

 forsikringsagentvirksomheden eller administrationsselskabet over for  

 Finanstilsynet  

 erklære, at forsikringsagentvirksomheden eller administrationsselskabet har  

 tegnet en forsikring eller er dækket af en garanti til sikring mod ethvert  

 økonomisk krav, der måtte følge af underagentvirksomhedens eller  

 administrationsselskabets hverv som formidler af forsikringsprodukter på  

 vegne  

 af forsikringsagentvirksomheden.« [Teknisk korrektion] 6)  

  

 Efter stk. 1 indsættes som nyt  

 stykke:
»Stk. 2.  

  

 Underagentvirksomheden eller administrationsselskabet skal over for  

 forsikringsagentvirksomheden  

 eller administrationsselskabet erklære, at den  

 eller de personer i underagentvirksomheden eller i administrationsselskabet,  

 der er ansvarlige for forsikringsformidlingen, besidder den fornødne  

 generelle  

 viden om forsikringsformidling, de  

 personer, der som ansatte i underagentvirksomheden er direkte beskæftiget med  

 forsikringsformidlingen, besidder en passende viden om de  

 forsikringsprodukter,  

 der formidles, og personkredsen  

 omfattet af nr. 1 og 2 ikke er under konkurs og over for arbejdsgiveren har  

 fremvist  

 straffeattest uden indførsel om ubetingede frihedsstraffe i 4 måneder eller  

 derover for overtrædelse af straffelovens § 171 om dokumentfalsk, §§ 276-290  

 om  

 formueforbrydelser eller af den finansielle lovgivning.« Stk. 2-6 bliver herefter stk. 3-7.
[Teknisk korrektion] 7)  

  

 I  

  

 stk. 3  

  

 og  

  

 4,  

  

 der bliver  

 stk. 4 og 5, ændres »stk. 1, nr. 2-4« til: »stk. 2«.
[Konsekvens af ændringsforslag nr. 5 og 6] 8)  

  

 I  

  

 stk. 6,  

  

 der bliver stk. 7, ændres »§ 37, stk. 1« til: »stk. 1 og  

 2«.
[Konsekvens af ændringsforslag nr. 5 og 6] Til § 39 9)  

  

 Henvisningen »§ 37, stk. 1, nr. 2 og  

 3« ændres til: »§ 37, stk. 2, nr. 1 og 2«.
[Konsekvens af ændringsforslag nr. 5 og 6] Til § 50 10)  

  

 I  

  

 stk. 1  

  

 ændres »37, stk. 2« til: »37, stk. 3«.
[Konsekvens af ændringsforslag nr. 5 og 6] Til § 56 11)  

  

 I  

  

 stk. 1, nr. 2,  

  

 ændres »§ 9, stk. 1« til: »§ 9, stk. 2«.
[Redaktionel ændring] 12)  

  

 I  

  

 stk. 2  

  

 ændres »§ 37, stk. 1, nr. 2-4« til: »§ 37, stk. 2«.
[Konsekvens af ændringsforslag nr. 5 og 6] Bemærkninger Til nr. 1, 2 og 4 Forskellen mellem at være omfattet af § 2, nr. 1, og § 2, nr. 6,  

 reguleres efter de indberetninger, der skal indsendes til Finanstilsynet, jf.  

 §  

 21. I disse indberetninger skal virksomhederne specificere, hvilke selskaber  

 man har samarbejdet med, og dermed fra hvem man modtager vederlag og  

 provisioner.
 Efter ændringsforslaget vil det være Finanstilsynet, der afgør,  

 om virksomheden kan betegne sig som forsikringsrådgiver eller  

 forsikringsmægler.
 Hvis provisioner og vederlag modtages fra forsikringsselskaber  

 og forsikringsmæglere, skal man betegne sig som forsikringsmægler.
 Hvis provisioner og vederlag modtages fra kunder, skal man  

 derimod betegne sig som forsikringsrådgiver.
 Hvis et forsikringsselskab eller en forsikringsmæglervirksomhed  

 ejer andele i en forsikringsrådgivningsvirksomhed, vil virksomheden skulle  

 betegne sig som forsikringsmæglervirksomhed, uanset om vederlaget kun  

 modtages  

 fra kunder.
 Forsikringsrådgivere er i øvrigt omfattet af de samme regler som  

 forsikringsmæglervirksomheder i kapitel 2, 3 og 4.
Til nr. 3 En forsikringsmæglervirksomhed kan for eksempel have begrænset  

 sine aktiviteter til alene at yde kunden rådgivning om forsikringer.
 Der kan for eksempel være tale om, at aktiviteten ikke omfatter  

 bistand til kunden i forbindelse med indhentning af tilbud fra  

 forsikringsselskaberne og heller ikke bistand ved valg af den endelige  

 forsikringsløsning.
 I en sådan situation kan forsikringsmæglervirksomheden have  

 interesse i at kunne fremhæve dette som et led i markedsføringen.
 På tilsvarende måde vil andre forsikringsmæglervirksomheder  

 kunne fremhæve deres særlige specialer og kompetencer i deres markedsføring.
Til nr. 5 og 6 Med henblik på at gøre bestemmelsen mere klar og læsevenlig  

 foreslås 2. pkt. opdelt i et nyt punktum og et nyt stk. 2.
Til nr. 7-10 og 12 Ændringerne er en konsekvens af ændringsforslag nr. 5 og 6.
Til nr. 11 Der er tale om en redaktionel ændring.
Else Winther Andersen (V)  

    

 Kim Andersen (V)  

    

 Rikke Hvilshøj (V)  

  

  fmd.  

  

    

 Christian Lund Jepsen (V)  

    

 Colette L.
Brix (DF)  

  

  nfmd.  

  

    

 Poul Fischer (DF)  

    

 Carina Christensen (KF)  

    

 Lars Barfoed (KF)  

    

 Jann Sjursen (KD)  

    

 Frode Sørensen (S)  

    

 Jan Trøjborg (S)  

    

 Jens Peter Vernersen (S)  

    

 Ole Vagn Christensen (S)  

    

 Peder Sass (S)  

    

 Anne Grete Holmsgaard (SF)  

    

 Naser Khader (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 141 Bilagsnr.
Titel 1 Høringsnotat og høringssvar fra økonomi- og  

 erhvervsministeren 2 Henvendelse af 10/2-04 fra Foreningen af Registrerede  

 Revisorer 3 Spm. 1 om kommentar til henvendelse af 10/2-04 fra  

 Foreningen af Registrerede Revisorer, til økonomi- og erhvervsministeren 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 Henvendelse af 20/2-04 fra Prospector 7 Spm. 2 om kommentar til henvendelse af 20/2-04 fra  

 Prospector, til økonomi- og erhvervsministeren 8 Spm. 3 om, hvilken uafhængighed  

 forsikringsmæglervirksomhed har i forhold til forsikringsselskaber, til  

 økonomi- og erhvervsministeren Spm. 4 om adskillelsen mellem det at rådgive om og det at  

 sælge forsikringsprodukter, til økonomi- og erhvervsministeren Spm. 5 om betegnelsen forsikringsrådgiver i et  

 revisionsfirmas forretningskoncept, til økonomi- og erhvervsministeren 9 Spm. 6 om kravet vedrørende betegnelsen  

 forsikringsmægler, jf. lovforslagets § 11, til økonomi- og erhvervsministeren 10 Svar på spm. 1 om kommentar til henvendelse af 10/2-04  

 fra Foreningen af Registrerede Revisorer, fra økonomi- og erhvervsministeren 11 Svar på spm. 2 om kommentar til henvendelse af 20/2-04  

 fra Prospector, fra økonomi- og erhvervsministeren 12 Svar på spm. 6 om kravet vedrørende betegnelsen  

 forsikringsmægler, jf. lovforslagets § 11, fra økonomi- og erhvervsministeren 13 Svar på spm. 3 om, hvilken uafhængighed  

 forsikringsmæglervirksomhed har i forhold til forsikringsselskaber, fra  

 økonomi- og erhvervsministeren Svar på spm. 4 om adskillelsen mellem det at rådgive om  

 og det at sælge forsikringsprodukter, fra økonomi- og erhvervsministeren Svar på spm. 5 om betegnelsen forsikringsrådgiver i et  

 revisionsfirmas forretningskoncept, fra økonomi- og erhvervsministeren 14 Meddelelse om fornyet spørgsmålsfrist 15 Spm. 7 om objektiv sikkerhed for at få det billigste  

 tilbud, til økonomi- og erhvervsministeren 16 Materiale fra Prospectors foretræde den 11/3-04 17 Henvendelse af 15/3-04 fra GE Capital Bank 18 Spm. 8 om kommentar til henvendelse af 15/3-04 fra GE  

 Capital Bank, til økonomi- og erhvervsministeren 19 Ændringsforslag fra økonomi- og erhvervsministeren 20 Meddelelse om teknisk gennemgang af lovforslaget 21 Svar på spm. 7 om objektiv sikkerhed for at få det billigste  

 tilbud, fra økonomi- og erhvervsministeren 22 Svar på spm. 8 om kommentar til henvendelse af 15/3-04  

 fra GE Capital Bank, fra økonomi- og erhvervsministeren 23 Spm. 9, om et rådgivningsselskab fortsat kan kalde sig  

 uvildigt, så længe betegnelsen forsikringsmægler også fremgår, til økonomi-  

 og erhvervsministeren 24 Spm. 10 om teknisk bistand til udarbejdelse af  

 ændringsforslag, til økonomi- og erhvervsministeren 25 Svar på spm. 9, om et rådgivningsselskab fortsat kan  

 kalde sig uvildigt, så længe betegnelsen forsikringsmægler også fremgår, fra  

 økonomi- og erhvervsministeren 26 1. udkast til betænkning 27 Svar på spm. 10 om teknisk bistand til udarbejdelse af  

 ændringsforslag, fra økonomi- og erhvervsministeren 28 2. udkast til betænkning 29 Henvendelse af 13/4-03 fra Optica 30 Spm. 11 om kommentar til henvendelse af 13/4-04 fra  

 Optica, til økonomi- og erhvervsministeren 31 Spm. 12 om teknisk bistand til udformning af  

 ændringsforslag, til økonomi- og erhvervsministeren 32 Svar på spm. 11 om kommentar til henvendelse af 13/4-04  

 fra Optica, fra økonomi- og erhvervsministeren 33 Meddelelse om udskydelse af betænkningsafgivelse 34 Henvendelse af 19/4-04 fra Forsikringsmæglerforeningen i  

 Danmark 35 Spm. 13 om kommentar til henvendelse af 19/4-04 fra  

 Forsikringsmæglerforeningen i Danmark, til økonomi- og erhvervsministeren 36 Henvendelse af 20/4-04 fra Forsikring & Pension 37 Svar på spm. 12 om teknisk bistand til udformning af  

 ændringsforslag, fra økonomi- og erhvervsministeren 38 Svar på spm. 13 om kommentar til henvendelse af 19/4-04  

 fra Forsikringsmæglerforeningen i Danmark, fra økonomi- og erhvervsministeren 39 Spm. 14 om muligheden for at markedsføre sig som  

 forsikringsrådgiver eller forsikringsmægler, til økonomi- og  

 erhvervsministeren 40 Meddelelse om udskydelse af betænkningsafgivelse 41 Henvendelse om foretræde af 21/4-04 fra Forsikring &  

 Pension 42 Spm. 15 om kommentar til henvendelse af 21/4-04 fra  

 Forsikring & Pension, til økonomi- og erhvervsministeren 43 Svar på spm. 14 om muligheden for at markedsføre sig som  

 forsikringsrådgiver eller forsikringsmægler, fra økonomi- og  

 erhvervsministeren 44 Svar på spm. 15 om kommentar til henvendelse af 21/4-04  

 fra Forsikring & Pension, fra økonomi- og erhvervsministeren Bilag 2 Økonomi- og erhvervsministerens orientering om  

 en sættefejl i lovforslagets bemærkninger Afsnit 2 i økonomi- og erhvervsministerens følgebrev til bilag  

 19 er optrykt efter ønske fra udvalget.
Den 18. marts 2004 Til Folketingets Erhvervsudvalg Det bemærkes, at der i bemærkningerne til lovforslaget er en  

 sættefejl.
På side 18 skulle sidste linie i første spalte have været indsat  

 mellem næstsidste og sidste linie i anden spalte.
Med venlig hilsen Bendt Bendtsen Bilag 3 Henvendelse fra Forsikring & Pension samt  

 økonomi- og erhvervsministerens kommentar hertil Henvendelsen og økonomi- og erhvervsministerens kommentar  

 hertil er optrykt efter ønske fra S.
Forsikring & Pension Folketingets  

 Erhvervsudvalg Folketinget,  

 Christiansborg DK-1240  

 København K BRINGES L141  Lov om  

 forsikringsformidling  introduktion af begrebet »forsikringsrådgivere  

  

 « I forlængelse af foretrædet for Folketingets Erhvervsudvalg i  

 går finder F&P anledning til at sammenfatte vores argumenter mod et  

 ændringsforslag til L 141, der introducerer en ny kategori af  

 forsikringsformidlere,  

 som benævnes som »forsikringsrådgivere«.
1. Alle forsikringsmæglere skal være uafhængige Alle forsikringsmæglere skal ifølge formidlingsloven være  

 uafhængige af forsikringsselskaberne med spredning af forretningerne og skal  

 dokumentere disse forhold over for Finanstilsynet og oplyse kunderne herom.
2. Afhængigheden af provision fra selskaberne er (næsten)  

 afviklet Forsikringsselskaberne er allerede i meget vidt omfang gået bort  

 fra at betale provision til forsikringsmæglerne for formidlet forretning.
Det  

 nye nettoafregningsprincip, der nu er dominerende på det danske  

 skadesforsikringsmarked, og som også ventes indført på livs- og  

 pensionsforsikringsmarkedet, sikrer, at kunderne - der har glæde af mæglerens  

 ydelse - betaler direkte til denne for indsatsen.
3. Samarbejdsaftalen skaber ikke afhængighed Samarbejdsaftalerne mellem forsikringsmæglere og  

 forsikringsselskaber regulerer en række praktiske forhold, såsom  

 præmiebetaling, informationsudveksling og arbejdsfordeling, når mægleren  

 formidler forsikringer til selskaber med aftaler.
Aftalen regulerer hverken  

 provisionsstørrelse (hvis sådan undtagelsesvist betales) eller  

 forretningsomfang/-indhold.
Der er ikke dokumentation eller erfaring for, at  

 mæglere uden samarbejdsaftaler i praksis spreder deres forretninger mere end  

 mæglere  

 med samarbejdsaftaler.
Så fraværet af en samarbejdsaftale er ikke en garanti  

 for uafhængighed.
4. Hensynet til brugerne (forsikringskunderne) F&P mener, at introduktion af begrebet  

 »forsikringsrådgivere« vil forvirre forsikringskunderne og skabe ubegrundet  

 mistillid til de øvrige forsikringsmæglere.
Henset til terminologien på  

 bankområdet  

 synes begrebet »forsikringsrådgivere« ikke velvalgt.
Bankrådgivere er ansatte  

 i  

 pengeinstitutterne og har intet med en uafhængig forsikringsformidler at  

 gøre.
5. Forbrugerne bør ikke »skubbes foran« Blandt begrundelserne for at indføre kategorien  

 forsikringsrådgivere er nævnt »hensynet til forbrugerne«.
Faktum er det, at  

 kun  

 nogle få procent af de danske forbrugere har valgt at bruge uafhængige  

 forsikringsmæglere.
Forbrugerne bruger andre, billigere salgskanaler,  

 herunder  

  

 www.Forsikringsluppen.dk  

  

 , hvor  

 forbrugerne kan sammenligne vilkår og priser for de almindeligt udbredte  

 skadesforsikringer.
Forsikringsmæglere bruges især på firmapensionsområdet,  

 hvor virksomheder etablerer pensionsordninger for deres ansatte, og på  

 industriforsikringsområdet.
Her er det priser og vilkår for de indgåede  

 forsikringsaftaler, som er styrende for valg af forsikringsmægler.
Og ikke,  

 om  

 mægleren har det tekniske grundlag for et effektivt samarbejde med  

 forsikringsselskabet i form af en samarbejdsaftale på plads i forvejen, eller  

 om mægleren følger nettoafregningsprincippet, der allerede er det dominerende  

 på markedet.
Det foreliggende ændringsforslag, der bl.a. er initieret af  

 nogle forsikringsmæglere, som har haft svært ved at få samarbejdsaftaler med  

 forsikringsselskaber, medvirker ikke til generelt at styrke uafhængigheden og  

 kvaliteten for forsikringsformidlingen, men vil tværtimod skabe uklarhed og  

 forvirring hos brugerne af forsikringsformidleres ydelser.
Begge dele er  

 skridt  

 i den forkerte retning.
Med venlig hilsen Steen Leth Jeppesen /Claus Tønnesen Spørgsmål 15:
Ministeren bedes kommentere  

 henvendelsen af 21. april 2004 fra Forsikring & Pension, jf.
L 141   

 bilag  

 41.
 Svar:
 Jeg kan i det hele støtte Forsikring & Pensions  

 bemærkninger, der jo supplerer og bekræfter de fremsatte synspunkter fra  

 Forsikringsmæglerforeningen i Danmark.
Som det klart fremgår af Forsikring & Pensions bidrag til  

 debatten, skal alle forsikringsmæglere være uafhængige.
Dette gør sig  

 gældende  

 uanset om en forsikringsmægler beskæftiger sig med alle aspekter af  

 forsikringsmæglerhvervet eller alene udøver forsikringsrådgivning.
 Forsikring & Pension fremhæver, ligesom både  

 Forsikringsmæglerforeningen i Danmark og jeg selv har gjort i tidligere  

 besvarelser, at hverken provision eller samarbejdsaftaler skaber afhængighed  

 af  

 forsikringsselskaberne.
Samarbejdsaftaler mellem en forsikringsmægler og et  

 forsikringsselskab er udtryk for en praktisk arbejdsfordeling af opgaver, når  

 en kunde ønsker en forsikring.
Det er stadig kundens beslutning, i hvilket  

 forsikringsselskab forsikringen skal tegnes.
 Endelig fremhæver Forsikring & Pension, at hensynet til  

 forbrugerne tilsiger, at begrebet »forsikringsrådgiver« ikke introduceres,  

 idet  

 det vil skabe forvirring for kunderne.
 Dette er i fuld overensstemmelse med min opfattelse, idet  

 enkelhed og gennemsigtighed i loven vil bidrage til at bibeholde forbrugerens  

 mulighed for at orientere sig på markedet.
 Indførelse af en ekstra kategori af forsikringsformidlere skaber  

 ikke bedre forudsætninger for at kunden kan orientere sig, når der er tale  

 om,  

 at virksomheder med forskellig betegnelse udøver samme aktivitet.
