 Ophævelse af anmeldelsespligten til socialstyrelsen ved optagelse i og  

 udskrivning fra herberger (herunder krisecentre for voldsramte) og beskyttede  

 pensionater.
 MEDDELELSE OM AFGØRELSEN:
 Socialministeriet har med virkning fra den 1. august 1982 ændret  

 bestemmelsen i pkt. 170 i socialministeriets cirkulære af 18. marts 1976 om  

 bistandslovens bestemmelser om institutionerne under amtskommunerne om  

 anmeldelse til socialstyrelsen af optagelse i og udskrivning fra forsorgshjem  

 m.v., jfr. socialministeriets cirkulære af 14. juli 1982 om ændring af  

 ovennævnte cirkulære.
Anmeldelsen til socialstyrelsen er herved begrænset til ophold i forsorgs-  

 og optagelseshjem.
Undtaget fra anmeldelsespligten er således ophold i  

 herberger, herunder krisecentre for voldsramte, og i beskyttede pensionater.
Der er ikke i øvrigt foretaget ændringer i de gældende bestemmelser for  

 herberger og beskyttede pensionater.
Socialministeriet skal i anledning af en  

 række forespørgsler om etablering og drift af herberger for en bestemt  

 persongruppe - voldsramte kvinder - imidlertid præcisere, at såfremt  

 amtsrådet vælger at opfylde sin forpligtelse, jfr. bistandslovens § 105, til  

 at sørge for plads til personer, der er blevet hjemløse på grund af vold  

 eller lignende, ved at oprette særlige afdelinger/institutioner for denne  

 persongruppe, må det sikre, at hjemløse, der må afvises fra de særlige  

 afdelinger/institutioner, samtidig tilbydes anden hjælp, herunder optagelse i  

 en anden institution.
