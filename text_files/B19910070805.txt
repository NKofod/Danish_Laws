 I medfør af § 5, stk. 2, i lov om frikommuner, jf. lovbekendtgørelse nr.  

 644 af 12. september 1991, meddeles:
 § 1.  Miljøministeren har den 23. oktober 1991  

 godkendt frikommuneregulativ nr. 12 for Frederiksborg Amt om overførelse af  

 amtsrådets kompetence i henhold til campingreglementet til primærkommunerne i  

 Frederiksborg Amt, jf. § 28 f, stk. 1, nr. 3, og stk. 2, i lov om  

 frikommuner.
 § 2.  Frikommuneregulativet indebærer, at  

 Frederiksborg Amts kompetence i henhold til Miljøministeriets bekendtgørelse  

 nr. 593 af 4. september 1986 som ændret ved bekendtgørelse nr. 74 af 5.  

 februar 1990 (campingreglementet) overføres til primærkommunerne i  

 Frederiksborg Amt.
 Stk. 2.  Ved overførelsen af kompetencen bemyndiges  

 kommunalbestyrelsen til at meddele tilladelse i henhold til §§ 2, 3, 7 og 8 i  

 campingreglementet, til at modtage indberetning efter § 7, stk. 3, og til at  

 føre tilsyn efter § 13 i campingreglementet.
 Stk. 3.  Frederiksborg Amt bevarer dog sin kompetence  

 efter campingreglementet i sager, der vedrører kommunalt ejede ejendomme.
Stk. 4.  Kommunalbestyrelsens afgørelser kan påklages  

 til amtsrådet.
Amtsrådets afgørelser kan påklages til Planstyrelsen.
 § 3.  Frikommuneregulativet træder i kraft den 1.  

 november 1991. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordner, jf. lov om kommunernes styrelse §  

 9, stk. 3.
