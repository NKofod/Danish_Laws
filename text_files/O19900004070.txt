Resumé A, som i mange år havde haft  

 rygproblemer,  

 fik forelagt et arbejdstilbud som medhjælper på en institution.
Under en  

 ansættelsessamtale blev indholdet af arbejdet og A's helbredsmæssige  

 situation  

 drøftet.
A, som ikke mente at kunne klare arbejdet fysisk, blev opfordret til  

 at forsøge og eventuelt senere klage over arbejdstilbuddet.
Inden  

 påbegyndelsen meldte A alligevel fra og klagede senere til  

 arbejdsmarkedsnævnet,  

 som fandt, at der havde været tale om et rimeligt arbejdstilbud.
 Ombudsmanden fandt,  

 at der ved bedømmelsen af, om et arbejdstilbud kan anses for rimeligt, skal  

 foretages en konkret vurdering af den enkelte arbejdstilbudsmodtager i  

 forhold  

 til det konkrete arbejdstilbud, og at tanken med klageadgangen til  

 arbejdsmarkedsnævnet er, at denne skal kunne udnyttes, når arbejdstilbuddet  

 gives.
 Efter en bedømmelse af de  

 foreliggende oplysninger om forløbet i forbindelse med arbejdstilbuddet til A  

 og ansættelsessamtalen anså ombudsmanden det for tvivlsomt, om A havde fået  

 anvist et arbejdstilbud, som ud fra hendes situation konkret kunne betegnes  

 som "rimeligt".
 Ombudsmanden henstillede  

 til arbejdsmarkedsnævnet at genoptage sagen og træffe en ny afgørelse. (J.  

 nr.  

 1990-1746-021).
 Rimeligt arbejdstilbud efter en konkret vurdering af  

 modtagerens fysiske formåen.
En arbejdsløshedskasse  

 klagede for et medlem over en afgørelse fra et arbejdsmarkedsnævn.
Nævnet  

 havde ved afgørelsen fundet, at det arbejdstilbud, som det pågældende  

 medlem, A, havde fået tilbudt som medhjælper på en institution, var  

 rimeligt.
Det fremgik af sagen, at A  

 har været beskæftiget som ufaglært, og at hun i august 1986 afsluttede sit  

 første arbejdstilbud som medhjælper på et plejehjem.
Hun gennemførte  

 herefter en uddannelse som zoneterapeut med uddannelsesydelse.
Hun havde i  

 mange år haft  

 rygproblemer  

 og har fået behandling  

 herfor.
I slutningen af 1989 fik hun  

 et arbejdstilbud som medhjælper på en institution.
Hun var til en samtale på  

 institutionen den 13. december 1989, hvorunder arbejdets art (rengøring, vask  

 m.v.) blev drøftet i forbindelse med A's ryglidelse.
I samtalen deltog også  

 en  

 medarbejder fra amtets beskæftigelsessekretariat.
 A underskrev den 13. december  

 1989 et ansættelsesbrev, men meddelte senere til arbejdsformidlingen, at hun  

 ikke ønskede at påbegynde arbejdstilbuddet den 2. januar 1990.
Med henvisning hertil blev  

 udbetalingen af dagpenge til A standset pr. 2. januar 1990. Hun klagede over  

 dagpengestandsningen til arbejdsløshedskassens hovedledelse, som i  

 forbindelse  

 med behandlingen af sagen klagede til Arbejdsmarkedsnævnet i det pågældende  

 amt  

 over det anviste arbejdstilbud.
Arbejdsløshedskassen henviste i sin skrivelse  

 til nævnet til A's ryglidelse, som hun både tidligere og i forbindelse med  

 det  

 konkrete arbejdstilbud havde gjort arbejdsformidlingen opmærksom på.
Også  

 under samtalen den 13. december 1989, som A havde beskrevet i en vedlagt  

 skrivelse af 29. januar 1990, havde hun oplyst, at hun ikke kunne klare  

 rygbelastende  

 arbejde og ikke mente at kunne klare det  

 arbejde, der her blev beskrevet; men hun havde ladet sig overtale - nærmest  

 følt sig tvunget - til at prøve.
Arbejdsløshedskassen havde fra  

 institutionen i en skrivelse af 1. juni 1990 fået oplyst, at der havde været  

 tale om et ganske almindeligt arbejdstilbud uden hensyn til A's ryglidelse.
 Nævnet indhentede en  

 udtalelse af 25. juli 1990 fra amtet, som redegjorde for  

 beskæftigelsessekretariatets fremgangsmåde i forbindelse med arbejdstilbud.  

 Beskæftigelsessekretariatet havde på forhånd haft kendskab til A's  

 ryglidelse.  

 Om omstændighederne i forbindelse med A's arbejdstilbud anførte amtet:
 "...
 Beskæftigelsessekretariatets  

 medarbejder var således tvunget til at udvirke et sammensat rimeligt  

 arbejdstilbud  

 på (institutionen), som man har gjort ved en lang række tidligere  

 ansættelsesforhold på (institutionen) uden problemer.
 Der blev således ved  

 ansættelsessamtalen taget hensyn til (A's) helbredsmæssige situation, og  

 denne  

 og arbejdstilbudets indhold blev udførligt gennemdrøftet.
 Det anføres i skrivelse af 1.  

 juni 1990 fra (institutionen) til (arbejdsløshedskassen), at institutionen,  

 forinden ansættelsessamtaler af denne art finder sted, ikke specifikt er  

 orienteret om eventuelle helbredsmæssige forhold, hvorfor der ikke på forhånd  

 var taget hensyn til dette.
 Dette er korrekt, idet det er  

 beskæftigelsessekretariatets opfattelse, at disse individuelle personlige  

 forhold  

 bedst vurderes og fremmes ved selve ansættelsessamtalen, hvor man helt  

 konkret efter aftale med institutionen og pågældende kan udvælge de relevante  

 arbejdsområder og sammensætte et rimeligt arbejdstilbud.
 Kun i helt specielle  

 situationer, hvor en person har alvorlige handicaps oplyser  

 beskæftigelsessekretariatet herom af indlysende årsager.
 Ved samtalen meddelte amtets  

 medarbejder fra beskæftigelsessekretariatet, at han mente, at (A) skulle  

 prøve det tilbudte arbejde, og såfremt hun efter at have prøvet arbejdet  

 ikke kunne magte dette, måtte kontakte beskæftigelsessekretariatet med  

 henblik  

 på en anden løsning.
Amtets  

 beskæftigelsesmedarbejder meddelte endvidere (A) de eventuelle  

 dagpengemæssige  

 konsekvenser ved at afslå et rimeligt arbejdstilbud og tilrådede pågældende,  

 at  

 hun accepterede det afgivne arbejdstilbud. ..." På et møde den 6. september  

 1990 i arbejdsmarkedsnævnets beskæftigelsesudvalg blev det anviste  

 arbejdstilbud  

 anset for rimeligt.
I et oplæg til mødet var anført bl.a. følgende:
 "Amtskommunens  

 redegørelse modtaget i AF.
 Iflg. redegørelsen var der i  

 det konkrete tilfælde taget højde for (A's) svage ryg, - hun var endvidere  

 gjort opmærksom på, at såfremt hun ikke magtede arbejdet, var amtet  

 indstillet  

 på at forsøge at finde anden beskæftigelse til hende.
 Endvidere havde amtet ved  

 placeringen taget medlemmets bopæl i betragtning.
 Medlemmet accepterede  

 arbejdstilbuddet og underskrev ansættelsesaftalen, men forsøgte ikke at  

 udføre arbejde, (meldte afbud inden påbegyndelsestidspunktet).
Hvis medlemmets ryg var/er så  

 dårlig, at hun ikke vil  

  

 forsøge  

  

 at udføre  

 det tilbudte arbejde, er hun så til rådighed for arbejdsmarkedet??? Det er det lokale  

 AF-kontors  

 opfattelse, at (A) kun ønskede/ønsker  

 ansættelse som zoneterapeut." Arbejdsløshedskassen anmodede  

 i skrivelse af 26. september 1990 om en begrundelse for nævnets afgørelse og  

 om aktindsigt.
 Nævnet uddybede i skrivelse  

 af 2. november 1990 sin afgørelse således:
"Arbejdsmarkedsnævnets  

 beskæftigelsesudvalg har ved sin afgørelse af omtalte sag lagt vægt på, at  

 (amtets) beskæftigelsessekretariat ved ansættelsessamtalen var fuldt bekendt  

 med (A's) svage ryg, at (A's) helbredsmæssige  

 situation sammenholdt med arbejdstilbuddets indhold blev gennemdrøftet, at (A) såvel fra amtets  

 beskæftigelsessekretariat som fra arbejdsformidlingen blev opfordret til at  

 påbegynde det tilbudte arbejdstilbud, endvidere blev (A) - såvel  

 fra beskæftigelsessekretariatet som af Arbejdsformidlingen orienteret om  

 muligheden for efterfølgende, såfremt hun ikke magtede den tilbudte  

 beskæftigelse, at anke rimeligheden af det afgivne arbejdstilbud til  

 Arbejdsmarkedsnævnet." Nævnet meddelte endvidere, at  

 afgørelsen var truffet af beskæftigelsesudvalget på nævnets vegne, jf. § 120,  

 stk. 3, i bekendtgørelse nr. 403 af 30. maj 1989 om arbejdstilbud m.v.
I klageskrivelsen til mig  

 gjorde arbejdsløshedskassen gældende, at det omhandlede arbejdstilbud, som  

 hovedsageligt havde bestået af  

 rygbelastende  

 arbejde, ikke var et "rimeligt arbejdstilbud", sådan som dette  

 begreb skal forstås efter ordlyden af § 18, stk. 1., 2. pkt. i  

 arbejdstilbudsloven.
Der skal foretages en konkret bedømmelse af det  

 "rimelige" i hvert enkelt tilfælde, og dette skal ske i forbindelse  

 med sammensætningen af arbejdstilbuddet, ikke i forbindelse med en klage  

 efter påbegyndelsen af arbejdet.
Arbejdsløshedskassen pegede endvidere på, at  

 arbejdsmarkedsnævnet havde tilsidesat forvaltningslovens bestemmelser om  

 partshøring og begrundelse.
 Arbejdsmarkedsnævnet anførte  

 i sin udtalelse til mig:
 "(A) påbegyndte den 30.  

 august 1988 en uddannelse til zoneterapeut, hvortil der bevilgedes  

 uddannelsesydelse i perioden 30/8 1988 - 13/3 1989, - sidstnævnte dato var  

 datoen for udløb af medlemmets dagpengeret i henhold til  

 arbejdsløshedsforsikringslovens § 55.
 På baggrund af bekendtgørelse  

 nr. 292 af 2. maj 1989, § 9, stk. 5, forlængedes perioden med  

 uddannelsesydelse  

 til uddannelsens afslutning den 3. juni 1989.
 Den gennemførte uddannelse  

 som zoneterapeut er ikke gennemført/iværksat som en revalideringsmæssig  

 foranstaltning i henhold til bistandslovens § 42, men som en selvvalgt  

 uddannelse med uddannelsesydelse efter arbejdsmarkedslovgivningens regler.
 Den 18. oktober 1989  

 indberettede arbejdsløshedskassen i henhold til ovennævnte bekendtgørelse  

 medlemmet til 2. arbejdstilbud, og Arbejdsformidlingen videregav - efter  

 samtale med medlemmet - indberetningen til (hjemstedskommunen), der  

 imidlertid ikke ønskede at ansætte pågældende, da ønsket om beskæftigelse i  

 arbejdstilbud fra medlemmets side var som zoneterapeut eller som ansat i en  

 børneinstitution.
 Det første ønske havde  

 kommunen ingen mulighed for at opfylde, og det næste ønske ville kommunen  

 ikke  

 acceptere på grund af medlemmets svage ryg.
 Arbejdsformidlingen  

 indberettede herefter (A) til et arbejdstilbud ved Frederiksborg amtskommune,  

 - indberetningen indeholdt bl.a. oplysning om pågældendes svage ryg.
 Den 7. december 1989 afgav  

 amtskommunen et arbejdstilbud beregnet for (A). Tilbuddet lød på  

 beskæftigelse  

 som medhjælper ved (institutionen), hvorved amtet bl.a. tog hensyn til  

 medlemmets  

 bopæl sammenholdt med arbejdsstedets beliggenhed.
 Arbejdsformidlingen fandt, at  

 arbejdstilbuddet var rimeligt og henviste medlemmet til samtale på  

 institutionen den 13. december 1989. Arbejdstilbuddet blev accepteret, og en  

 ansættelsesaftale underskrevet samme dag af (A). Ansættelsen skulle  

 påbegyndes  

 den 2. januar 1990.
Inden påbegyndelse af  

 arbejdstilbuddet meddelte medlemmet imidlertid arbejdsstedet, at hun ikke  

 ønskede at overtage det tilbudte arbejde, hvorefter arbejdsløshedskassen  

 stoppede udbetalingen af dagpenge til medlemmet.
Ved en samtale med AF  

 anbefalede  

 AF's  

 medarbejder (A) at påbegynde  

 arbejdstilbuddet som aftalt, idet amtskommunen var indstillet på at tage  

 hensyn  

 til hendes helbredsforhold.
 ...
Nævnets sekretariat  

 indhentede i den mellemliggende periode en udtalelse fra (amtskommunen)  

 vedrørende den pågældende sag.
Denne udtalelse såvel som oplysningerne om  

 medlemmets tidligere beskæftigelse og egne ønsker om beskæftigelse dannede  

 grundlag for beskæftigelsesudvalgets afgørelse angående rimelighed af det  

 afgivne arbejdstilbud.
Amtskommunens udtalelse  

 indeholdt ikke oplysninger om hændelsesforløbet eller vurderinger, som var i  

 modsætning til det, som arbejdsløshedskassen havde anført i sin klage,  

 hvorfor nævnssekretariatet ikke fandt anledning til at sende udtalelsen til  

 arbejdsløshedskassen eller til medlemmet.
Sekretariatet fandt sagen  

 velbelyst.
Ved beskæftigelsesudvalgets  

 møde den 6. september 1990 fandt man, at arbejdstilbuddet var rimeligt.
Der  

 var  

 tale om beskæftigelse på overenskomstmæssig løn og arbejdsvilkår i  

 forlængelse  

 af pågældendes tidligere beskæftigelse og inden for arbejdsløshedskassens  

 faglige område.
I det konkrete tilfælde fandt man endvidere, på baggrund af  

 amtskommunens udtalelse, at arbejdspladsen, der på forhånd var orienteret om  

 (A's) svage ryg, var indstillet på at tage de nødvendige skånehensyn, så hun  

 ikke ville blive beskæftiget med  

 rygbelastende  

 arbejde, ligesom amtskommunen var indstillet på at finde anden beskæftigelse,  

 hvis  

 det viste sig nødvendigt.
 Beskæftigelsesudvalget fandt,  

 at (A) ved først at have tiltrådt arbejdstilbuddet og efterfølgende at have  

 afvist  

 at påbegynde den aftalte ansættelse, ikke var berettiget til et yderligere  

 arbejdstilbud.
Arbejdsmarkedsnævnet har med  

 henvisning til bekendtgørelsens § 120, stk. 3, bemyndiget et underudvalg til  

 at træffe afgørelser bl.a. i rimelighedssager.
Dette underudvalg er sammensat  

 af nævnsmedlemmer og træffer sine afgørelser på det samlede  

 Arbejdsmarkedsnævns  

 vegne." Efter at have modtaget kopi  

 af nævnets udtalelse anførte arbejdsløshedskassen i en skrivelse til mig, at  

 der var tale om en fordrejning af situationen den 13. december 1989. A havde  

 følt sig meget hårdt presset til at underskrive ansættelsesbrevet.
Kassen  

 bestred  

 oplysningen om, at institutionen på forhånd skulle være orienteret om A's  

 ryglidelse  

 og henviste til de oplysninger, som kassen selv havde indhentet herom.
A havde telefonisk over for  

 en af mine medarbejdere fortalt om samtalen den 13. december 1989. Hun havde  

 på intet tidspunkt fået at vide, at der ville blive taget hensyn til hendes  

 ryg.
Det, arbejdsmarkedsnævnet havde anført om arbejdsformidlingens kontakt  

 til kommunen om et arbejdstilbud, var, efter hvad hun havde fået oplyst fra  

 kommunen, misvisende.
 Direktoratet for  

 Arbejdsløshedsforsikringen havde den 3. december 1990 tiltrådt  

 arbejdsløshedskassens afgørelse om at standse dagpengeudbetalingen pr. 2.  

 januar 1990. Direktoratet havde tilkendegivet, at sagen ville kunne  

 genoptages  

 afhængig af min udtalelse i anledning af klagen over arbejdsmarkedsnævnets  

 afgørelse.
 Efter min gennemgang af sagen  

 udtalte jeg følgende i en skrivelse til arbejdsløshedskassen:
 "Efter  

 arbejdstilbudsloven indebærer retten til et arbejdstilbud krav på "et  

 rimeligt tilbud om arbejde" (jf. § 1, stk. 1, i lovbekendtgørelse nr.  

 122 af 24. februar 1989). §§ 18 og 19 i bekendtgørelse nr. 403 af 30. maj  

 1989  

 om arbejdstilbud m.v. har følgende indhold:
"Arbejdstilbuddet skal  

 så vidt muligt gives inden for den lediges sædvanlige arbejdsområde.
Det skal  

 være et i forhold til den enkelte ledige rimeligt arbejdstilbud, under  

 hensyntagen til arbejds- og uddannelsesmæssige forudsætninger, til afstand  

 fra  

 bopæl samt andre personlige forhold.
Vurderingen af et arbejdstilbuds  

 rimelighed omfatter tillige undervisning indlagt i arbejdstilbudsperioden i  

 henhold til § 23, stk. 1.
Stk. 2. Arbejdsformidlingens  

 afgørelse efter stk. 1 kan inden 4 uger indbringes for Arbejdsmarkedsnævnet.  

 Arbejdsmarkedsnævnet  

 træffer afgørelse om, hvorvidt et afgivet arbejdstilbud er rimeligt.
Nævnets  

 afgørelse kan ikke indbringes for anden administrativ myndighed.
§ 19. Ønsker den ledige ikke  

 at modtage et rimeligt arbejdstilbud, har den pågældende ikke ret til et nyt  

 tilbud." Efter bekendtgørelsens § 120  

 kan arbejdsmarkedsnævnet bemyndige et underudvalg til at træffe afgørelser  

 efter bl.a. § 18, stk. 2.
 Loven om arbejdstilbud til  

 ledige videreførte med visse ændringer de tidligere gældende  

 jobtilbudsordninger efter arbejdsløshedsforsikringslovens § 97 b (om  

 arbejdstilbud til langtidsledige).
Bemærkningerne til  

 lovforslaget om at indsætte § 97 b i arbejdsløshedsforsikringsloven  

 indeholder mere almindelige udtalelser om hovedtankerne bag ordningen med  

 tilbud  

 om arbejde til alle langtidsledige.
Specielt med hensyn til afgørelse af, om  

 et tilbud om arbejde er rimeligt, er det i bemærkningerne til lovforslaget  

 (Folketingstidende 1977/78, tillæg A, spalte 4826) anført, at  

 arbejdsmarkedsnævnet skal tage et vist hensyn til den enkeltes arbejdsmæssige  

 og uddannelsesmæssige forudsætninger, men at den ledige må indstille sig på  

 at  

 få tilbudt et arbejde, der ikke ligger inden for pågældendes tidligere  

 arbejdsområde.
I forbindelse med  

 behandlingen i Folketinget af forslaget til lov om arbejdstilbud til ledige  

 blev der af Folketingets Arbejdsmarkedsudvalg stillet spørgsmål til  

 arbejdsministeren om, hvad et rimeligt arbejdstilbud er.
Arbejdsministeren  

 blev  

 således bedt om at konkretisere begrebet "et rimeligt tilbud om  

 arbejde".
 Arbejdsministeren oplyste i  

 den anledning over for udvalget bl.a., at et arbejdstilbud i praksis  

 betragtes som rimeligt, hvis den langtidsledige ud fra egne fysiske og rent  

 faglige forudsætninger er i stand til at klare det tilbudte job.
Som det fremgår af det  

 ovenfor anførte, indeholder hverken loven om arbejdstilbud til ledige eller  

 bekendtgørelsen, der er udstedt med hjemmel deri, nogen nærmere angivelse af,  

 hvad "et rimeligt tilbud om arbejde" indebærer.
Afgørelsen af, om  

 et  

 arbejdstilbud til en arbejdsledig i et foreliggende tilfælde kan anses for  

 rimeligt,  

 beror i væsentlig grad på en skønsmæssigt præget vurdering.
 I forbindelse med  

 behandlingen af en konkret sag har ombudsmanden tidligere tilsluttet sig en  

 opfattelse, som Arbejdsministeriet havde givet udtryk for under sagen,  

 hvorefter der ved bedømmelsen af, om et arbejdstilbud kan anses for rimeligt,  

 skal foretages en konkret vurdering af den enkelte arbejdstilbudsmodtager i  

 forhold til et konkret arbejdstilbud, hvorved arbejdets nærmere karakter skal  

 være identificeret (Arbejdsministeriets j.nr. ....).
 I fortsættelse heraf (og  

 under henvisning til (A's) sag, hvor hun er blevet opfordret til at forsøge  

 at  

 klare det foreliggende arbejdstilbud) må det efter min opfattelse være tanken  

 med klageadgangen til arbejdsmarkedsnævnet, at denne skal kunne udnyttes, når  

 arbejdstilbuddet gives - inden det påbegyndes - og ikke på et senere  

 tidspunkt  

 efter en "forsøgsperiode". Jeg henviser i den forbindelse til, at  

 der efter § 18, stk. 2, i den ovenfor nævnte bekendtgørelse gælder en frist  

 på  

 4 uger for klage til nævnet, som har den endelige administrative afgørelse,  

 jf.  

 arbejdstilbudslovens § 1, stk. 6, og bekendtgørelsens § 18, stk. 2.
 I (A's) sag kunne i  

 sammenhæng hermed rejses det spørgsmål, om ikke hendes henvendelse til  

 arbejdsformidlingen om, at hun ikke ville begynde i arbejdstilbuddet, burde  

 have været opfattet som en klage over arbejdstilbuddet.
Som sagen foreligger oplyst  

 for mig, må jeg lægge til grund, at arbejdstilbuddet som medhjælper på  

 institutionen som udgangspunkt var et "almindeligt" arbejdstilbud  

 indeholdende rengøring, vask og andet forefaldende arbejde, sammensat uden  

 hensyn til (A's) fysiske formåen med den svage ryg.
Jeg har herved lagt vægt  

 på  

 oplysningen herom i institutionens skrivelse af 1. juni 1990 til  

 arbejdsløshedskassen  

 og de tilsvarende oplysninger i amtets udtalelse af 25. juli 1990. I denne  

 udformning kunne arbejdet ikke anses for at opfylde kravene til et  

 "rimeligt arbejdstilbud", jf. ovenfor.
Under samtalen den 13.  

 december 1989 på institutionen blev arbejdets indhold sammenholdt med (A's)  

 helbredsmæssige situation drøftet. (A) blev af amtets  

 beskæftigelsesmedarbejder  

 opfordret til at påbegynde arbejdet for at prøve, om hun kunne klare det, og  

 (A) indvilgede i at underskrive ansættelsesaftalen - efter hendes eget udsagn  

 fordi hun følte sig presset hertil.
Hendes oplysning herom støttes til dels  

 af  

 det ovenfor gengivne om det, som amtets beskæftigelsesmedarbejder anførte  

 over for (A) under samtalen den 13. december 1989: at forsøge  

 arbejdstilbuddet og eventuelt efterfølgende klage samt "eventuelle  

 dagpengemæssige konsekvenser" af at afslå et arbejdstilbud.
 Arbejdsmarkedsnævnet har i  

 udtalelsen til mig givet udtryk for, at "arbejdspladsen, som på forhånd  

 var orienteret om (A's) svage ryg, var indstillet på at tage de nødvendige  

 skånehensyn". Ifølge (A's) beretning om samtalen den 13. december 1989  

 har skånemuligheden ikke været omtalt, og hun har under telefonsamtalerne med  

 en af mine medarbejdere bestridt, at hun under samtalen den 13. december 1989  

 fik tilkendegivelser herom.
 Jeg bemærker, at det i  

 udtalelsen anførte om, at arbejdspladsen på forhånd var orienteret om (A's)  

 svage ryg, er i modstrid med de tidligere oplysninger herom i sagen, bl.a.  

 amtets udtalelse af 25. juli 1990.
Det må herefter stå som  

 tvivlsomt for mig, om det som udgangspunkt almindelige arbejdstilbud senere  

 blev udformet og præciseret i overensstemmelse med en konkret vurdering af  

 (A's) fysiske formåen.
Det er efter min opfattelse i hvert fald meget  

 usikkert, hvorvidt en sådan præcisering er sket under samtalen den 13.  

 december  

 1989 og på en sådan måde, at det er blevet klart tilkendegivet over for (A).
 Opfordringen fra amtets  

 beskæftigelsesmedarbejder til at påbegynde arbejdet, som det var beskrevet,  

 og  

 - hvis det så ikke gik - klage over arbejdstilbuddet senere, tyder i og for  

 sig  

 ikke på, at der er blevet udformet et arbejdstilbud efter en konkret  

 vurdering.
 Jeg har bemærket mig, at det  

 i oplægget til arbejdsmarkedsnævnets møde den 6. september 1990 er anført  

 "...er hun så til rådighed for arbejdsmarkedet ???". Dette giver  

 mig  

 anledning til at præcisere, at der ikke i arbejdsmarkedsnævnets vurdering af,  

 om et arbejdstilbud er rimeligt efter bekendtgørelsens § 18, kan indgå en  

 rådighedsvurdering.  

 Denne vurdering er arbejdsløshedskassens og vedrører spørgsmålet om  

 dagpengeberettigelse.
 Sammenfattende må jeg anse  

 det for tvivlsomt, om (A) fik anvist et arbejdstilbud, som ud fra hendes  

 situation konkret kan betegnes som "rimeligt", jf. bekendtgørelsens  

 § 18, stk. 1, og som hun derfor ikke var berettiget til at afslå.
 Jeg har henstillet til  

 (arbejdsmarkedsnævnet) at genoptage sagen og træffe en ny afgørelse på  

 baggrund af det anførte.
 Jeg har anmodet om  

 underretning om nævnets fornyede afgørelse.
 I anledning af  

 arbejdsløshedskassens bemærkninger om manglende begrundelse og partshøring  

 bemærker jeg følgende:
Arbejdsmarkedsnævnets  

 afgørelse i skrivelsen af 13. september 1990 opfyldte ikke de krav til en  

 begrundelses udformning, som fremgår af forvaltningslovens § 24, jf. § 22.  

 Jeg  

 har gjort nævnet bekendt med min opfattelse.
Nævnet uddybede senere  

 begrundelsen  

 i skrivelsen af 2. november 1990.
 Arbejdsmarkedsnævnet har  

 øjensynligt ved sin afgørelse lagt stor vægt på amtets udtalelse af 25. juli  

 1990 om forløbet af samtalen den 13. december 1990, som ikke var ganske i  

 overensstemmelse med (A's) beskrivelse heraf (i hendes skrivelse af 29.  

 januar  

 1990). Jeg finder, at det havde været mest korrekt, om (A), inden afgørelsen  

 blev truffet, havde haft lejlighed til at fremsætte sine bemærkninger til  

 amtets udtalelse, jf. forvaltningslovens § 19.
Jeg har gjort nævnet bekendt  

 med min opfattelse." I skrivelse af 14. februar  

 1991 meddelte arbejdsmarkedsnævnet, at nævnet havde besluttet at ændre sin  

 afgørelse af 6. september 1990, således at A fik forelagt et nyt  

 arbejdstilbud.
 Jeg tog i en skrivelse til  

 nævnet det oplyste til efterretning.
