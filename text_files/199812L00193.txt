Fremsat den 4. marts 1999 af skatteministeren (Ole  

 Stavad) Forslag til Lov om ændring af lov om  

 totalisatorspil (Ændret afgiftsafregning m.v.) § 1 I lov om totalisatorspil, jf.  

 lovbekendtgørelse nr.756 af 19. august 1994, foretages følgende  

 ændringer:
 1. I § 2 indsættes efter »beregnes«:  

»af bevillingshaveren «, og »hver enkelt dag«  

 ændres til: »hver uge «.
 2. I § 2 A, stk. 2, 1. pkt., indsættes efter  

»30.000 kr.«: »pr. løbsdag «.
 3. I § 2 A, stk. 2, 2. pkt., indsættes efter  

»100.700 kr.«: »pr. løbsdag «.
 4. I § 2 A, stk. 2, 3. pkt., indsættes efter  

»1.500 kr.«: »pr.  

 løbsdag «.
 5. I § 2 B, stk. 2, 1. pkt., indsættes efter  

»5.400 kr.«: »pr.  

 løbsdag «.
 6. I § 2 B, stk. 2, 2. pkt., ændres »cykelvæddeløb« til: »cykelløb på bane«, og efter »7.300  

 kr.« indsættes: »pr. løbsdag «.
 7. I § 8, stk. 1, 1. pkt., ændres »samt modtagelse af indskud udenom  

 totalisatoren (bookmakeri)« til:  

», modtagelse af indskud udenom  

 totalisatoren samt formidling af deltagelse i udenlandske  

 totalisatorspil«.
§ 2 Stk. 1. Loven træder i kraft dagen efter  

 bekendtgørelsen i Lovtidende. § 1, nr. 1-6 har virkning fra den  

 1. januar 1999.
 Stk. 2. For totalisatorspil afholdt i 1999 forud for lovens  

 ikrafttræden kan bevillingshavere indgive ny anmeldelse efter lovens  

 ikrafttræden, hvori afgiften er beregnet efter bestemmelserne i lov om  

 totalisatorspil med de ændringer, der følger af denne lovs  

 § 1, nr. 1-6. De statslige told- og skattemyndigheder foretager herefter  

 regulering af afgiften.
Bemærkninger til lovforslaget Almindelige bemærkninger Lovforslagets indhold.
Formålet med forslaget er at skabe en højere  

 grad af fleksibilitet ved beregningen af totalisatorafgiften.
Lovforslaget  

 indeholder således forslag om, at bevillingshavere til totalisatorspil  

 afregner totalisatorafgiften for en uge ad gangen.
For bevillingshavere, der  

 kan afholde spil på flere baner, foreslås afgiften endvidere  

 afregnet for alle baner under ét.
Forslaget indeholder endvidere en konsekvensrettelse som  

 følge af, at Tipstjenesten i juni 1998 fik adgang til at udbyde spil  

 på cykelløb på landevej.
Endelig stilles der forslag om,  

 at formidling af deltagelse i udenlandske totalisatorspil gøres  

 strafbart.
 Ændret afregning af totalisatorafgift.
 Efter de gældende regler skal totalisatorafgiften  

 beregnes af den samlede indskudssum i totalisatoren for hver løbsdag.  

 I den beregnede afgift fradrages et beløb, der er afhængig af,  

 hvilken form for væddeløb spillet afvikles i forbindelse  

 med.
Fradragene udgør for 1999 137.000 kr. for  

 Klampenborg Galopbane og 40.800 kr. for travløb.
Afholdes der på  

 en travbane samme dag både trav- og galopløb, fratrækkes i  

 afgiften dels 40.800 kr. for travløb, dels 6.800 kr. pr.  

 galopløb.
For hundeløb er fradraget 2.100 kr., for  

 kapflyvninger med brevduer 7.400 kr. og for cykelløb på bane  

 10.000 kr.
Fradragsbeløbene er regulerede efter personskattelovens §  

 20.
En bevillingshaver efter totalisatorloven kan have  

 bevilling til spil på én bane eller til spil på flere  

 baner.
Dansk Travsports Centralforbund og De Danske Brevdueforeninger har  

 således bevilling til henholdsvis 9 og 10 baner.
Hver bane afregner  

 afgiften for sig.
Udviklingen i spilleomsætningen på de  

 forskellige hestevæddeløbsbaner har været forskellig,  

 således at fradragene i afgiften har fået større betydning  

 for nogle baner end for andre.
For at udligne denne forskel foreslås  

 det, at afgiften beregnes af den samlede indskudssum under ét for  

 samtlige de baner, som en bevillingshaver har bevilling til spil på, og  

 at afgiften opgøres for en uge ad gangen.
I den beregnede afgift  

 foretages fortsat fradrag for det antal dage, hvor der har været  

 afholdt løb på banerne.
 I forbindelse med lovforslagets vedtagelse vil Dansk  

 Travsports Centralforbund og Klampenborg Galopbane, der i dag har hver sin  

 bevilling til totalisatorspil, kunne få én bevilling, der  

 omfatter totalisatorspil i forbindelse med hestevæddeløb.
Hvis hestesporten ønsker en sådan  

 fælles totalisatorbevilling, vil den ændrede afgiftsberegning  

 medføre, at det fradrag på ca. 1,7 mill. kr. om året, som  

 Klampenborg Galopbane ikke har en tilstrækkelig stor  

 spilleomsætning til at kunne udnytte, i stedet vil kunne udnyttes  

 på en del af travbanerne.
Bornholms Væddeløbsbane og  

 Nykøbing Falster Væddeløbsbane er heller ikke i stand til  

 at udnytte et årligt fradrag på ca. 0,3 mill. kr.
Også  

 dette uudnyttede fradrag vil kunne udnyttes af de resterende 7 travbaner.
 Hestesporten har givet udtryk for, at de ca. 1,7 mill. kr.  

 vil blive tilført Klampenborg Galopbane, medens travsporten vil  

 få de resterende 0,3 mill. kr.
De ændrede regler for beregning af afgiften vil ikke  

 få afgiftsmæssig betydning for De Danske Brevdueforeninger, der  

 ikke har en omsætning, der er stor nok til, at en samlet ugentlig  

 afregning for de 10 baner under ét vil få betydning.
Det samme  

 er tilfældet for Greyhoundsport Danmark, der har bevilling til to  

 baner.
De ændrede regler vil alene medføre en administrativ  

 lettelse for de to bevillingshavere.
 Konsekvensændring vedrørende totalisatorspil på  

 cykelløb.
 Ændringen er en konsekvens af den ændring af  

 tips- og lottoloven, som blev foretaget ved lov nr. 438 af 26. juni 1998.  

 Ændringsloven medførte bl.a., at Tipstjenesten fik adgang til at  

 udbyde spil i forbindelse med cykelløb på landevej.
 Adgang til spil på cykelløb på bane og  

 landevej i Danmark var indtil da indeholdt i totalisatorloven.  

 Ændringen er således en præcisering af, at totalisatorloven  

 nu kun indeholder adgang til spil på cykelløb på bane.
 Kriminalisering af medvirken til ulovlige totalisatorspil.
Efter totalisatorloven er det strafbart at afholde  

 totalisatorspil og lignende uden bevilling og at modtage indskud uden om  

 totalisatoren.
Derimod er det straffrit at medvirke til at udbyde udenlandske  

 totalisatorspil.
Tips- og lottoloven hjemler straf for såvel  

 foranstaltning af væddemål, som udbydes af andre end  

 Tipstjenesten, som formidling af deltagelse i sådanne udenlandske  

 væddemål.
Københavns byret afsagde i december 1997 dom om,  

 at tips- og lottolovens bestemmelse om straf for formidling af  

 væddemål ikke omfatter væddemål vedrørende  

 spil på heste og hunde, som kun kan udbydes efter totalisatorloven.  

 Dommen blev ikke anket.
 Som følge af et tiltagende pres fra udenlandske  

 bookmakere, der forsøger at udbyde eller formidle udenlandske  

 væddemål her i landet, foreslås det at gøre det  

 strafbart også at formidle udenlandske væddemål  

 vedrørende spil på heste- og hundeløb, duekapflyvninger  

 og cykelløb på bane, som er omfattet af totalisatorloven.
 Det bemærkes, at formidling af deltagelse i  

 indenlandske totalisatorspil, som afholdes uden bevilling, fortsat vil kunne  

 straffes i medfør at den almindelige bestemmelse om medvirken i  

 straffelovens § 23.
 Økonomiske og administrative konsekvenser for det  

 offentlige.
Forslaget om, at der med virkning fra 1. januar 1999 skal  

 foretages en samlet ugentlig afregning af totalisatorafgiften for galop- og  

 travbanerne skønnes at medføre et årligt provenutab for  

 staten på ca. 2 mill. kr.
Provenutabet fremkommer som en reduktion af  

 statsafgiften som følge af, at det nuværende uudnyttede  

 bundfradrag på Klampenborg Galopbane på ca. 1,7 mill. kr. og  

 på Bornholms Væddeløbsbane og Nykøbing Falster  

 Væddeløbsbane på i alt ca. 0,3 mill. kr. kan anvendes  

 på de øvrige travbaner.
 For finansåret 1999 skønnes provenutabet til  

 ca. 2 mill. kr.
 Forslaget skønnes ikke at have administrative  

 konsekvenser for Told*Skat.
 Økonomiske og administrative konsekvenser for erhvervslivet.
 Forslaget vil betyde, at hestesporten vil blive  

 tilført ca. 2 mill. kr. årligt som følge af den lavere  

 statsafgift.
 Forslaget vil medføre administrative lettelser for  

 hestesporten som følge af, at anmeldelse og indbetaling af afgiften  

 skal ske for alle baner under et og kun én gang ugentlig.
 Miljømæssige konsekvenser.
 Forslaget har ingen miljømæssige  

 konsekvenser.
 Forholdet til EU-retten.
 Forslaget skønnes ikke at indeholde EU-retlige  

 aspekter.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske og administrative konsekvenser for det  

 offentlige Ingen Provenutab for staten på ca. 2 mill. kr.  

 årligt Økonomiske og administrative konsekvenser for  

 erhvervslivet Hestesporten vil blive tilført ca. 2 mill. kr.  

 årligt.
Lettelse, da afgiftsopgørelse kun skal ske  

 ugentlig Administrative konsekvenser for borgerne Ingen Miljømæssige konsekvenser Ingen Forholdet til EU-retten Forslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Med forslaget vil bevillingshavere efter totalisatorloven  

 kun skulle indsende en afgiftsanmeldelse og afregne totalisatorafgiften  

 ugentligt, i stedet for som nu for hver løbsdag.
Med forslaget skal  

 bevillingshavere, der har bevilling til spil på flere baner, endvidere  

 afregne afgiften for alle baner under ét, i stedet for som nu for hver  

 bane for sig.
Til nr. 2, 3, 4, 5, 6 I den ugentlige afregning af afgiften vil som hidtil kunne  

 foretages et fradrag i afgiften for hver løbsdag på en travbane,  

 for hver løbsdag på Klampenborg Galopbane, for hver  

 løbsdag ved hundevæddeløb, for hver løbsdag med  

 duekapflyvninger og for hver løbsdag med cykelløb på  

 bane.
Til nr. 6 Ændringen er en konsekvensændring som  

 følge af, at tips- og lottoloven ved lov nr. 438 af 26. juni 1998 blev  

 ændret således, at Tipstjenesten fik adgang til at udbyde spil  

 på cykelløb på landevej.
Totalisatorloven omfatter  

 herefter alene cykelløb på bane.
Til nr. 7 Det foreslås, at det gøres strafbart at  

 medvirke til formidling af deltagelse i udenlandske totalisatorspil.  

 Formidling af deltagelse i danske totalisatorspil, som afholdes uden  

 bevilling, vil fortsat kunne straffes efter straffelovens § 23.
Til § 2 Det foreslås i stk. 1, at loven træder i  

 kraft dagen efter bekendtgørelsen i Lovtidende, men at bestemmelserne  

 om afgiftsberegning får virkning for hele kalenderåret 1999.  

 Herved vil hestesporten fuldt ud kunne udnytte de uudnyttede fradrag, selv om  

 loven først træder i kraft efter galopsæsonens start.
Hvis loven først træder i kraft efter  

 galopsæsonens start, vil bevillingshavere efter den nuværende  

 totalisatorlov fortsat skulle indgive anmeldelser pr. løbsdag, og for  

 hver bane for sig.
Det foreslås derfor i stk. 2 som en  

 overgangsordning, at bevillingshaveren skal indgive nye anmeldelser for de  

 allerede afholdte totalisatorspil, hvor afgiften beregnes efter de nye  

 regler.
De statslige told- og skattemyndigheder vil herefter foretage  

 efterregulering af afgiften.
Bilag Lovforslaget sammenholdt med gældende lov Gældende formulering Lovforslaget § 1 I lov om totalisatorspil, jf. lovbekendtgørelse nr.756 af 19.  

 august 1994, foretages følgende ændringer:
 § 2. Afgiften til statskassen beregnes af den samlede  

 indskudssum i totalisatoren for hver enkelt dag.
 1. I § 2 indsættes efter »beregnes«:  

»af bevillingshaveren «, og »hver enkelt dag«  

 ændres til: »hver uge «.
§ 2 A.--- Stk. 2. I den efter stk. 1 beregnede afgift foretages ved  

 totalisatorspil i forbindelse med travløb et fradrag, hvis  

 grundbeløb udgør 30.000 kr.
Ved totalisatorspil i forbindelse  

 med galopløb på Klampenborg Væddeløbsbane foretages  

 dog et fradrag, hvis grundbeløb udgør 100.700 kr.
Ved  

 totalisatorspil i forbindelse med hundevæddeløb foretages et  

 fradrag, hvis grundbeløb udgør 1.500 kr.
De nævnte  

 grundbeløb reguleres efter personskattelovens § 20.
--- 2. I § 2 A, stk. 2, 1. pkt., indsættes efter  

»30.000 kr.«: »pr. løbsdag «.
 3. I § 2 A, stk. 2, 2. pkt., indsættes efter  

»100.700 kr.«: »pr. løbsdag «.
 4. I § 2 A, stk. 2, 3. pkt., indsættes efter  

»1.500 kr.«: »pr.  

 løbsdag «.
§ 2 B.--- Stk. 2. I den efter stk. 1 beregnede afgift foretages ved  

 totalisatorspil i forbindelse med kapflyvninger med brevduer et fradrag, hvis  

 grundbeløb udgør 5.400 kr., samt 14 pct. af indskudssummen i  

 vinder- og pladsspil og yderligere 14 pct. af hele indskudssummen.
Ved  

 totalisatorspil i forbindelse med cykelvæddeløb foretages et  

 fradrag, hvis grundbeløb udgør 7.300 kr. samt 10 pct. af  

 indskudssummen i vinder- og pladsspil og 1 pct. af den del af indskudssummen,  

 der overstiger 150.000 kr.
De nævnte grundbeløb reguleres efter  

 personskattelovens § 20 5. I § 2 B, stk. 2, 1. pkt., indsættes efter  

»5.400 kr.«: »pr.  

 løbsdag «.
 6. I § 2 B, stk. 2, 2. pkt., ændres »cykelvæddeløb« til: »cykelløb på bane«, og efter »7.300  

 kr.« indsættes: »pr. løbsdag «.
§ 8. Afholdelse af spil ved totalisator eller lignende uden  

 bevilling hertil samt modtagelse af indskud uden om totalisatoren  

 (bookmakeri) straffes med bøde, hæfte eller fængsel indtil  

 6 måneder.
Under skærpende omstændigheder, herunder navnlig  

 når lovovertrædelsen har haft en særlig omfattende  

 karakter, kan straffen stige til fængsel i 2 år.
--- 7. I § 8, stk. 1, 1. pkt., ændres »samt modtagelse af indskud udenom  

 totalisatoren (bookmakeri)« til:  

», modtagelse af indskud udenom  

 totalisatoren samt formidling af deltagelse i udenlandske  

 totalisatorspil«.
