Betænkning afgivet af  

 Uddannelsesudvalget den 19. november 2002 Betænkning over Forslag til lov om ændring af lov om  

 statens voksenuddannelsesstøtte (SVU) (Bortfald af SVU til fagspecifikke kurser) [af  

 undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 2. oktober 2002 og var til  

 1. behandling den 8. oktober 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 5.  

 september 2002 udkastet til udvalget, jf. (2001-02, 2. samling) alm. del  

 bilag 523. Den 2. oktober 2002 sendte undervisningsministeren de indkomne  

 høringssvar samt et notat herom til udvalget.
Spørgsmål Udvalget har stillet 5 spørgsmål til  

 undervisningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Efter mindretallets opfattelse vil lovforslaget fjerne  

 muligheden for, at kursister kan få Statens  

 Voksenuddannelsesstøtte til fagspecifikke kurser.
Lovforslaget er  

 økonomisk begrundet, idet regeringen ønsker at spare 100 mio.  

 kr. i 2003, voksende til 120 mio. kr. i de kommende år.
Lovforslagets  

 gennemførelse vil efter mindretallets opfattelse betyde, at  

 færre offentligt ansatte, f.eks. sygeplejersker og  

 socialrådgivere, efteruddanner sig.
For at spare penge svækker  

 regeringen efteruddannelsestilbuddet.
Det giver dårligere vilkår  

 for de ansatte og i sidste instans dårligere service for borgerne.
 Tjóðveldisflokkurin, Inuit Ataqagiit og Siumut  

 var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Karina Sørensen (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Nicolai Wammen (S)  

 Lene Jensen (S)  Thomas Adelskov (S)  

  Aage Frandsen (SF)  

  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqagiit og Siumut  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 25 Bilagsnr.
