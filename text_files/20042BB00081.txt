Fremsat den 20. april 2005 af Pernille Vigsø Bagge (SF),  

 Anne Grete Holmsgaard (SF),  

 Kamal Qureshi (SF) og Ole Sohn (SF) Forslag til folketingsbeslutning om  

 fordobling af perioden med fuld uddannelsesstøtte (SU) for studerende på  

 videregående uddannelser ved barsel Folketinget opfordrer regeringen til at foretage de nødvendige  

 lovændringer, således at perioden, hvor der kan opnås fuld uddannelsesstøtte  

 (SU) i forbindelse med barsel for studerende på videregående uddannelser,  

 fordobles til 12 måneder, og således at barselorloven kan fordeles mellem  

 forældrene  

 på den måde, de ønsker.
Bemærkninger til forslaget Hvert år ender studerende på videregående uddannelser i bundløs  

 gæld og forlængede studier, fordi de vælger at få børn under studierne og  

 derfor ikke kan få økonomien til at hænge sammen.
I 2002 blev  

 1-års-barselorloven indført på arbejdsmarkedet.
Men de studerende kom ikke  

 med i  

 ordningen og har stadig kun 6 måneders barsel med fuld SU-støtte svarende til  

 12 SU-klip  ikke 1 års barsel som alle andre.
Med de lange ventetider på at kunne få sit barn passet i  

 institution vælger mange studerende at strække barslen over 12 måneder.
Det  

 betyder, at mange studerende er nødt til at låne penge for at kunne klare  

 sig.  

 Statistikken viser, at unge, som har fået SU-klip under barsel, cirka dobbelt  

 så ofte som andre studerende når at bruge alle deres SU-klip, inden de har  

 afsluttet uddannelsen.
Derfor er de ofte nødt til at tage slutlån, og derfor  

 ender omkring en fjerdedel af alle studerende, som får børn under studiet,  

 med  

 en studiegæld på over 200.000 kr. (se bilag).
En fleksibel og økonomisk  

 rimelig ordning For at rette op på dette foreslår SF, at de studerende på  

 videregående uddannelser får forøget deres støtte under barsel til 12 måneder  

 med 6 SU-klip for moderen, 6 SU-klip for faderen samt 18 SU-klip til deling  

 mellem forældrene (30 SU-klip for enlige forsørgere). Af hensyn til de  

 problemer, der kan opstå, hvis barnet fødes inden for et semester, foreslår  

 SF  

 at lægge en margin på 6 SU-klip ind, således at der bliver tale om lidt mere  

 end et års SU-klip.
SF foreslår altså  ud over en forøgelse af støtten  en  

 ordning, der giver mulighed for at dele barslen mellem forældrene, nøjagtigt  

 på  

 den måde, de ønsker.
Det vil give de studerende ro til at være forældre og  

 mindske risikoen for, at de studerende sætter sig i bundløs gæld.
Samtidig  

 vil  

 mere plads i økonomien give mere overskud til at gøre studierne færdigt på  

 normeret tid.
Selv om der er tale om en forøgelse af udgifterne til barsel hos  

 studerende på videregående uddannelser, vil det dog være betydelig billigere  

 for samfundet at have en studerende end en person fra arbejdsmarkedet på  

 barsel.
Det koster således cirka halvt så meget pr. måned at have en  

 studerende  

 på barsel, som det koster at have en person fra arbejdsmarkedet på  

 barselorlov  

 med dagpenge.
Samtidig giver det uundgåeligt en arbejdsgiver nogle ekstra  

 administrative opgaver, når en medarbejder eksempelvis må afbryde et  

 projektarbejde på grund af barsel.
Derfor er der god samfundsøkonomi i, at  

 børnene fødes, mens forældrene studerer.
Skriftlig fremsættelse Pernille Vigsø Bagge  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fordobling af perioden med fuld uddannelsesstøtte  

 (SU)  

 for studerende på videregående uddannelser ved barsel.
(Beslutningsforslag nr.
B 81).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Fakta om SU, gæld og barsel Månedligt SU-stipendium til studerende på videregående  

 uddannelser, som ikke bor hjemme hos forældre (1 SU-klip): 4.618 kr.
Reglerne i dag: Som udgangspunkt kan moderen få 12  

 måneders ekstra SU og faderen få 6 måneders ekstra SU.
Den ekstra  

 uddannelsesstøtte kan efter ansøgning udbetales med dobbelt beløb.
Kilde:  

 Bekendtgørelse om Statens Uddannelsesstøtte (SU-bekendtgørelsen) BEK nr. 469  

 af  

 3. juni 2003, § 17.
I 2003 kom 1.523 personer ud af deres uddannelse med en  

 gæld på mere end 200.000 kr.
Kilde: SU-støtte & SU-gæld 2003, Tabel 5.10,  

 SU-styrelsen.
I 2003 var der 180.678 SU-modtagere, som i hele 2003  

 eller i en periode i 2003 var studerende ved de videregående uddannelser.  

 Heraf  

 6.415 stipendiemodtagere med børn født i året.
Det svarer til ca. 4 pct. af  

 de  

 studerende.
I 2003 havde ca. 12 pct. af de låntagere, som fuldførte  

 en universitetsuddannelse (overbygning eller udelt kandidatuddannelse), en  

 gæld  

 på mere end 200.000 kr.
Det tilsvarende tal var ca. 23 pct. for dem, som  

 havde  

 fået SU-klip i forbindelse med fødsel.
Studerende, der får børn under  

 studiet,  

 ender altså ca. dobbelt så ofte med en gæld på mere end 200.000 kr. som  

 studerende, der ikke får børn.
