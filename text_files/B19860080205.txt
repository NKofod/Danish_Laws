 I henhold til § 3, stk. 3 og 4, § 4, stk. 4 og 7, § 5, stk. 2, samt § 9,  

 stk. 1, i lov nr. 145 af 19. marts 1986 om beskatning af fonde, visse  

 foreninger og institutter m.v. fastsættes følgende:
 HENLÆGGELSE AF VISSE BEFØJELSER M.V.
 § 1.  Ligningskommissionerne, for Københavns og  

 Frederiksberg kommuners vedkommende dog de pågældende kommuners  

 skattedirektorater, bemyndiges til som 1. instans at træffe afgørelse efter  

 fondsbeskatningslovens § 3, stk. 3 og 4, § 4, stk. 7, og § 5, stk. 2.
 § 2.  Afgørelser truffet efter § 1 kan indbringes for  

 det amtsskatteinspektorat, under hvis forretningsområde den pågældende  

 kommune hører, for Københavns og Frederiksberg kommuners vedkommende dog for  

 statsskattedirektoratet.
Stk. 2.  De af amtsskatteinspektoratet trufne afgørelser  

 kan indbringes for statsskattedirektoratet.
Statsskattedirektoratets  

 afgørelser kan indbringes for ministeren for skatter og afgifter.
HENSÆTTELSER TIL ALMENNYTTIGE formÅl m.v.
 § 3.  Hensættelser kan alene fradrages ved fondens  

 eller foreningens indkomstopgørelse, i det omfang hensættelsen tillige med  

 uddelinger og andre hensættelser som nævnt i lovens § 4, stk. 1 og 2, § 5 og  

 § 9 overstiger indtægter, der efter § 3, stk. 2, og § 10, jfr. § 9, ikke skal  

 medregnes til den skattepligtige indkomst.
 § 4.  Hensættelser på grundlag af indkomstårets  

 overskud til senere opfyldelse af almenvelgørende eller på anden måde  

 almennyttige formål efter fondsbeskatningslovens § 4, stk. 3, jfr. § 9, stk.  

 1, skal fremgå af selvangivelsen for det pågældende indkomstår.
Stk. 2.  Formålet med hensættelsen skal anføres på  

 selvangivelsen.
Hensættelser til flere formål anføres hver for sig.
 Stk. 3.  Eventuel hensættelse af afkast af allerede  

 foretagne hensættelser skal angives særskilt efter stk. 1 og 2.
 § 5.  Tidligere års fratrukne hensættelser, der ikke  

 er anvendt eller efterbeskattet, jfr. § 8, skal fremgå af selvangivelsen med  

 angivelse af hensættelsesår og formålet med hensættelsen.
 § 6.  Henlæggelser til sikring af almenvelgørende  

 eller på anden måde almennyttige formål, der er foretaget i indkomståret 1986  

 eller tidligere, og som er fritaget for beskatning efter selskabsskattelovens  

 § 3, stk. 3, jfr. stk. 2, skal selvangives særskilt.
§ 7.  Selvangivelsen for det år, hvori hensatte beløb  

 er benyttet til det eller de almenvelgørende eller på anden måde almennyttige  

 formål, skal indeholde oplysninger om, hvornår de enkelte hensættelser har  

 fundet sted, og til hvilket formål beløbet er anvendt.
Eventuel dispensation  

 efter lovens § 4, stk. 6, jfr. § 9, stk. 1, eller efter § 4, stk. 7,  

 vedlægges selvangivelsen.
Stk. 2.  I det omfang, der tillige benyttes henlæggelser  

 som nævnt i § 6, skal det fremgå af selvangivelsen, hvorledes det anvendte  

 beløb er fremkommet.
Indeholder selvangivelsen ingen oplysninger herom, anses  

 hensættelsen som nævnt i § 4 for først anvendt.
§ 8.  Er en hensættelse ikke benyttet i sin helhed  

 inden fem år efter udløbet af hensættelsesåret, skal denne, med tillæg af 5  

 pct. for hvert år fra hensættelsesårets udløb og indtil fristens udløb,  

 medregnes i den skattepligtige indkomst for hensættelsesåret.
Dette gælder  

 dog ikke, hvis der er meddelt dispensation efter lovens § 4, stk. 6, jfr. §  

 9, stk. 1, eller efter § 4, stk. 7. Det samme gælder, hvis hensættelsen er  

 benyttet til et andet formål end det angivne.
Procenttillæg beregnes i dette  

 tilfælde til udløbet af det år, hvori beløbet er anvendt til et andet formål  

 end det angivne.
Der skal ikke ske efterbeskatning af hensatte beløb, der  

 efter lovens § 3, stk. 2, og § 10 ikke skal medregnes i den efter lovens § 3  

 opgjorte indkomst.
Stk. 2.  Anmeldelse om forhold som angivet i stk. 1, 1.  

 punktum, sker ved, at der på selvangivelsen for udløbsåret anføres hvilke  

 beløb, der skal beskattes.
Det skal samtidig oplyses, i hvilket år og til  

 hvilket formål beløbet har været henlagt.
Ved anmeldelse om efterbeskatning i  

 tilfælde som nævnt i stk. 1, 2. punktum, skal det yderligere oplyses, til  

 hvilket formål hensættelsen faktisk blev anvendt.
 § 9.  Bekendtgørelsen har virkning fra og med  

 indkomståret 1987.
