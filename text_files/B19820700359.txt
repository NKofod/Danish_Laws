VEDTÆGTENS OMRÅDE § 1.  Vedtægten omfatter dansk fiskeriterritorium i  

 Sundet og Køge Bugt afgrænset mod nord af nordgrænsen for Københavns Amt ved  

 Smidstrup (55 grader 51'8 N) og mod syd af kompaslinien fra Karlslunde Bæks  

 udløb til Køge Bugt (55 grader 33'6 N - 12 grader 16'0 Ø) i retning  

 retvisende 106 grader til skæringspunktet med den dansk-svensk grænselinie  

 (55 grader 29'3 N - 12 grader 42'9 Ø).
 Stk. 2.  Uden for en vanddybde på 7 meter ved kysten,  

 herunder kysten Saltholm rundt, gælder vedtægtens bestemmelser dog kun i det  

 omfang, de ikke er i strid med den i medfør af lov nr. 101 af 25. marts 1933  

 om frednings- og ordensbestemmelser for fiskeriet i de til kongerigerne  

 Danmark og Sverige grænsende farvande udstedte kongelige anordning.
 Stk. 3.  Ved »Kalvebod Strand« forstås i denne  

 vedtægt det vandområde, der mod nord begrænses af Langebro, mod syd af  

 vedtægtens sydgrænse og mod øst af meridianen gennem Aflandshage (12 grader  

 35'6 Ø).
 Stk. 4.  Ved »Sundet« forstås i denne vedtægt  

 hele den øvrige del af vedtægtens område.
INDBYRDES ORDENSREGLER FOR FISKERIET § 2.  For erhvervelse og benyttelse af  

 bundgarnspladser gælder bestemmelserne i den til enhver tid gældende  

 saltvandsfiskerilov dog med den ændring, at kun efterårsfiskeriet hævder  

 fortrinsretten således, at afmærkning af pladsen for redskabets hovedpæl  

 (yderpæl) eller anbringelse af selve hovedpælen skal foretages hvert år  

 senest den 31. juli og garnet herefter være udsat i fiskedygtig stand senest  

 den 1. oktober.
 Stk. 2.  Ønsker rettighedshaveren selv at benytte  

 pladsen til forårsfiskeri, skal garnet være udsat i fiskedygtig stand senest  

 den 15. april, for så vidt isforholdene ikke har hindret arbejdets udførelse.
 Stk. 3.  Såfremt andre end rettighedshaveren benytter  

 pladsen til forårsfiskeri, skal pladsen være ryddet for såvel garn som pæle  

 senest den 30. juni.
 § 3.  I Kalvebod Strand og i Sundet på strækningen fra  

 Aflandshage til breddeparalellen gennem Nordre Røse (55 grader 38'2 N) samt  

 kysten Saltholm rundt skal sideafstanden indbyrdes mellem bundgarn,  

 bundgarnslignende ruseredskaber, eller lignende redskaber indrettet til af  

 klæde vandskorpen uanset redskabets størrelse være 750 meter.
 Stk. 2.  På den del af vedtægtsområdet der ikke er  

 omfattet af stk. 1, skal sideafstanden indbyrdes mellem bundgarn,  

 bundgarnslignende ruseredskaber, eller lignende redskaber indrettet til at  

 klæde vandskorpen uanset redskabets størrelse være 850 meter.
 Stk. 3.  Intet redskab, der klæder vandskorpen, og som  

 er fastgjort til pæle, må anbringes mellem de i stk. 1, omhandlede redskaber  

 udsat i Kalvebod Strand.
 Stk. 4.  Ved Saltholm må de i stk. 1, omhandlede  

 redskaber ikke sættes med den inderste radpæl nærmere land end ved 2 meters  

 vanddybde.
 Stk. 5.  Det er ikke tilladt at sætte næringer herunder  

 næringer på svej inden for og imellem de i stk. 1 og 2, omhandlede redskaber  

 eller redskabsrækker med mindre mindsteafstand mellem disse redskaber og  

 næringerne i enhver stilling er 190 meter.
§ 4.  Plads til fiskeri med rejeruser skal anses for  

 vedtægtsmæssigt indtaget, når der den 15. april kl. 12 på pladsen for  

 hovedsættets hovedpæl findes anbragt en mærkepæl.
Denne mærkepæl skal rage  

 mindst 60 cm over vandet og være forsynet med et mørkt flag, der måler ca. 30  

 cm i firkant, samt være mærket med den fiskers navn, der agter at benytte  

 pladsen.
 Stk. 2.  Hver fisker må kun indtage een plads, det vil  

 sige plads til et hovedsæt.
Stk. 3.  Dersom der den 15. april kl. 12 middag på den  

 samme plads findes anbragt to eller flere mærkepæle, må de pågældende fiskere  

 om fornødent selv foretage lodtrækning om, hvem pladsen skal tilfalde. Ønsker  

 deltagere i lodtrækningen, at denne skal foretages af fiskerikontrollen, må  

 dette ønske indbringes for fiskerikontrollen i København inden et døgn efter  

 den nævnte dato.
Såfremt fiskerikontrolstationen er lukket som følge af  

 Week-end eller af anden årsag, skal ønske om lodtrækning fremsættes senest  

 den førstkommende hverdag.
 Stk. 4.  Den fisker, der til det angivne tidspunkt den  

 15. april kl. 12 middag har anbragt sin mærkepæl til rejeruser på fornævnte  

 måde, eller som ved lodtrækning har fået tilkendt en plads til rejeruser,  

 har, når efternævnte regler i øvrigt iagttages, erhvervet fortrinsret til den  

 pågældende plads indtil 31. august samme år.
 Stk. 5.  For at bevare fortrinsretten til en  

 vedtægtsmæssigt indtaget rejeruseplads skal følgende regler for pladsens  

 benyttelse iagttages:
a.
Redskabet skal være udsat senest den 20. april.
b.
Pladsen må i tidsrummet 20. april - 31. august ikke stå ubenyttet i to  

 på hinanden følgende døgn, helligdage ikke medregnet, for så vidt vejret ikke  

 hindrer redskabets udsættelse.
c.
Når en indtaget rejeruseplads ønskes benyttet, skal brugeren være til  

 stede på pladsen senest een time før solens nedgang for at sætte redskabet  

 ud, såvidt ikke lovligt forfald, sygdom eller fartøjshavari forhindrer dette.
d.
På vedtægtsmæssigt indtaget rejeruseplads må kun benyttes indtil 25  

 rader med tilhørende ruser, og der må ikke sættes flere ruser i bisættet end  

 indtil halvdelen af det samlede antal anvendte ruser.
e.
For så vidt rejerusepladserne ved Saltholm skal der på den enkelte  

 plads i tidsrummet 20. april - 31. august benyttes mindst 6 rader med  

 tilhørende ruser.
f.
Rejebundgarn ligestilles med rejeruser og må ikke optage mere end eet  

 sæt.
Rejebundgarn må ikke sættes længere ud end til 2 meters dybde.
 Stk. 6.  Benyttes pladsen ikke som foran anført,  

 fortabes fortrinsretten, og enhver kan da uanset dato på ny indtage pladsen  

 og benytte den indtil 31. august samme år efter de foran angivne regler.
Stk. 7.  Sideafstanden mellem rejerusepladserne ved  

 Saltholm skal være mindst 200 meter mellem hovedsættene.
Hvor der tillige  

 sættes bisæt, skal dette sættes syd for hovedsættet og højst 80 meter derfra.
 Stk. 8.  På de rejerusepladser, der er vedtægtsmæssigt  

 indtaget den 15. april og derefter benyttes som foreskrevet i denne paragrafs  

 stk. 5, har rejeruser fortrinsret over for alt andet fiskeri i  

 rejefisketiden, det vil sige i perioden fra den 15. april til den 31. august,  

 dog undtaget fiskeri med ålegårde og andet fiskeri, der udøves i kraft af  

 særlige rettigheder.
 Stk. 9.  Alle pæle til rejeruser skal være fjernet  

 senest den 31. august.
 § 5.  De i denne vedtægt fastsatte afstande mellem  

 redskaber skal overholdes således, at mindre indbyrdes afstand ikke må  

 anvendes.
St. 2. De i denne vedtægt fastsatte afstande mellem redskaber må ikke  

 overskrides på steder, hvor flere fiskere ønsker at indtage fiskepladser, og  

 forholdene i øvrigt egner sig til anbringelse af flere redskaber eller af  

 rækker af redskaber.
I tvivlstilfælde kan det efter fiskernes begæring  

 afgøres af fiskerikontrollen, om forholdene berettiger til større afstand  

 mellem redskaberne.
 § 6.  På vedtægtsområdet uden for 7 meters vanddybde  

 skal der til afmærkning af fritstående småredskaber, der ikke er udsat ved  

 pæle, i tiden fra 1. august til 31. december anvendes fiskefri stager.
 Stk. 2.  Ethvert på vedtægtens område udsat fiskeredskab  

 skal være afmærket efter reglerne i den til enhver tid gældende lov om  

 saltvandsfiskeri.
§ 7.  Ingen må på vedtægtsområdet over vandet forbinde  

 pæle med metaltråd.
Ejheller må der på pæle findes stræktove, der forbinder  

 pælene på langs af bundgarnsrækken.
BESKYTTELSE AF FISKEBESTANDENE § 8.  Fiskeri med not samt trawl- og vodredskaber -  

 såvel spilede som ikke spilede - af enhver art og under en hvilken som helst  

 form er forbudt overalt på vedtægtsområdet.
 Stk. 2.  Fra forbuddet i stk. 1, gælder følgende  

 undtagelser:
a.
Agnvod (slæbevod), der spiles ved hjælp af bomme, hvis længde ikke  

 overstiger 7 1/2 meter, og som ikke er forsynet med kalv eller anden  

 indretning, som kan erstatte kalv.
Maskestørelsen må intet sted i redskabet  

 overstige 18 mm.
Disse vod må kun anvendes om dagen fra solopgang til  

 solnedgang.
b.
Tobisvod, som dog kun må anvendes om dagen fra en time før solopgang  

 til en time efter solnedgang og kun på sandrevler langs kysterne i en  

 vanddybde på ikke over 3 meter.
 § 9.  Under fiskeri med stangeredskaber af hvilken som  

 helst art er det forbudt at anvende kunstigt lys.
 § 10.  Intet faststående redskab, som kan hindre  

 fiskens frie gang, må anbringes i stigbordene i slusen i dæmningen over  

 Kalveboderne.
KONTROLBESTEMMELSER § 11.  Ved tidsangivelser i denne vedtægt medregnes  

 såvel første som sidste dag.
 § 12.  Ved positionsangivelser i denne vedtægt er  

 anvendt system E D (European Datum).
 § 13.  Vanddybder er i denne vedtægt angivet til  

 middelvandstand.
OVERGANGSBESTEMMELSER § 14.  Fortrinsrettigheder til at benytte  

 bundgarnspladser erhvervet i henhold til den tidligere for området gældende  

 vedtægt bevares fra år til år til udgangen af kalenderåret 1994 under  

 forudsætning af, at:
 Stk. 2.  I tilfælde af brugerens død bevarer hans enke  

 sin afdøde mands rettigheder til en bundgarnsplads, så længe hun hensidder i  

 ugift stand, medens andre arvinger kun bevarer fortrinsretten til den nærmest  

 påfølgende 31. december.
 STRAF OG PÅTALE M.V.
§ 15.  Overtrædelse af bestemmelserne i § 2, stk. 3 og  

 i §§ 3, 4, 5, 6, 7, 8, 9, og 10 straffes med bøde.
Med samme straf anses den,  

 der undlader at efterkomme de påbud og ordrer, som fiskerikontrollen giver i  

 henhold til denne vedtægt.
 Stk. 2.  Overtrædelse af bestemmelserne i § 2, stk. 3 og  

 i §§ 3, 4, 5 og 6 er undergivet privat påtale.
 Stk. 3.  Med hensyn til konfiskation gælder såvel  

 saltvandsfiskerilovens som borgerlig straffelovs bestemmelser.
 § 16.  For alle forhold, hvorom der ikke i denne  

 vedtægt er givet nærmere bestemmelser, gælder bestemmelserne i den øvrige  

 fiskerilovgivning.
 § 17.  Foranstående i henhold til lov nr. 195 af 26.  

 maj 1965 om saltvandsfiskeri, som den er ændret, senest ved lov nr. 206 af  

 18. maj 1977, udarbejdede vedtægt stadfæstes herved således, at den træder i  

 kraft den 1. januar 1983, fra hvilket tidspunkt den under 25. september 1954  

 stadfæstede vedtægt bortfalder.
