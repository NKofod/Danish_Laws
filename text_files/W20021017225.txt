Landsskatteretskendelse af 14. marts 2002 vedr.  

 Lempelsesberettiget indkomst  professionel golfspiller -  

 sponsorindtægter As klage vedrører spørgsmålet om beregningen af den  

 lempelsesberettigede indkomst for indkomståret 1996 efter ligningslovens § 33  

 F.
Det fremgår af sagens oplysninger, at klageren har været fuldt  

 skattepligtig til Danmark fra den 1. januar 1996 i medfør af  

 kildeskattelovens  

 § 1, stk. 1, nr. 1. Klageren, der er professionel golfspiller, spillede efter  

 flytningen til Danmark fortsat i den europæiske golfturnering, PGA European  

 Tour, ligesom han var medlem af PGA of Denmark.
Medlemskabet af PGA of  

 Denmark  

 var en forudsætning for at kunne repræsentere Danmark ved udvalgte  

 professionelle landsholdsturneringer som for eksempel World Cup.
Deltagere i PGA European Tour var forpligtet til at deltage i  

 mindst 11 turneringer om året.
Som deltager i PGA European Tour og andre  

 turneringer tog klageren normalt af sted tirsdag morgen til det land, hvori  

 der  

 skulle spilles.
Om onsdagen spilledes der som regel Pro-Am, hvor en  

 professionel spillede med tre amatører.
Amatørspillerne var kunder m.v.  

 inviteret af sponsorerne for den aktuelle turnering.
Selve turneringen  

 begyndte  

 torsdag, og de deltagere, der opnåede de bedste resultater efter torsdagens  

 og  

 fredagens runder, spillede om præmierne lørdag og søndag, mens de øvrige  

 deltagere måtte tage hjem uden indtægter.
I andre turneringer, f.eks.
Volvo  

 Masters, deltog kun de 66 bedste på ranglisten, og alle deltagere fik her  

 præmier.
Klagerens revisor har oplyst, at klageren i 1996 har deltaget i  

 29 golfturneringer i 16 forskellige lande, og at antallet af turneringsdage  

 udgjorde 205. Revisoren har endvidere oplyst, at antallet af turneringsdage i  

 England, herunder Skotland, Spanien, Sverige, Portugal og Tyskland udgjorde  

 henholdsvis 33, 7, 5, 14 og 17 dage.
Endelig er det oplyst, at klageren  

 deltog  

 i 6 turneringer i England, herunder Skotland, i 4 turneringer i Tyskland, i 2  

 turneringer i henholdsvis Irland, Spanien og Portugal, samt i 1 turnering i  

 henholdsvis Schweiz og Sverige.
I 1996 opnåede klageren præmier i 11 af de 29 turneringer, som  

 han deltog i.
Den samlede præmieindtægt udgjorde 237.338 kr. efter fradrag af  

 udenlandsk kildeskat på i alt 48.021 kr.
Den samlede præmieindtægt, inkl.  

 udenlandsk kildeskat, udgjorde således 285.359 kr.
Præmieindtægterne blev  

 opnået ved deltagelse i 1 turnering i Portugal (9.105 kr.), 3 i England,  

 herunder Skotland (i alt 95.846 kr.), 2 i Tyskland (i alt 73.867 kr.), 2 i  

 Irland  

 (i alt 61.498 kr.), 1 i Sverige (8.881 kr.), 1 i Schweiz (23.442 kr.) og 1 i  

 Spanien (12.570 kr.).
Klagerens indtægter i 1996 bestod, udover præmieindtægterne på i  

 alt 285.359 kr., af en indtægt på 26.912 kr. fra Swiss Bank Corp. samt  

 sponsorindtægter på i alt 495.000 kr. fra 7 forskellige danske sponsorer.
Den  

 samlede bruttoindkomst i 1996 udgjorde således 807.271 kr.
I kontrakterne med de enkelte sponsorer var der aftalt et antal  

 Company Days, hvor klageren stillede sig til rådighed for de  

 pågældende  

 virksomheder.
Antallet af Company Days i Danmark udgjorde i 1996  

 ca. 12 dage.  

 På disse dage holdt klageren foredrag, underviste sponsorernes kunder, deltog  

 i  

 reklamearrangementer o. lign.
Derudover var det aftalt, hvordan klageren  

 skulle  

 reklamere med sponsorens navn, f.eks. størrelse af logo på trøjer.
3 af de pågældende sponsorer har i udtalelser af 27. og 30.  

 august 1999 erklæret, at sponsorkontrakten blev indgået for at sikre, at  

 virksomheden fik optimal reklame for sponsoratet, og at klageren havde  

 mulighed  

 for at deltage i flest mulige turneringer.
Det har altid været  

 virksomhedernes  

 opfattelse, at for at dette skulle være muligt, måtte der være sikring for,  

 at  

 de betragtelige turneringsudgifter golf indebærer, kunne dækkes, uanset om  

 klageren havde held til at vinde de større præmier.
Sponsorkontrakten og de  

 beløb denne gav, skulle derfor gå til dækning af klagerens turneringsudgifter  

 som 1. prioritet.
En anden af klagerens sponsorer har i en udtalelse givet  

 udtryk for, at klagerens deltagelse i Europa Touren er en afgørende  

 forudsætning for sponsoratet.
Det fremgår af klagerens årsregnskab for 1996, at han har  

 afholdt Turneringsudgifter og Andre Omkostninger på henholdsvis 363.960 kr.  

 og  

 310.773 kr.
Turneringsudgifterne bestod bl.a. af udgifter til rejse og  

 transport, hotel, fortæring, caddy, turneringsgebyr og kontingenter, medens  

 Andre Omkostninger bl.a. bestod af løn til klagerens ægtefælle for at  

 varetage  

 kontakten med sponsorer, arrangere rejserne til turneringerne o. lign.,  

 telefon, porto, revision, bil, repræsentation m.v.
 Skatteankenævnet har ved den påklagede ansættelse for  

 indkomståret 1996 opgjort den lempelsesberettigede indkomst i henhold til  

 ligningslovens § 33 F til 26.217 kr.
Nævnet har ved afgørelsen lagt til grund, at der ved  

 skatteberegningen højst kan gives nedslag for den del af den danske skat, der  

 forholdsmæssigt falder på indkomsten fra udlandet, jf. punkt 19.2.5 i  

 cirkulære  

 nr. 129 af 4. juli 1994 til personskatteloven.
Efter gældende praksis skal de  

 udenlandske indtægter opgøres efter danske regler, hvilket bevirker, at  

 indkomster, der er beskattet i udlandet, reduceres med de udgifter, der  

 knytter  

 sig til disse indkomster, jf. punkt 19.2 i cirkulære nr. 129 af 4. juli 1994  

 til personskatteloven.
Nævnet har herefter fundet, at klagerens driftsudgifter som  

 professionel golfspiller både er afholdt for at sikre sponsorindtægterne og  

 præmieindtægterne, hvorfor udgifterne skal fordeles forholdsmæssigt på den  

 samlede indtægt.
Nævnet har endvidere fundet, at Turneringsudgifterne ikke  

 forlods skal fragå i sponsorindtægterne, da det ikke af de indgåede  

 sponsorkontrakter fremgår, at klageren er forpligtet til at deltage i  

 golfturneringer i udlandet, ligesom det ikke af kontrakterne fremgår, at  

 sponsorindtægterne skal medgå til dækning af Turneringsudgifterne.
Endelig  

 har  

 nævnet under henvisning til Ligningsvejledningen 1997, afsnit D.B.1.1, ikke  

 fundet grundlag for at give klageren fradrag ved opgørelsen af den  

 skattepligtige indkomst for den del af den udenlandske skat, som klageren  

 ikke  

 bliver godskrevet ved lempelsesberegningen, idet der ikke gives fradrag for  

 udenlandske skatter.
Nævnet har under sagens behandling for Landsskatteretten  

 supplerende anført, at indtægterne fra danske sponsorer ikke ses at have en  

 så  

 direkte tilknytning til de udenlandske indtægter i form at pengepræmie m.v.,  

 at  

 de kan anses som en del af disse indtægter, hvorfor sponsorindtægterne må  

 anses  

 for dansk indkomst, der ikke indgår i lempelsesberegningen.
Nævnet er  

 endvidere  

 enig i, at indkomsten fra udlandet som udgangspunkt bør opgøres for hver  

 enkelt  

 land for sig.
Der er imidlertid ikke foretaget en sådan opdeling, da den  

 betalte skat i udlandet af den udenlandske nettoindkomst er større end den  

 del  

 af den danske skat, der forholdsmæssigt falder på indkomsten fra udlandet.
Klagerens revisor har over for Landsskatteretten nedlagt påstand  

 om, at klageren ved opgørelsen af indkomst optjent i de lande, hvori der er  

 betalt lokal kildeskat, kan medtage en forholdsmæssig andel af  

 sponsorindtægterne.
Andelen kan efter revisorens opfattelse opgøres efter  

 forholdet mellem arbejdsdage i de lande, hvori der er afregnet udenlandsk  

 kildeskat, og arbejdsdage i Danmark og de lande, hvori der ikke er opkrævet  

 kildeskat.
Revisoren har derfor nedlagt påstand om, at indtægterne fra de  

 lande, hvori der er afregnet lokal kildeskat, kan opgøres til 269.173 kr. og  

 ikke til 160.892 kr. som opgjort af skatteankenævnet.
Revisoren har til støtte herfor bl.a. gjort gældende, at ved  

 opgørelsen af udenlandsk indkomst i tilfælde, hvor der er udført arbejde både  

 i  

 og udenfor Danmark, kan der som fordelingsfaktor, i mangel af tilstrækkelige  

 oplysninger, anvendes antallet af arbejdsdage i udlandet i forhold til det  

 samlede antal arbejdsdage, jf.
Ligningsvejledningen 1996, afsnit D.B.1.1.  

 Revisoren har videre anført, at sponsorindtægterne  ligesom udgifterne  

  både  

 vedrører arbejdsdage i Danmark og arbejdsdage i udlandet, idet klageren ikke  

 ville opnå sponsorater, hvis ikke han var kendt via sin deltagelse i de  

 internationale turneringer.
Klageren arbejdede i 1996 ca. 12 dage i Danmark og ca. 180 dage  

 i udlandet.
Derudover trænede han og modtog undervisning i udlandet og i  

 Danmark.
Det er derfor revisorens opfattelse, at 180/192 af  

 sponsorindtægterne  

 på 495.000 kr., eller 464.062 kr., er optjent i udlandet.
Af de 180 dage har  

 klageren arbejdet 42 dage i lande, hvori der er betalt lokal kildeskat,  

 hvorfor  

 42/180 af 464.062 kr., eller 108.281 kr., må anses for optjent i lande, hvori  

 der er betalt lokal kildeskat.
Den udenlandske indkomst er på dette grundlag  

 opgjort til 269.173 kr., svarende til gevinsterne fra de lande, hvori der er  

 trukket lokal kildeskat, 160.892 kr., tillagt den beregnede andel af  

 sponsorindtægterne optjent i de samme lande, 108.281 kr.
Revisoren har under sagens behandling for Landsskatteretten  

 supplerende anført, at der er en snæver sammenhæng mellem sponsorindtægter og  

 det at skulle spille i udlandet.
Reklameværdien for sponsorerne er ikke  

 tilstrækkelig, hvis klageren kun spillede i Danmark.
Klageren ville uden  

 tvivl ikke  

 have opnået de gode sponsorater, hvis han ikke havde spillet i udlandet.  

 Revisoren har under henvisning til bl.a. ligningslovens § 33 A anført, at der  

 ved vurderingen af, hvorvidt en indkomst er dansk eller udenlandsk, skal  

 lægges  

 vægt på, hvor indkomsten reelt er optjent.
Idet en af klagerens sponsorer  

 klart  

 har givet udtryk for, at klagerens deltagelse i Europa Touren er en afgørende  

 forudsætning for sponsoratet, hvormed sponsorbidraget uden tvivl knytter sig  

 til hans deltagelse i Europa Touren, hvor ingen af turneringerne spilles i  

 Danmark, må sponsorindtægterne herefter klart anses for en indkomst, der  

 relaterer sig til udlandet, hvorfor der efter revisorens opfattelse er tale  

 om  

 udenlandsk indkomst.
Revisoren har herefter opgjort den lempelsesberettigede indkomst  

 for Storbritannien, Spanien, Sverige, Portugal og Tyskland til henholdsvis  

 89.751 kr., 5.947 kr., 4.125 kr., 1.740 kr. og 56.017 kr.
Ved opgørelsen har  

 revisoren fordelt sponsorindtægterne på de lande, hvori der er opnået  

 indkomst  

 ved en given turnering, idet der er en tæt sammenhæng mellem den udenlandske  

 indkomst og sponsorindtægterne.
Sponsorindtægterne er fordelt efter antal  

 dage  

 det pågældende sted, og sat i forhold til de samlede dage, hvori der er  

 spillet  

 i udlandet og i Danmark.
På de spillesteder, hvor der ikke er opnået en  

 præmieindtægt, er der ikke opgjort en henførbar sponsorindtægt, selvom det er  

 givet, at der også her er opnået en reklameværdi for sponsorerne.  

 Sammenhængen  

 mellem det at spille i udlandet og sponsorindtægterne er også til stede her,  

 selvom der ikke er opnået en præmieindtægt.
De direkte udgifter i form af  

 Turneringsudgifter er fordelt ud fra antal dage, hvor der er udenlandsk  

 indkomst, og sat i forhold til samtlige arbejdsdage.
Udgifter, der ikke  

 direkte  

 kan henføres til de pågældende indtægter, er i henhold til ligningslovens §  

 33  

 F, stk. 2, fordelt efter forholdet mellem den danske og den udenlandske  

 bruttoindkomst.
Told- og Skattestyrelsen har under sagens behandling for  

 Landsskatteretten indstillet den påklagede ansættelse stadfæstet.
Styrelsen  

 har  

 herved bl.a. anført, at den lempelsesberettigede indkomst skal opgøres efter  

 interne danske regler, jf. herved ligningslovens § 33 F.
Formålet er at  

 fastlægge hvilke udgifter, der knytter sig til indkomsten, hvilket medfører  

 en  

 reduktion af den lempelsesberettigede indkomst.
Der kan ikke ske en  

 forholdsmæssig fordeling af sponsorindtægterne, idet der ikke er tale om  

 udenlandsk indkomst.
Klageren er hjemmehørende i Danmark og indkomsten  

 udbetales fra kilder her i landet.
Der er således ikke hjemmel til at henføre  

 sponsorindtægterne til udlandet.
 Landsskatteretten skal  

 udtale:
 Ved beregningen af den maksimale nedsættelse af dansk skat skal  

 der ved opgørelsen af den indkomst, der oppebæres fra udlandet, fratrækkes de  

 udgifter, der anses at vedrøre sådan indkomst, medens udgifter, der ikke kan  

 henføres til enten den danske eller den udenlandske indkomst, skal fordeles  

 efter forholdet mellem den danske og den udenlandske bruttoindkomst, jf.  

 ligningslovens § 33 F, stk. 1 og 2.
Uanset at der utvivlsomt er en nær sammenhæng mellem klagerens  

 sponsorindtægter og hans deltagelse i Europa Touren i lande uden for Danmark,  

 hvor klageren har mulighed for at vinde pengepræmier, der i relation til  

 ligningslovens § 33 F anses for udenlandsk indkomst, finder retten ikke, at  

 de  

 af klageren opnåede sponsorindtægter på i alt 495.000 kr. i det omhandlede  

 indkomstår kan anses for udenlandsk indkomst i relation til ligningslovens §  

 33  

 F.
Retten har herved henset til, at udenlandsk indkomst i ligningslovens § 33  

 F  

 er defineret som indkomst, der oppebæres fra udlandet, og at  

 sponsorindtægterne  

 ikke kan anses for oppebåret fra udlandet, når sponsoraterne er ydet af  

 sponsorer hjemmehørende i Danmark og dermed må anses for oppebåret fra  

 Danmark.
Retten finder endvidere, at de af klageren afholdte  

 Turneringsudgifter på i alt 363.960 kr. må anses for udgifter, der vedrører  

 den  

 udenlandske indkomst, således at disse udgifter skal fratrækkes ved  

 opgørelsen  

 af den lempelsesberettigede indkomst efter den direkte metode i  

 ligningslovens  

 § 33 F, stk. 1. I mangel af tilstrækkelige oplysninger herom finder retten,  

 at  

 Turneringsudgifterne skal fordeles ud på de lande, hvori klageren har  

 deltaget  

 i turneringer, i forhold til det antal dage, klageren har opholdt sig i det  

 pågældende land i forbindelse med deltagelse i turneringerne.
Retten bemærker  

 herved, at Turneringsudgifterne både skal fordeles ud på de lande, hvori  

 klageren har opnået præmieindtægter, og på de lande, hvori klageren ikke har  

 opnået præmieindtægter.
Ved fordelingen af Turneringsudgifterne lægger retten til grund,  

 at klageren i Storbritannien, herunder England og Skotland, Spanien, Sverige,  

 Portugal og Tyskland har deltaget i henholdsvis 6, 2, 1, 2 og 4 turneringer  

 med  

 henholdsvis 33, 7, 5, 14, og 17 turneringsdage.
Retten lægger videre til  

 grund,  

 at klageren deltog i 1 og 2 turneringer i henholdsvis Schweiz og Irland,  

 hvori  

 klageren udover de ovenfor anførte lande også har haft præmieindtægter, og at  

 det samlede antal turneringsdage ved klagerens deltagelse i 29 turneringer  

 udgjorde 205 dage.
Retten finder herefter, at turneringsdagene pr. turnering  

 ved deltagelse i turneringerne i Schweiz og Irland i mangel af tilstrækkelige  

 oplysninger herom skal opgøres som forholdet mellem det resterende antal  

 turneringsdage, 205  

 ¸  

  

 76=129,  

 og de resterende turneringer, 29  

 ¸  

  

 15=14, dvs. 129/14, eller afrundet 9 dage pr. turnering,  

 hvormed det samlede antal turneringsdage i Schweiz og Irland kan opgøres til  

 henholdsvis 9 og 18 dage.
Idet turneringsudgiften pr. dag kan opgøres til  

 1/205*363.960 kr., eller 1.775,41 kr., kan de ovenfor anførte landes andel af  

 Turneringsudgifterne opgøres således:
 Storbritannien, herunder England og Skotland, (33 dage á  

 1.775,41 kr.) 58.589 kr.
 Spanien (7 dage á 1.775,41 kr.) 12.428 kr.
 Sverige (5 dage á 1.775,41 kr.) 8.877 kr.
 Portugal (14 dage á 1.775,41 kr.) 24.856 kr.
 Tyskland (17 dage á 1.775,41 kr.) 30.182 kr.
 Irland (18 dage á 1.775,41 kr.) 31.957 kr.
 Schweiz (9 dage á 1.775,41 kr.) 15.979 kr.
 Retten finder endvidere, at de i regnskabet anførte Andre  

 Omkostninger på i alt 310.773 kr., herunder bl.a. lønudgifter, kontorhold,  

 telefon m.v., må anses for generalomkostninger, der ikke direkte kan henføres  

 til den udenlandske indkomst, og som ligeledes ikke direkte kan henføres til  

 den  

 danske indkomst, hvorfor disse udgifter skal fordeles efter forholdet mellem  

 den danske og den udenlandske bruttoindkomst, jf. ligningslovens § 33 F, stk.  

 2. Retten bemærker herved, at der ved bruttoindkomst forstås indkomst uden  

 fradrag af nogen art, jf. punkt 5.4 i cirkulære nr. 72 af 17. april 1996 til  

 ligningsloven, og at bestemmelsens henvisning til en fordeling af udgifterne  

 efter forholdet mellem den danske og den udenlandske bruttoindkomst medfører,  

 at der alene kan ske en fordeling af udgifterne på de lande, hvori klageren  

 har  

 opnået en bruttoindkomst, dvs. i form af en præmieindtægt eller anden  

 indtægt.
 Retten bemærker videre, at efter formålet med bestemmelsen må  

 den danske bruttoindkomst forstås som den samlede bruttoindkomst, herunder  

 bruttoindkomsten fra de øvrige lempelsesberettigede lande, og at den danske  

 bruttoindkomst ikke omfatter de af klageren opnåede indtægter uden for  

 golfvirksomheden, herunder bl.a. aktieindkomst, honorarer m.v., idet de  

 nævnte  

 udgifter ikke vedrører den nævnte bruttoindkomst vedrørende klagerens  

 golfvirksomhed.
 Idet klageren i 1996 har haft en samlet bruttoindkomst på  

 807.271 kr., og en bruttoindkomst i Schweiz, Portugal, Storbritannien,  

 herunder  

 England og Skotland, Tyskland, Irland, Spanien og Sverige på henholdsvis  

 50.354  

 kr. (præmieindtægt samt indtægt fra Swiss Bank Corp.), 9.105 kr., 95.846 kr.,  

 73.867 kr., 61.498 kr., 12.570 kr. og 8.881 kr. kan de pågældende landes  

 andel  

 af generalomkostningerne opgøres således:
 Schweiz, 50.354/807.271*310.773 = 19.385 kr.
 Portugal, 9.105/807.271*310.773 = 3.505 kr.
 England, 95.846/807.271*310.773 = 36.898 kr.
 Tyskland, 73.867/807.271*310.773 = 28.436 kr.
 Irland, 61.498/807.271*310.773 = 23.675 kr.
 Spanien, 12.570/807.271*310.773 = 4.839 kr.
 Sverige, 8.881/807.271*310.773 = 3.419 kr.
 På grundlag heraf kan den lempelsesberettigede indkomst for  

 Schweiz, Portugal, Storbritannien, herunder England og Skotland, Tyskland,  

 Irland, Spanien og Sverige opgøres til henholdsvis 14.990 kr.,  

 ¸  

  

 19.256  

 kr., 359 kr., 15.249 kr., 5.866 kr.,  

 ¸  

  

 4.697 kr. og  

 ¸  

  

 3.415  

 kr.
 I de øvrige lande, hvori klageren har deltaget i turneringer  

 uden at opnå præmieindtægter eller andre indtægter, vil den  

 lempelsesberettigede indkomst som følge af den foretagne henførsel af  

 udgifter  

 i henhold til ligningslovens § 33 F, stk. 1, blive negativ.
 Den påklagede afgørelse ændres i overensstemmelse hermed.
