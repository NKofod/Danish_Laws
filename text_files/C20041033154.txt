Skrivelse om ændring af  

 bekendtgørelse om plejehjem og beskyttede boliger Der vedlægges fortryk af bekendtgørelse om ændring af  

 bekendtgørelse nr. 512 af 24. juni 2002 om plejehjem og beskyttede boliger.
 Bekendtgørelsen træder i kraft den 1. januar 2004.
 Ændringen betyder, at plejehjem og beskyttede boliger, der  

 drives af selvejende institutioner, kan indgå aftaler med nye kommuner, hvis  

 kommunen opsiger driftsaftalen.
 Baggrunden for ændringen er, at Socialministeriet har fået en  

 del henvendelser fra selvejende institutioner og kommuner om opsigelse af  

 driftsaftaler for § 140-plejehjem.
Konsekvensen af, at driftsaftalen opsiges, er, at plejehjemmet  

 må lukke og beboerne flytte.
Det skyldes, at der ikke er hjemmel til, at den  

 selvejende institution kan indgå ny driftsaftale med en eller flere kommuner,  

 idet det ikke har været muligt at oprette nye plejehjemspladser siden 1.  

 januar  

 1988. Hvis den selvejende institution ønsker at videreføre plejehjemmet  

 forudsætter det en ombygning til selvstændige moderne plejeboliger  

 (ældreboliger) efter lov om almene boliger.
 Problemstillingen er primært relevant i forhold til plejehjem.  

 Den følgende beskrivelse af ændringerne omtaler derfor alene plejehjem, men  

 ændringerne i bekendtgørelsen gælder selvfølgelig både for plejehjem og  

 beskyttede boliger.
 Ændringerne vedrører:
1.  

 	  

 Dispensation til  

 videre drift 2.  

 	  

 Kommunal godkendelse 3.  

 	  

 Visitation 4.  

 	  

 Tilsyn 5.  

 	  

 Konsekvenser  

 for beboerne Ad 1. Dispensation til videre drift De selvejende institutioner gives  

 mulighed for at videreføre § 140-plejehjemmene som friplejehjem efter,  

 at  

 kommunen har opsagt driftsaftalen.
Dispensationen gælder i en periode på  

 indtil  

 5 år.
Dispensationen gælder kun i de tilfælde, hvor det er kommunen,  

 der har opsagt driftsaftalen.
Den selvejende institution kan således ikke  

 opsige driftsaftalen med henblik på at nedsætte sig på friere vilkår.
Ad 2. Kommunal godkendelse Beliggenhedskommunen får kompetence til at tage stilling til, om  

 plejehjemmet kan blive et friplejehjem, men har hermed ikke forpligtet sig  

 til  

 at købe pladser på plejehjemmet.
 Hvis kommunen har godkendt et plejehjem som friplejehjem, kan  

 kommunen ikke senere inddrage godkendelsen indenfor den 5-årige  

 dispensationsperiode.
Ad 3. Visitation Hvis borgerens bopælskommune har aftaler om køb af pladser i et  

 friplejehjem, har borgeren ret til at vælge friplejehjemmet.
Bopælskommunen  

 visiterer på sædvanlig vis borgeren til konkrete serviceydelser.
 Hvis en kommune har aftale om køb af pladser på et friplejehjem  

 beliggende i en anden kommune, skal beliggenhedskommunen som handlekommune  

 visitere borgeren til de ydelser, vedkommende har krav på at modtage i  

 friplejehjemmet (dvs. alle beboere visiteres ud fra beliggenhedskommunens  

 serviceniveau inden indflytning).
Borgeren skal i fraflytningskommunen være visiteret til en  

 plejebolig i henhold til fraflytningskommunens serviceniveau for i det hele  

 taget at komme i betragtning til en bolig i et friplejehjem beliggende i en  

 anden kommune.
Men i modsætning til de eksisterende frit-valgsregler på  

 boligområdet, skal borgeren ikke også visiteres til en plejebolig af  

 beliggenhedskommunen, idet det er fraflytningskommunen, der har en aftale med  

 friplejehjemmet om køb af pladser.
Beliggenhedskommunen skal kun visitere  

 borgeren til relevante serviceydelser.
Visiterede borgere har ikke ret til at komme på et friplejehjem,  

 hvis kommunen ikke har aftaler om køb af pladser på friplejehjem.
Det er  

 alene  

 kommunalbestyrelsen, der beslutter, om den vil benytte sig af friplejehjem.
Ad 4. Tilsyn Beliggenhedskommunen har myndighedsansvaret  også for  

 tilflyttere.
Det betyder, at det skærpede tilsyn opretholdes.  

 Beliggenhedskommunen skal derfor føre tilsyn med indsatsen overfor beboerne i  

 friplejehjem i henhold til § 75 h i lov om social service.
Ad 5. Konsekvenser for beboerne Da plejehjemmet videreføres som et § 140-plejehjem i  

 henhold til dispensationsbestemmelsen, får beboerne ikke status som lejere.  

 Betaling for ophold mv. følger de regler der i øvrigt gælder for betaling for  

 ophold på 140-plejehjem.
Beliggenhedskommunen vil derfor skulle betale for  

 driften af servicearealer og vil skulle godkende plejehjemmets budget.
Der sker ikke ændringer i forhold til ledelse samt  

 beboerrepræsentation.
Plejehjemmet vil således stadig skulle have et bruger-  

 og  

 pårørenderåd, jf. servicelovens § 112 a.
 Eventuelle henvendelser kan rettes til fuldmægtig Bente  

 Brandborg eller fuldmægtig Iben Fibiger.
Socialministeriet, den 21. december  

 2004 Charlotte Markussen Bilag 1 Bekendtgørelse om  

 ændring af  

 bekendtgørelse om plejehjem og beskyttede boliger § 1 I bekendtgørelse nr. 512 af 24. juni 2002 om plejehjem og  

 beskyttede boliger, som ændret ved bekendtgørelse nr. 1184 af 17. december  

 2002, foretages følgende ændringer:
 1.  

  

 I  

  

 § 1  

  

 indsættes som stk. 2-7:
 »Stk. 2.  

  

 Opsiger  

 kommunen eller amtskommunen driftsaftalen med et plejehjem eller beskyttede  

 boliger omfattet af stk. 1, kan plejehjemmet eller de beskyttede boliger  

 efter  

 opsigelsen af driftsaftalen indgå aftale med en eller flere kommuner eller  

 amtskommuner om brug af plejehjemspladserne eller de beskyttede boliger  

 indtil  

 den 1. januar 2010.
 Stk. 3.  

  

 Det er en  

 betingelse for, at plejehjemmet eller de beskyttede boliger kan drives videre  

 i  

 henhold til stk. 2, at den kommune, hvor plejehjemmet eller de beskyttede  

 boliger er beliggende, har godkendt den videre drift.
 Stk. 4.  

  

 Når  

 kommunalbestyrelsen har godkendt plejehjemmet eller de beskyttede boliger i  

 henhold til stk. 3, kan godkendelsen ikke senere bringes til ophør.
 Stk. 5.  

  

 Borgerens  

 opholdskommune træffer afgørelse om ophold i boliger efter stk. 2.  

 Kommunalbestyrelsen i boligernes beliggenhedskommune træffer afgørelse om ret  

 til ydelser i henhold til kommunens serviceniveau.
 Stk. 6.  

  

 For boliger  

 efter stk. 2 fastsætter beliggenhedskommunen boligens omkostninger i henhold  

 til § 13.
Stk. 7.  

  

 Beliggenhedskommunen fører tilsyn med boliger efter stk. 2 i henhold til  

 § 75 h i lov om social service.« § 2 Bekendtgørelsen træder i kraft den 1. januar 2005.
