Landsskatteretskendelse Sømandsfradrag - transport af færge fra Australien til Danmark - udenrigsfart Reference:
 Lov om særlige fradrag til sømænd m.v. § 3.
 A klagede for indkomståret 1995 over, at skatteankenævnet ikke  

 havde godkendt sømandsfradrag.
 Det fremgik af sagens oplysninger, at klageren i 1995 var ansat  

 som maskinchef i B A/S i perioden fra den 15. februar til den 31. december.  

 Under ansættelsen deltog han i hjemsejlads fra Australien til Danmark af to  

 katamaranfærger, som selskabet havde købt til besejling af en rute i Danmark.  

 Hjemsejladserne varede tilsammen 85 dage, og klageren havde på grundlag heraf  

 selvangivet et fradrag på 13.251 kr. (85/365 af 56.900 kr.) i henhold til §  

 3,  

 jf. § 1 i lov om særlige fradrag til sømænd m.v. (sømandsfradragsloven).
Skatteankenævnet havde ikke anset klageren for berettiget til  

 det særlige fradrag for sømænd, idet betingelserne i henhold til  

 sømandsfradragsloven § 2, nr. 1 og 4, ikke var anset for opfyldt.
Ifølge  

 disse  

 bestemmelser var det bl.a. et krav, at lønindtægten skulle være erhvervet på  

 et  

 skib, som udelukkende anvendtes til erhvervsmæssig befordring af personer  

 eller  

 gods eller som bjærgningsfartøj.
Skatteankenævnet havde anført, at selv om skibene til Danmark  

 var delvis lastet med udstyr til opbygning af færgevirksomhed i Danmark, var  

 transporten og færgernes status ikke omfattet af begrebet udelukkende  

 erhvervsmæssig transport af gods.
Hjemtransporten vedrørte ikke permanent  

 anvendelse til transport af erhvervsmæssigt gods.
Når færgen var i fart i  

 Danmark, berettigede denne sejlads heller ikke til fradrag, idet den foregik  

 i  

 begrænset fart og ikke i nærfart eller udenrigsfart.
 Klagerens revisor havde nedlagt påstand om, at klageren ansås  

 for berettiget til det selvangivne fradrag for sømænd.
Klageren blev ansat som maskinchef hos B A/S og rejste på sin  

 første arbejdsdag til Australien for at påmønstre den første af de hidtil  

 australsk ejede og Singapore-registrerede katamaranfærger, der skulle sejles  

 til Danmark via England.
Ved begge sejladser var færgerne delvist lastet med  

 udstyr til opbygning af den fremtidige færgerivirksomhed.
Færgerne var  

 overtaget af det danske rederi, inden sejladsen til Danmark blev påbegyndt.
Revisoren havde gjort gældende, at betingelserne i  

 sømandsfradragsloven § 2 var opfyldt, idet klageren havde sejlet i  

 udenrigsfart  

 fra Australien til Danmark.
Med hensyn til kravet om anvendelse til  

 udelukkende  

 erhvervsmæssig befordring af personer eller gods havde revisoren anført, at  

 de  

 pågældende skibe var indrettet til erhvervsmæssig personbefordring og ikke  

 kunne anvendes til andet.
En enkelt tur uden passagerer kunne ikke medføre,  

 at  

 skibet ikke var omfattet af bestemmelsen.
Skibet havde endvidere foretaget  

 fragt af (havne)udstyr til Danmark, ligesom skibet i sig selv kunne betragtes  

 som gods.
Revisoren havde med hensyn til skatteankenævnets begrundelse  

 anført, at det ikke fremgik af sømandsfradragsloven, at der skulle være tale  

 om  

 permanent udenrigsfart eller permanent nærfart.
Begrebet udenrigsfart var  

 præciseret nærmere i bekendtgørelse om beskatning af sømænd m.v.  

 (bekendtgørelse nr. 689 af 14. november 1988), hvis § 1 var formuleret  

 således:
"Et af lov om særlige fradrag til sømænd m.v. omfattet  

 skib anses for at være i udenrigsfart 1) i den tid, det er uden for det i lovens § 2, nr. 2 a, nævnte  

 område, 2) indtil udgangen af det døgn, hvor det efter at være kommet  

 inden for området har tilendebragt udlosningen af gods eller afsætningen af  

 passagerer til steder uden for området, 3) fra begyndelsen af det døgn, hvor det inden for området har  

 påbegyndt indladningen af gods eller optagelsen  

 af passagerer til steder uden for  

 området." Der var efter revisorens opfattelse ikke stillet krav om  

 permanent udenrigsfart, idet det fremgik af § 1, at et skib ansås for at være  

 i  

 udenrigsfart i den tid, hvor det opholdt sig uden for det i  

 sømandsfradragsloven § 2, nr. 2 a, nævnte område.
Desuden fremgik det,  

 hvorledes man skulle forholde sig i de situationer, hvor skibet kom inden for  

 det nævnte område.
Det fremgik således direkte af bekendtgørelsen, hvorledes  

 der skulle forholdes i forbindelse med, at skibet ændrede karakter i  

 sejladsen.
Med hensyn til fortolkningen af udenrigsfart i  

 sømandsfradragslovens § 2, nr. 2, litra a og b, havde revisoren anført, at  

 klageren i det pågældende år havde sejlet i udenrigsfart i 85 dage, hvilket  

 måtte betegnes som en overvejende del af året.
Skibene sejlede også forud for  

 hjemtransporten i udenrigsfart i relation til de danske regler, og  

 spørgsmålet  

 var, hvilken periode "overvejende" skulle sættes i forhold til.  

 Besætningen burde ikke straffes, fordi rederen ændrede benyttelsen af skibet.
Endelig havde revisoren gjort gældende, at man måtte se på  

 formålet med fradraget, som havde været, at de pågældende sømænd skulle  

 kompenseres for udgifterne ved ikke at kunne overnatte hjemme.
Klageren var  

 således helt klart omfattet af lovens formål, selv om der muligvis ikke i  

 loven  

 var taget højde for udenrigsfart, der fandt sted med henblik på at  

 transportere  

 selve skibet.
Den omhandlede transport havde uden tvivl været erhvervsmæssig,  

 og den faldt ikke ind under den type sejlads, man fra lovgivers side havde  

 villet undtage, fx fiskeskibe, lystfartøjer, stenfiskefartøjer,  

 militærfartøjer, jf. bemærkningerne til lovforslaget af 31. oktober 1957.
 Endvidere havde revisoren anført, at søfolk hos C, der  

 påmønstrede nybygninger under klargøring og prøvesejlads, var berettiget til  

 nævnte fradrag, hvilket ikke var bestridt af skattemyndighederne.
Told- og Skattestyrelsen havde under sagens behandling  

 indstillet afgørelsen stadfæstet, idet de pågældende færger ikke kunne anses  

 for omfattet af reglerne om særlige fradrag for sømænd, da de ikke  

 overvejende  

 havde været i udenrigsfart.
Sejladserne fra Australien havde ikke været led i  

 den  

 almindelige drift, som alene havde bestået i passagerbefordring i Danmark.
 Landsskatterettens bemærkninger:
 Efter sømandsfradragslovens § 1, stk. 1, nr. 1, havde personer,  

 der var skattepligtige i henhold til kildeskattelovens § 1, og som erhvervede  

 lønindtægt ved tjeneste om bord på et dansk skib i udenrigsfart eller  

 nærfart,  

 fradrag efter denne lov.
 Et dansk skib skulle for at være omfattet af loven opfylde et  

 tonnagemindstemål, ligesom det udelukkende skulle anvendes til erhvervsmæssig  

 befordring af personer eller gods, jf. § 2, nr. 1.
 De pågældende katamaranfærger var omfattet af loven, da de  

 opfyldte kravene til mindstemål, og da de udelukkende anvendtes til  

 erhvervsmæssig befordring af personer og gods.
 Tre retsmedlemmer, herunder retsformanden, udtalte herefter:
For at en person har fradrag efter loven, skulle den fart med  

 det danske skib, hvorunder han erhvervede lønindtægten ved tjeneste ombord,  

 endvidere være en udenrigsfart.
Ved udenrigsfart skulle efter § 2, nr. 2 a og  

 b, bl.a. forstås fart, der overvejende fandt sted mellem havne uden for et  

 nærmere afgrænset område af Nordsøen og Østersøen, og fart, der overvejende  

 fandt sted mellem havne, der var beliggende inden for det nævnte område, og  

 havne, der var beliggende uden for det nævnte område.
Da de farter, hvorunder  

 klageren havde erhvervet lønindtægten ved tjeneste ombord på de pågældende  

 skibe, var farter fra Australien til Danmark, var disse farter efter § 2, nr.  

 2, udenrigsfarter.
Klageren havde således krav på det omhandlede fradrag.
 Et retsmedlem fandt, at de pågældende færger ikke havde været i  

 udenrigsfart i den betydning, som var lagt til grund ved affattelsen af  

 sømandsskatteloven af 31. marts 1958 og videreført i sømandsfradragsloven af  

 1.  

 juli 1988. Dette retsmedlem fandt derfor, at klageren ikke var omfattet af de  

 særlige fradragsregler og stemte for stadfæstelse.
 Der blev truffet afgørelse efter stemmeflertallet, hvorefter  

 klageren var omfattet af § 3 i lov om særlige fradrag til sømænd m.v.
