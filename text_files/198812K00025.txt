Nr LSF 25 Forslag til Lov om ændring af lov om boliger for ældre og personer med  

 handicap (Harmonisering af tilskudsreglerne vedrørende ældreboliger uden  

 selvstændigt køkken) Fremsat af boligministeren (Agnete Laustsen) den 5. oktober 1988 Vedtaget ved tredjebehandling den 10. marts 1989 Lov nr. 163 af 15/03/1989 § 1 I lov nr. 378 af 10. juni 1987 om boliger for ældre og personer med  

 handicap, som ændret ved § 2 i lov nr. 843 af 18. december 1987, § 2 i lov  

 nr. 161 af 23. marts 1988 og § 7 i lov nr. 353 af 1. juli 1988, affattes §  

 19 således:
 »§ 19. Boligtagere af de i § 4 nævnte boliger kan opnå tilskud til  

 betaling af lejen efter samme regler som boligydelsesmodtagere efter lov om  

 individuel boligstøtte.
Stk. 2. Reglerne i kapitel 13 og 14 i lov om individuel boligstøtte om  

 klageadgang, finansiering og administration m.v. gælder også for det i stk. 1  

 nævnte tilskud.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om individuel boligstøtte, jf. lovbekendtgørelse nr. 467 af 1.  

 august 1988, foretages følgende ændringer:
 1. I § 18, stk. 3, 2. pkt., ændres »1991« til:  

 »1989«.
 2. I § 18, stk. 3, 3. pkt., ændres »1992-93« til:  

 »1990-91«.
§ 2 I lov nr. 378 af 10. juni 1987 om boliger for ældre og personer med  

 handicap, som ændret ved § 2 i lov nr. 843 af 18. december 1987, § 2 i lov  

 nr. 161 af 23. marts 1988 og § 7 i lov nr. 353 af 1. juli 1988, affattes §  

 19 således:
 »§ 19. Boligtagere af de i § 4 nævnte boliger kan opnå tilskud til  

 betaling af lejen efter samme regler som boligydelsesmodtagere efter lov om  

 individuel boligstøtte.
Stk. 2. Reglerne i kapitel 13 og 14 i lov om individuel boligstøtte om  

 klageadgang, finansiering og administration m.v. gælder også for det i stk. 1  

 nævnte tilskud.« § 3 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Efter lov om ændring af lov om individuel boligstøtte nr. 357 af 1. juli  

 1988 er der skabt et incitament (en egeninteresse) for boligydelsesmodtagere  

 til at tilpasse boligforbruget til husstandens økonomiske formåen.
Ifølge  

 denne lovændring skal der ved en gradvis gennemførelse over 3 år fra 1.  

 januar 1991 indføres en 10 pct. egenbetaling af huslejen for  

 boligydelsesmodtagere.
Dette tidspunkt foreslås i § 1 rykket frem til 1.  

 januar 1989.
 Konkret betyder fremrykningen af egenbetalingen en gradvis indførelse over  

 tre år (fra 1989-91) af en egeninteresse, således at de første 10 pct. af  

 huslejen - og dermed af lejestigninger - altid betales af  

 boligydelsesmodtageren, mens støtten beregnes på basis af 90 pct. af lejen.
Det skønnes, at der med de nugældende regler - uden egenbetaling - for  

 85-90 pct. af ydelsesmodtagerne ikke er noget privatøkonomisk incitament til  

 at holde boligforbruget nede.
Selv store huslejestigninger på f.eks.  

 10-15.000 kr. vil hyppigt blive betalt fuldt ud af boligstøtten, uden at  

 beboeren oplever nogen lejestigning.
Kun i de tilfælde, hvor maksimumsbeløbet for den årlige boligudgift eller  

 for den årlige boligstøtte overskrides (beløbene udgør i 1989 henholdsvis  

 43.900 kr. og 23.148 kr.), vil boligydelsesmodtageren selv skulle bære  

 lejestigninger.
Sidstnævnte gælder således for 10-15 pct. af pensionisterne.
Dette forhold er en stærkt medvirkende årsag til de store årlige  

 stigninger i udgifterne til boligydelse.
Der har været tale om en stigning på  

 ca. 12 pct. om året, når der ses bort fra ekstraordinære stigninger som følge  

 af satsforhøjelser.
 De samlede offentlige udgifter til boligydelse forventes i 1988 at ville  

 udgøre knap 3.200 mill. kr., og der er således tale om en årlig stigning på  

 knap 400 mill. kr. årligt.
 Denne vækst i boligydelsesudgifterne må dæmpes af hensyn til udviklingen i  

 de samlede offentlige udgifter, og dette gøres mest hensigtsmæssigt ved at  

 fremrykke indførelsen af en egenbetaling, idet egenbetalingen som nævnt  

 skaber et incitament for ydelsesmodtagerne til at holde boligforbruget nede.
 Betydningen af dette privatøkonomiske incitament kan illustreres af, at  

 stigningen i udgifterne til boligsikring, hvor der er tale om en egenbetaling  

 på 25 pct., kun har været på ca. 5 pct. årligt i de seneste år, når der ses  

 bort fra ekstraordinære stigninger forårsaget af forbedringer af satser og  

 grænsebeløb.
 Forslagets § 2 har til formål at skabe fuldstændig ligestilling mellem  

 boligtagere, der kan modtage boligydelse efter reglerne i lov om individuel  

 boligstøtte, og boligtagere, der bor i de i § 4 i lov om boliger for ældre og  

 personer med handicap omhandlede boliger uden selvstændigt køkken.
Økonomiske og administrative konsekvenser Fremrykningen af egenbetalingen til 1989-91 i medfør af forslagets § 1 vil  

 medføre relativt store besparelser i årene 1989-92. Fra 1993 og frem vil der  

 derimod ikke opnås besparelser, idet de 10 procents egenbetaling i lov nr.  

 357 af 1. juli 1988 da allerede ville være gennemført.
 Den samlede offentlige besparelse i 1989 forventes at blive 133 mill. kr.,  

 heraf 33 mill. kr. for kommunerne, i 1990 og 1991 266 mill. kr., heraf 66  

 mill. kr. for kommunerne og i 1992 133 mill. kr., heraf 33 mill. kr. for  

 kommunerne.
På længere sigt må forslaget endvidere forventes at medføre en reduktion i  

 de nævnte store årlige stigninger i udgifterne til boligydelse.
Der kan ikke  

 direkte foretages beregninger over størrelsen af denne effekt, men hvis det  

 eksempelvis antages, at indførelsen af den fulde 10 pct. egeninteresse vil  

 dæmpe stigningstakten for udgifterne til boligydelse med 3 pct. årligt, vil  

 forslaget efter en tilpasningsperiode reducere stigningen i disse udgifter  

 med over 100 mill. kr. årligt.
Fordelingsmæssigt vil forslaget medføre en reduktion af boligydelsen for  

 såvel nuværende som fremtidige modtagere af boligydelse.
Der vil maksimalt  

 blive tale om et fald i boligydelsen pr. husstand på ca. 1.460 kr. i 1989,  

 ca. 2.900 kr. i 1990 og 1991 og 1.460 kr. i 1992. Herefter ville  

 egeninteressen som ovenfor nævnt alligevel være indført.
De nævnte maksimale fald vil kun ramme ganske få husstande med en årlig  

 leje på ca. 44.000 kr. og derover.
I gennemsnit vil faldet være væsentligt  

 mindre, nemlig godt 500 kr. i 1989, godt 1.000 kr. i 1990 og 1991 og godt 500  

 kr. i 1992.
 Gennem forslagets § 2 - harmonisering af tilskudsreglerne i  

 ældreboliglovens § 19 vedrørende ældreboliger uden selvstændigt køkken -  

 overføres navnlig den ved lov nr. 357 af 1. juli 1988 vedtagne lettelse af  

 pensionisternes samspilsproblemer (gradvis nedsættelse af  

 grænsebeløbsprocenterne i perioden 1991-1993) samt den samtidig indførte  

 egenbetaling, som ved dette forslags § 1 foreslås fremrykket, jf. ovenfor  

 under de almindelige bemærkninger.
Samspilsløsningen medfører merudgifter, mens egenbetalingen medfører  

 besparelser.
Det antages, at der samlet vil være tale om nettobesparelse i  

 størrelsesordenen 1-2 mill. kr. årligt, indtil ordningen er fuldt gennemført  

 i 1993, hvor det skønnes, at effekterne af egenbetaling og nedsættelse af  

 grænsebeløbet vil gå op imod hinanden - skønnet er behæftet med nogen  

 usikkerhed specielt med hensyn til, hvor mange ældreboliger uden selvstændigt  

 køkken, der vil blive opført.
 Forslagene forventes ikke at medføre administrative konsekvenser for det  

 offentlige.
Bemærkninger til de enkelte bestemmelser Til § 1 Til nr. 1 og 2 Der henvises til de almindelige bemærkninger.
Til § 2 Boligydelse og boligsikring efter lov om individuel boligstøtte kan kun  

 ydes til selvstændige lejligheder forsynet med køkken med indlagt vand og  

 forsvarligt afløb af spildevand.
Efter § 4 i lov om boliger for ældre og personer med handicap kan der  

 imidlertid etableres boliger uden selvstændigt køkken.
For ikke at stille  

 boligtagere af sådanne boliger ringere er der i § 19 i lov om boliger for  

 ældre og personer med handicap indført en bestemmelse, hvorefter  

 boligtagerens egenbetaling fastsættes efter samme retningslinier som ved  

 boligydelse.
 Hensigten med den foreslåede bestemmelse er at skabe fuldstændig  

 ligestilling mellem boligtagere i boliger uden selvstændigt køkken etableret  

 efter § 4 i lov om boliger for ældre og personer med handicap og boligtagere,  

 der kan modtage boligydelse efter reglerne i lov om individuel boligstøtte.
 Den nuværende udformning af bestemmelsen i § 19 har bevirket, at der, når  

 der blev foretaget ændringer vedrørende reglerne om boligydelse, skulle  

 foretages konsekvensændringer i § 19. Dette har man fundet uhensigtsmæssigt.
 Det foreslås derfor, at der sker en generel henvisning til  

 boligydelsesreglerne.
Til § 3 § 3 indeholder bestemmelse om lovens ikrafttræden.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om individuel boligstøtte, jf. lovbekendtgørelse nr. 467 af 1.  

 august 1988, foretages følgende ændringer:
 1. i § 18, stk. 3, 2. pkt., ændres »1991« til  

 »1989«.
 2. I § 18, stk. 3, 3. pkt., ændres »1992-93« til  

 »1990-91«.
§ 18. - - - Stk. 3. Boligydelsen udbetales med det beløb, hvormed den årlige  

 boligudgift overstiger grænsebeløbet.
Fra 1. januar 1991 udbetales  

 boligydelsen med det beløb, hvormed 96 2/3 pct. af boligudgiften overstiger  

 grænsebeløbet.
I årene 1992-93 nedsættes den procentsats, der er nævnt i 2.  

 pkt., med 3 1/3 procentpoint om året med virkning fra den 1. januar i de  

 pågældende år.
§ 2 I lov nr. 378 af 10. juni 1987 om boliger for ældre og personer med  

 handicap, som ændret ved § 2 i lov nr. 843 af 18. december 1987, § 2 i lov  

 nr. 161 af 23. marts 1988 og § 7 i lov nr. 353 af 1. juli 1988, affattes §  

 19 således:
 »§ 19. Boligtagere af de i § 4 nævnte boliger kan opnå tilskud til  

 betaling af lejen efter samme regler som boligydelsesmodtagere efter lov om  

 individuel boligstøtte.
Stk. 2. Reglerne i lov om individuel boligstøtte om klageadgang,  

 finansiering og administration m.v. finder tilsvarende anvendelse på det i  

 stk. 1 nævnte tilskud.« § 19. Uanset reglerne i § 18 kan lejen for boliger efter § 4 ikke  

 overstige 15 pct. af lejerens husstandsindkomst op til en indkomstgrænse på  

 111.500 kr. og 25 pct. af husstandsindkomsten over denne grænse, jf. dog stk.  

 2. Husstandsindkomsten opgøres efter reglerne i lov om individuel  

 boligstøtte.
Stk. 2. En eventuel difference mellem lejen efter stk. 1 og lejen efter §  

 18 betales af kommunen.
Dette beløb kan dog ikke overstige 21.696 kr. årligt.  

 Lejeren skal selv betale et beløb på mindst 6.300 kr. af lejen.
Staten  

 refunderer kommunens udgifter efter 1.-3. pkt. med 75 pct.
 Stk. 3. De i stk. 1 og 2 nævnte beløb reguleres een gang årligt med en  

 procent, der er fastsat på finansloven for det foregående år, jf. dog stk. 4.
 Stk. 4. I 1988 og 1989 sker regulering af de i stk. 1 og 2 nævnte beløb  

 med samme procentsats som de beløb, der er nævnt i § 34 i lov om individuel  

 boligstøtte.
 Stk. 5. Reguleringen efter stk. 3 har gyldighed fra den 1. januar, første  

 gang 1. januar 1990.
Bilag 2 Folketingets forhandlinger vedrørende lov om individuel boligstøtte Folketingsåret 1981-82:
 Sp. 63, 696, A7.
 Folketingsåret 1981-82 (2. samling):
 Sp. 373, 635, 2255, 2889, A 895, B 55, 59, C 51.
 Loven stadfæstet 10. marts 1982 (Lovtidende nr. 64).
 Folketingsåret 1982-83:
 Sp. 1571, 1735, 3248, 3755, A 1235, B 783, 869, C 191.
 Loven stadfæstet 22. december 1982 (Lovtidende nr. 708).
 Folketingsåret 1983-84:
 Sp. 1244, 1853, 3100, 3314, A 957, B 133, C 155.
 Loven stadfæstet 21. december 1983 (Lovtidende nr. 612).
 Folketingsåret 1983-84 (2. samling):
 Sp. 4987, 5207, 6344, 6691, A 4013, B 753, C 463.
 Loven stadfæstet 23. maj 1984 (Lovtidende nr. 242).
 Folketingsåret 1985-86:
 Sp. 3638, 3934, 4291, 4650, A 2375, B 521, C 189.
 Loven stadfæstet 19. december 1985 (Lovtidende nr. 578).
 Sp. 5961, 6660, 12148, 12502, A 3693, B 1979, C 1031.
 Loven stadfæstet 4. juni 1986 (Lovtidende nr. 299).
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986 (Lovtidende nr. 303).
 Folketingsåret 1986-87:
 Sp. 2522, 2992, 4416, 4812, A 1963.
 Loven stadfæstet 19. december 1986 (Lovtidende nr. 929).
 Sp. 3014, 3414, 4367, 4823.
 Loven stadfæstet 23. december 1986 (Lovtidende nr. 948).
 Sp. 3440, 4160.
 Lovforslaget ikke vedtaget.
 Sp. 3440, 4128, 11850, 12128.
 Loven stadfæstet 10. juni 1987 (Lovtidende nr. 379).
 Folketingsåret 1987-88:
 Sp. 2003, 2391.
 Lovforslaget ikke vedtaget.
 Folketingsåret 1987-88 (2. samling):
 Sp. 50, 313, 674, 860.
 Loven stadfæstet 1. juli 1988 (Lovtidende nr. 353).
 Sp. 56, 322, 675, 860.
 Loven stadfæstet 1. juli 1988 (Lovtidende nr. 357).
Folketingets forhandlinger vedrørende lov om boliger for ældre og personer  

 med handicap Folketingsåret 1986-87:
 Sp. 3441, 4128, 11850, 12116, A 2303, B 1783, og 2339, C 713.
 Loven stadfæstet 10. juni 1987 (Lovtidende nr. 378).
 Folketingsåret 1987-88:
 Sp. 2210, 3211, 3914, 4236, A 2019, B 197, C 163.
 Loven stadfæstet 23. december 1987 (Lovtidende nr. 843).
 Sp. 4501, 5257, 7622, 7976, A 2933, B 453, C 337.
 Loven stadfæstet 23. marts 1988 (Lovtidende nr. 161).
 Folketingsåret 1987-88 (2. samling):
 Sp. 50, 313, 674, 860.
 Loven stadfæstet 1. juli 1988 (Lovtidende nr. 353).
Efter 2. behandling den 7. marts 1989 § 1 I lov nr. 378 af 10. juni 1987 om boliger for ældre og personer med  

 handicap, som ændret ved § 2 i lov nr. 843 af 18. december 1987, § 2 i lov  

 nr. 161 af 23. marts 1988 og § 7 i lov nr. 353 af 1. juli 1988, affattes §  

 19 således:
 »§ 19. Boligtagere af de i § 4 nævnte boliger kan opnå tilskud til  

 betaling af lejen efter samme regler som boligydelsesmodtagere efter lov om  

 individuel boligstøtte.
Stk. 2. Reglerne i kapitel 13 og 14 i lov om individuel boligstøtte om  

 klageadgang, finansiering og administration m.v. gælder også for det i stk. 1  

 nævnte tilskud.« § 2 Loven træder i kraft dagen efter bekendtgørelsen i Lovtidende.
