Nr BTL 142 Betænkning over Forslag til lov om ændring af lov om tilskud til  

 jordbrugets konsulentvirksomhed   

 Nr L 142 1995-96, 1. samling Afgivet af Landbrugs- og Fiskeriudvalget Afgivet: 19960410 Udvalget har behandlet lovforslaget i nogle møder og har herunder stillet  

 spørgsmål til landbrugs- og fiskeriministeren, som denne har besvaret  

 skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Enhedslistens medlem af udvalget)  

 støtter lovforslaget, men ser gerne en opprioritering af puljen til  

 projekter, hvilket især den økologiske rådgivning kan nyde godt af, og at der  

 generelt sker en opprioritering af rådgivning til alternative økologiske  

 driftsformer, fordi det er her, udviklingspotentialet for dansk landbrug  

 befinder sig.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet er af principielle grunde modstander af støtte- og  

 tilskudsordninger, der ikke har nogen social begrundelse.
 Erhvervslivet må principielt kunne klare sig selv uden tilskud, også  

 landbruget.
Mange erhverv har brug for konsulenttjenester, og for dem alle gælder, at  

 man hellere skulle skabe nogle ordentlige arbejdsvilkår, så de selv har  

 mulighed for at betale for deres tjenesteydelser.
Tilskudsordningerne til  

 landbrugets konsulenttjeneste burde aftrappes over en årrække.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP)  

 Centrum-Demokraterne og Dansk Folkeparti havde ikke medlemmer i udvalget.
