Bekendtgørelse om ændring af bekendtgørelse om elektronisk kontaktpunkt § 1 I bekendtgørelse nr. 1362 af 15. december 2009 om elektronisk kontaktpunkt foretages følgende ændring:
 1. § 6, stk. 1, affattes således:
»Ansøgninger og dokumenter fra tjenesteydere fra andre EU/EØS-lande kan indsendes via kvikskranken som skannede ansøgninger og dokumenter med skannede underskrifter, medmindre de kompetente myndigheder i overensstemmelse med lovens § 7 stiller krav om originale dokumenter eller bekræftede kopier.« § 2 Bekendtgørelsen træder i kraft den 1. januar 2011.
