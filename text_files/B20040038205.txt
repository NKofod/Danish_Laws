 Bekendtgørelse om erstatning og godtgørelse til indsatte i  

 kriminalforsorgens institutioner og til dømte og prøveløsladte under  

 udførelse  

 af samfundstjeneste for følger af ulykkestilfælde m.v.
 I medfør af § 6, § 102 og § 105, stk. 2, i lov nr. 432 af  

 31. maj 2000 om fuldbyrdelse af straf m.v., som ændret ved lov nr. 219 af 31.  

 marts 2004, og § 776, 1. pkt., i lov om rettens pleje, jf. lovbekendtgørelse  

 nr. 815 af 30. september 2003, fastsættes:
Området for erstatning og godtgørelse § 1.  

  

 Staten yder erstatning og godtgørelse for skader, der overgår 1)  

 	  

    

 indsatte i  

 kriminalforsorgens institutioner og 2)  

 	  

    

 dømte og  

 prøveløsladte under udførelse af samfundstjeneste.
 § 2.  

  

 Sager om erstatning og godtgørelse behandles efter reglerne i lovgivningen om  

 sikring mod følger af arbejdsskade med de ændringer, der følger af §§ 3-5.
§ 3.  

  

 Ved  

 skade forstås 1)  

 	  

    

 ulykkestilfælde, 2)  

 	  

    

 skadelige  

 påvirkninger af højst 5 dages varighed, 3)  

 	  

    

 pludselige  

 løfteskader og 4)  

 	  

    

 erhvervssygdomme.
§ 4.  

  

 Erstatning og godtgørelse ydes, når skaden indtræffer under 1)  

 	  

    

 opholdet i  

 institutionen, 2)  

 	  

    

 arbejde uden for  

 institutionen, medmindre skadelidte arbejder for en arbejdsgiver, som er  

 uafhængig af institutionen, 3)  

 	  

    

 uddannelse uden for  

 institutionen, 4)  

 	  

    

 anden godkendt  

 aktivitet uden for institutionen, og 5)  

 	  

    

 færden i forbindelse  

 med beskæftigelse som nævnt i nr. 2-4.
 Stk. 2.  

  

 Erstatning og  

 godtgørelse ydes endvidere, når skaden indtræffer under udførelse af  

 samfundstjeneste.
 § 5.  

  

 Skadelidtes årsløn efter § 41, stk. 1, i lov om sikring mod følger af  

 arbejdsskade fastsættes af Arbejdsskadestyrelsen efter et skøn.
 Stk. 2.  

  

 Ved skønnet over  

 en indsats årsløn tager Arbejdsskadestyrelsen hensyn til skadelidtes  

 erhvervsindtægt før anbringelsen i institutionen og til den erhvervsindtægt,  

 som skadelidte kunne forvente at opnå efter løsladelsen, hvis skaden ikke var  

 indtruffet.
 Anmeldelse af skader m.v.
§ 6.  

  

 En  

 skade skal anmeldes til Arbejdsskadestyrelsen, hvis 1)  

 	  

    

 skadelidte anmoder om  

 det, eller 2)  

 	  

    

 skaden antages at  

 kunne begrunde krav på ydelser efter lov om sikring mod følger af  

 arbejdsskade  

 m.v., jf. § 15 i lov om sikring mod følger af arbejdsskade m.v.
§ 7.  

  

 Spørgsmål om anvendelse af denne bekendtgørelse, herunder anmeldelse af  

 skader,  

 behandles af den institution, hvor skaden er indtruffet.
Hvis skadelidte er  

 udstationeret  

 til eller anbragt i en institution m.v. uden for kriminalforsorgen, behandles  

 spørgsmålene af den institution, hvorfra skadelidte er udstationeret, eller  

 af  

 skadelidtes moderinstitution.
 Stk. 2.  

  

 Er skaden  

 indtruffet under udførelse af samfundstjeneste, behandles de spørgsmål, der  

 er  

 nævnt i stk. 1, af den afdeling, der fører tilsyn med skadelidte.
 Stk. 3.  

  

 Anmeldes en  

 skade ikke, jf. § 6, nr. 2, skal der gøres notat om skaden svarende til de  

 oplysninger, der afgives til Arbejdsskadestyrelsen ved anmeldelse af skader,  

 eventuelt ved at udfylde en anmeldelsesblanket, der opbevares i institutionen  

 eller afdelingen.
 Ikrafttræden m.v.
 § 8.  

  

 Bekendtgørelsen træder i kraft den 2. juni 2004.
 Stk. 2.  

  

 Bekendtgørelse  

 nr. 361 af 17. maj 2001 om erstatning og godtgørelse til indsatte i  

 kriminalforsorgens institutioner og til dømte under udførelse af  

 samfundstjeneste for følger af ulykkestilfælde m.v. ophæves.
§ 9.  

  

 Bekendtgørelsen anvendes på 1)  

 	  

    

 ulykkestilfælde,  

 skadelige påvirkninger af højst 5 dages varighed og pludselige løfteskader,  

 der  

 indtræffer den 1. juli 2001 eller senere, og 2)  

 	  

    

 erhvervssygdomme, der  

 anmeldes den 1. juli 2001 eller senere.
