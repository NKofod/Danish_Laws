I henhold til § 30 i lov nr. 327 af 26. juni 1975 om lægemidler godkender  

 sundhedsstyrelsen herved reklamer for jern- og vitaminpræparater samt  

 antiparasitære midler til dyr, som i medfør af bekendtgørelse nr. 613 af 15.  

 december 1975 er undtaget fra apoteksforbehold.
Godkendelsen er dog betinget  

 af, at reklamen indeholder meddelse af: 1) præparatnavne, 2)  

 pakningsstørrelser, 3) præparatpriser, 4) de af sundhedsstyrelsen for hvert  

 enkelt præparat godkendte indikationer, 5) hvordan præparatet erhverves.
 Godkendelsen omfatter ikke reklamer, der indeholder udsagn herudover,  

 bortset fra, at teksten i eventuelle af sundhedsstyrelsen godkendte særlige  

 anvisninger, jfr. § 2 i ovennævnte bekendtgørelse, vil kunne citeres, dog  

 ikke i uddrag, men kun i den fulde længde.
 Godkendelsen gælder reklamemateriale fra producent/importør til  

 distributører af V-mærkede farmaceutiske specialiteter og tilsvarende  

 materiale fra sådanne distributører/apoteker til forbrugere.
 Denne meddelelse træder i stedet for sundhedsstyrelsens meddelelse af 2.  

 febr. 1976 vedrørende godkendelse af reklame for visse veterinære præparater,  

 som er undtaget fra apoteksforbehold, jfr. indenrigsministeriets  

 bekendtgørelse nr. 613 af 15. december 1975 om undtagelse fra  

 apoteksforbehold af visse jern- og vitaminpræparater samt antiparasitære  

 midler til dyr.
SUNDHEDSSTYRELSEN, DEN 8. FEBRUAR 1979 P.D.V.
