Rigsadvokatmeddelelsen, afsnittet: Færdsel - Hindringer på vej (færdselslovens §§ 87-88) Revideret 9. december 2014 1. Overblik og tjekliste 2. Politiets efterforskning og sagsbehandling 3. Forberedelse 4. Jura 4.1. Anvendelsesområdet for færdselslovens §§ 87-88 Der er i færdselslovens §§ 87-88 fastsat regler om hindringer på vej.
Bestemmelsen i færdselslovens § 87 vedrører forurening af vej mv., der kan være til fare eller ulempe for færdslen.
Færdselslovens § 87, stk. 2, antages alene at kunne overtrædes af kørende og ikke f.eks. af fodgængere, jf.
Færdselsloven med kommentarer af Henrik Waaben m.fl., 1992, s. 617.
 I medfør af færdselslovens § 87, stk. 3, er der udstedt bekendtgørelse nr. 879 af 12. december 1986 om anbringelse af beholdere og lignende genstande på vej.
 Bestemmelsen i færdselslovens § 88 vedrører bevogtning og tøjring af dyr på vej.
5. Straf og andre retsfølger 5.1. Strafpåstande ved overtrædelse af færdselslovens §§ 87-88 Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se herom i rigsadvokatmeddelelsen afsnittet om Færdsel  Generelle retningslinjer for sanktionspåstande i færdselssager.
 Overtrædelser af §§ 87 og 88 straffes som udgangspunkt med en bøde på 1000 kr., jf. færdselslovens § 118 a, stk. 1.
