Nr BTL 121 Betænkning over Forslag til lov om ændring af skattestyrelsesloven,  

 ligningsloven, statsskatteloven og kildeskatteloven samt om ophævelse af lov  

 om bindende forhåndsbesked om skattespørgsmål m.v. og  

 omkostningsdækningsloven (Omkostningsdækning i skatteankenævnssager, udvidet  

 adgang til bindende forhåndsbesked og sammenskrivning af skatteproceslove)  

  

 Nr L 121 1996-97, 1. samling Afgivet af Skatteudvalget Afgivet: 19970226 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren og et mindretal stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de af  

 skatteministeren stillede ændringsforslag.
 Et mindretal (Enhedslistens medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag og de af skatteministeren stillede ændringsforslag.
Ændringsforslag Til § 1Af skatteministeren, tiltrådt af udvalget:
1) I nr. 1 ændres »§ 17, stk. 4, 2. pkt.«  

 til: »§ 17, stk. 3, 2. pkt.« 2) I de under nr. 2 foreslåede § 20 A, stk. 1, 2 og  

4, ændres »§ 17, stk. 4, 2. pkt.« til: »§ 17, stk. 3,  

 2. pkt.« Af et mindretal (EL):
 3) I den under nr. 2 foreslåede § 20 A udgår stk.  

 2, og i stk. 3, der bliver stk. 2, udgår ordene »eller  

 2«.
 Stk. 3 og 4 bliver herefter stk. 2 og 3.
 4) I den under nr. 2 foreslåede § 20 B udgår stk.  

 2, 3. pkt., og stk. 3 affattes således:
»Stk. 3. Ud over gebyret efter stk. 2 skal der ved besvarelse  

 af anmodning efter § 20 A, stk. 1, betales for det tidsforbrug, de statslige  

 skattemyndigheder samlet har anvendt til besvarelse af anmodningen.  

 Betalingen udgør 1.100 kr. for hver 5 timers tidsforbrug.
Beløbet reguleres  

 efter personskattelovens § 20. Beløbet tilbagebetales, hvis anmodningen  

 trækkes tilbage eller afvises. 1. pkt. finder dog kun anvendelse, i det  

 omfang de statslige skattemyndigheder samlet har anvendt mere end 50 timer  

 til besvarelse af anmodningen, men kun for tidsforbrug ud over 45 timer.
I  

 disse tilfælde skal spørgeren underrettes om, at tidsforbruget vil overstige  

 50 timer og dermed udløse betaling for tidsforbrug, før anmodningen besvares,  

 således at spørgeren får mulighed for at trække anmodningen tilbage.« 5) I den under nr. 2 foreslåede § 20 C udgår stk.  

 2, 2. pkt.
 Af skatteministeren, tiltrådt af udvalget:
 6) Efter nr. 2 indsættes som nyt nummer:
 »01. § 21, stk. 4, 2. pkt., ophæves, og i stedet  

 indsættes:
»Skatteankenævnet er uanset klagens indhold berettiget til at ændre  

 ansættelsen i sin helhed.«» 7) I nr. 5 ændres »§ 25, stk. 2, 1. pkt.«  

 til: »§ 25, stk. 2, 2. pkt.« Af et mindretal (EL):
 Til § 2 8) I den foreslåede § 7 Q, stk. 1, nr. 2, indsættes  

 som 2. pkt.:
»Den del af tilskuddet, som overstiger det efter § 33 C beregnede  

 beløb, medregnes dog til den skattepligtige indkomst.« Af skatteministeren, tiltrådt af udvalget:
 Til § 7 9) Stk. 1 affattes således:
»Stk. 1. Loven træder i kraft dagen efter bekendtgørelsen i  

 Lovtidende.
Bortset fra § 1, nr. 1, 2, 3 og 4, og § 5 har loven virkning fra  

 og med den 1. januar 1997.« 10) I stk. 2 ændres »lovens ikrafttræden« til:  

 »udgangen af 1996«.
Bemærkninger Til nr. 1 og 2 Ændringsforslagene er af redaktionel karakter.
De skal ses  

 i sammenhæng med, at § 17, stk. 3, er ophævet ved § 19, nr. 2, i lov nr. 1219  

 af 27. december 1996, hvorfor den bestemmelse, der var § 17, stk. 4, på  

 tidspunktet for fremsættelse af dette lovforslag (L 121) nu er § 17, stk. 3.
Til nr. 3 Ændringsforslaget vil forhindre, at skatteprojekter markedsføres  

 med, at de har myndighedsgodkendelse.
Med forslaget hindres denne hjælp til  

 sælgere af skatteprojekter.
Til nr. 4 og 5 Konsekvensændringer som følge af ændringsforslag nr. 3.
 Til nr. 6 Der er tale om en redaktionel ændring som følge af, at  

 skattestyrelseslovens § 21, stk. 4, 2. pkt. - og ikke § 21, stk. 4, 3. pkt. -  

 ved en fejl blev ophævet ved § 30, nr. 2, i lov nr. 1223 af 27. december 1996  

 om ændring af forskellige skatte- og afgiftslove og konkursloven. (Ændringer  

 som følge af dødsboskifteloven og dødsboskatteloven m.v.).
 Til nr. 7 Ændringsforslaget er af redaktionel karakter.
Til nr. 8 Ændringsforslaget vil medføre, at der skattemæssigt sker en mere  

 lige behandling af de skatteborgere, der selv har betalt for en skattesag, og  

 dem, der har fået et tilskud hertil fra en almennyttig fond.
Som lovforslaget  

 er nu, vil personer, der har fået tilskud, kunne opnå en for stor ekstra  

 skattefordel. Ændringsforslaget indebærer, at den del af tilskuddet fra en  

 almennyttig fond, som overstiger omkostningsdækningen beregnet efter § 33 C,  

 medregnes til den skattepligtige indkomst.
 Til nr. 9 Efter ændringsforslaget udskydes lovens ikrafttrædelsestidspunkt  

 fra den 1. januar 1997 til dagen efter lovens bekendtgørelse i Lovtidende.  

 Samtidig fastholdes det, at loven har virkning fra og med den 1. januar 1997,  

 bortset fra reglerne om bindende forhåndsbesked.
 Dette indebærer, at ændringsforslag nr. 6, hvorefter bestemmelsen om  

 skatteankenævnenes adgang til at ændre andre forhold i skatteansættelsen end  

 det påklagede opretholdes, tillægges virkning fra og med den 1. januar 1997.
 Til nr. 10 Der er tale om en redaktionel tilpasning af § 7, stk. 2, i  

 lovforslaget til ændringsforslag nr. 9.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
