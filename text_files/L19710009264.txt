 Ved kgl. resolution af 10. juni 1970, og efter at folketinget den 22. maj  

 1970 har meddelt sit samtykke dertil, har Danmark ratificeret den af den 48.  

 internationale arbejdskonference i Geneve i 1964 vedtagne konvention nr. 122  

 om beskæftigelsespolitik.
 Konventionen har følgende ordlyd (den franske tekst er udeladt her):
 KONVENTION NR. 122 OM BESKÆFTIGELSESPOLITIK:
Den internationale Arbejdsorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som den 17. juni 1964 er trådt sammen til sin 48. samling,  

 og som henviser til, at Den internationale Arbejdsorganisation i henhold til  

 Filadelfiadeklarationen er forpligtet til blandt alle verdens nationer at  

 fremme programmer, der tager sigte på fuld beskæftigelse og en højnelse af  

 levestandarden, og at den i indledningen til Den internationale  

 Arbejdsorganisations statut angivne målsætning omfatter bekæmpelse af  

 arbejdsløshed og indførelse af lønninger, der sikrer passende levevilkår, og som endvidere henviser til, at det efter Filadelfiadeklarationens  

 bestemmelser er Den internationale Arbejdsorganisations opgave at undersøge  

 og overveje den økonomiske politiks og finanspolitikkens indflydelse på  

 beskæftigelsespolitikken på baggrund af den grundlæggende målsætning, der går  

 ud på, at »alle mennesker uanset race, religion eller køn, skal have ret  

 til at stræbe efter materiel fremgang og åndelig udvikling under frie og  

 værdige forhold med økonomisk tryghed og lige adgang for alle«, og som henviser til, at det i verdenserklæringen om menneskerettigheder er  

 udtalt, at »enhver har ret til arbejde, til frit valg af beskæftigelse,  

 til rimelige og fordelagtige arbejdsvilkår samt til beskyttelse mod  

 arbejdsløshed«, og som har bemærket sig bestemmelserne i de gældende internationale  

 ILO-konventioner og -henstillinger, som direkte berører  

 beskæftigelsespolitiken i særdeleshed konventionen og henstillingen af 1948  

 om arbejdsanvisning, henstillingen af 1949 om erhvervsvejledning,  

 henstillingen af 1962 om erhvervsmæssig uddannelse samt konventionen og  

 henstillingen af 1958 om forskelsbehandling med hensyn til beskæftigelse og  

 erhverv, og som mener, at disse konventioner og henstillinger bør indgå som led i et  

 mere omfattende internationalt program for økonomisk ekspansion på grundlag  

 af fuld og produktiv beskæftigelse efter frit valg, og som er blevet enig om vedtagelsen af visse forslag med hensyn til  

 beskæftigelsespolitik, der er optaget som 8. punkt på mødets dagsorden, og som har besluttet, at disse forslag skal tage form af en international  

 konvention, vedtager i dag den 9. juli 1964 følgende konvention, der betegnes  

 konventionen af 1964 om beskæftigelsespolitik:
 Artikel 1.
 1. Med henblik på at fremme økonomisk vækst og  

 udvikling, højne levestandarden, imødekomme arbejdskraftsbehovene samt løse  

 arbejdsløsheds- og underbeskæftigelsesproblemet skal et vigtigt mål for hver  

 enkelt medlemsstat være at udarbejde og gennemføre en aktiv politik, der  

 tager sigte på fremme af fuld og produktiv beskæftigelse på grundlag af frit  

 valg.
2. Denne politik skal gå ud på at sikre, 3. Denne politik skal nøje afpasses efter den  

 økonomiske udvikling og det indbyrdes forhold mellem beskæftigelsespolitikken  

 og anden økonomisk og social politik og skal gennemføres ved metoder, der er  

 i overensstemmelse med det enkelte lands forhold og praksis.
 Artikel 2.
Enhver medlemsstat skal på den måde og i det omfang, som måtte være  

 stemmende med de nationale forhold; Artikel 3.
 Ved nærværende konventions gennemførelse skal der finde forhandlinger sted  

 vedrørende beskæftigelsespolitikken med repræsentanter for de af de påtænkte  

 foranstaltninger berørte personer, i særdeleshed arbejdsgiver- og  

 arbejderrepræsentanter, for i fuldt omfang at gøre brug af deres erfaringer  

 og synspunkter samt sikre deres fulde samarbejde ved udarbejdelsen af og  

 opnåelse af støtte til denne politik.
 Artikel 4.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 5.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft et år efter det tidspunkt, da 2  

 medlemsstaters ratifikation er blevet indregistreret hos generaldirektøren.
 3. Derefter træder nærværende konvention i kraft for  

 enhver medlemsstat et år efter, at dens ratifikation er blevet  

 indregistreret.
 Artikel 6.
 1. En medlemsstat, som har ratificeret nærværende  

 konvention, kan opsige den efter ti års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering: En sådan opsigelse træder først i kraft et år efter datoen  

 for dens indregistrering.
2. Enhver medlemsstat, som har ratificeret nærværende  

 konvention, og som ikke inden for et år efter udløbet af den i stk. 1  

 omhandlede tiårsperiode benytter sig af den i nærværende artikel hjemlede  

 opsigelsesret, er forpligtet i yderligere ti år og kan derefter opsige  

 konventionen ved udløbet af hver tiårsperiode på de i nærværende artikel  

 fastsatte betingelser, Artikel 7.
 1. Det internationale Arbejdsbureaus generaldirektør  

 skal underrette samtlige Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 Organitionens medlemmer.
 2. Samtidig med at generaldirektøren underretter  

 Organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
 Artikel 8.
 Det internationale Arbejdsbureaus generaldirektør skal i medfør af artikel  

 102 i De forenede nationers Pagt fremsende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede nationers  

 generalsekretær til indregistrering.
 Artikel 9.
 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
 Artikel 10.
1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft i den foreliggende form og det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
 Artikel 11.
 De engelske og franske gengivelser af nærværende konvention er lige  

 autentiske.
 Konventionen trådte i kraft den 15. juli 1966.
 Danmarks ratifikationsinstrument deponeredes hos ILO den 17. juni 1970, og  

 konventionen trådte i medfør af artikel 5 i kraft for Danmarks vedkommende  

 den 17. juni 1971.
 Ved deponeringen afgiv Danmark erklæring om, at konventionen ikke skal  

 finde anvendelse for Færøerne og Grønland.
 Foruden Danmark har følgende lande under de vedføjede datoer ratificeret  

 konventionen:
 Udenrigsministeriet, den 14. oktober  

 1971.
K.B.
Andersen.
