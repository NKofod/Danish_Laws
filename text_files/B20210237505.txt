Bekendtgørelse om ændring af bekendtgørelse om en midlertidig og målrettet lønkompensationsordning på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19) § 1 I bekendtgørelse nr. 340 af 2. marts 2021 om en midlertidig og målrettet lønkompensationsordning på Kulturministeriet og Børne- og Undervisningsministeriets område til foreninger, selvejende institutioner og fonde m.v. med primært offentlig finansiering, der er i økonomisk krise som følge af Coronavirussygdom 2019 (COVID-19), som ændret ved bekendtgørelse nr. 715 af 22. april 2021 og bekendtgørelse nr. 972 af 19. maj 2021 foretages følgende ændringer:
 1. I indledningen ændres »akt nr. 179 af 18. marts 2021 og akt nr. 229 af 29. april 2021« til: »akt nr. 179 af 18. marts 2021, akt nr. 229 af 29. april 2021 og akt nr. 363 af 23. september 2021«.
 2. I § 6, stk. 1, nr. 2, ændres »jf. dog § 5« til: » jf. dog stk. 3 og § 5«.
 3. I § 6 indsættes efter stk. 2 som nyt stykke:
»Stk. 3. Ansatte, der er omfattet af en ansøgning om lønkompensation efter den 13. april 2021 for en periode af mindst 30 kalenderdages varighed op til seneste slutdato i institutionens ansøgninger, og som har været hjemsendt i minimum 30 kalenderdage, kan i de sidste syv dage heraf, arbejde for institutionen.
Kravet i stk. 1, nr. 2, finder derved ikke anvendelse i de syv dage.
Retten til lønkompensation i de sidste syv dage, jf. 1. pkt., kan kun anvendes én gang pr. ansøgte ansatte.« Stk. 3-14 bliver herefter stk. 4-15.
 4. I § 7, stk. 7, nr. 3, ændres »jf. § 6, stk. 6« til: »jf. § 6, stk. 7«.
 5. I § 8, stk. 1, nr. 6, og stk. 4, ændres »§ 6, stk. 4 og 5« til: »§ 6, stk. 5 og 6«.
 6. I § 8, stk. 1, nr. 7, ændres »stk. 6 og 7« til: »stk. 7 og 8«.
 7. I § 8, stk. 1, nr. 8, og § 16 ændres »stk. 11« til: »stk. 12«.
 8. I § 8, stk. 1, nr. 9, ændres »stk. 8-10« til: »stk. 9-11«.
 9. To steder i § 8, stk. 3, ændres »stk. 13« til: »stk. 14«.
 10. I § 8, stk. 3, ændres »stk. 14« til: »stk. 15«.
 11. I § 9, stk. 2, og § 12, stk. 2, ændres »stk. 13 og 14« til: »stk. 14 og 15«.
 12. § 11 affattes således:
 »§ 11. Institutioner som modtager kompensation i henhold til § 1, stk. 2, 1. pkt., skal senest 6 måneder efter ophøret af kompensationsperioden, jf. dog stk. 5, 6 og 8, indsende følgende supplerende dokumentation:
1) Antallet af hjemsendte ansatte, jf. § 6, stk. 1, som følge af foranstaltninger, som har været nødvendige for at forebygge eller inddæmme udbredelse af Coronavirussygdom (COVID-19). Institutionen skal indsende dokumentation for, at de ansatte har været sendt hjem uden arbejde.
Hvis der er en faglig repræsentant i institutionen, skal dokumentationen for, at den foreskrevne andel af institutionens ansatte har været hjemsendt uden arbejde, jf. bestemmelsens 1. og 2. pkt., attesteres af den faglige repræsentant.
Efterreguleringen efter kapitel 5 vil dog gennemføres uden en attestation i følgende tilfælde:
 a) Den faglige repræsentant indsender ikke en attestation som følge af, at repræsentanten vurderer, at institutionens indsendte oplysninger, jf. 1. og 2. pkt., om genindkaldelse og hjemsendelse af medarbejdere ikke er korrekte eller som følge af, at repræsentanten ikke er i besiddelse af tilstrækkelig viden til at kunne attestere.
 b) Den faglige repræsentant ikke reagerer på anmodningen om attestation inden for 14 kalenderdage.
 c) Den samlede proces for attestation ved den faglige repræsentant overskrider 28 kalenderdage.
2) Den faktiske periode, som medarbejderne var hjemsendt i uden at arbejde.
Hvis der er forskel på varigheden af de ansattes faktiske hjemsendelse, herunder eventuelle afbrydelsesperioder efter § 5, stk. 6, anføres dette.
 3) Institutionens aftaleretlige forpligtelse til at udbetale løn.
 4) At institutionens lønudgifter for den enkelte ansatte ikke er kompenseret på anden vis i lønkompensationsperioden, herunder modtager anden offentlig refusion, jf. § 6, stk. 7 og 8.
 5) At institutionen ikke har foretaget afskedigelser begrundet i økonomiske forhold i perioden, der efter § 8, stk. 1, nr. 6, er ansøgt om lønkompensation for, jf. § 6, stk. 9-11.
 6) Om institutionen i kompensationsperioden har været omfattet af § 6, stk. 12, herunder perioden for eventuel lovligt varslet og iværksat hovedkonflikt, samt hvilke ansatte, der har været i konfliktramte stillingskategorier, og som institutionen har modtaget lønkompensation for.
 7) At institutionen, omfattet af § 6, stk. 15, ikke har haft en omsætning i perioden, hvor institutionen har haft forbud mod at holde åbent.
8) Dokumentation for de lønbestanddele, der indgår i § 4, nr. 5, litra a, 2. pkt. og litra b, 2. pkt., i de tilfælde, hvor institutionen anmoder om lønkompensation for disse dele.
Den indsendte dokumentation skal attesteres af en uafhængig, godkendt revisor.
Slots- og Kulturstyrelsen fastsætter nærmere retningslinjer for revisors arbejde samt frist for attestation.
 Stk. 2. Institutionen, som modtager kompensation i henhold til § 1, stk. 2, 2. pkt., eller § 1, stk. 3, skal senest 8 måneder efter ophøret af perioden, jf. dog stk. 8 hvortil der ydes lønkompensation, indsende den i stk. 1 omtalte dokumentation samt dokumentation for, at institutionen ikke har haft omsætning i kompensationsperioden, jf. § 6, stk. 15.
 Stk. 3. Institutioner, som modtager kompensation i henhold til § 1, stk. 4, skal senest 6 måneder efter ophøret af perioden, jf. dog stk. 8 hvortil der ydes lønkompensation, indsende den i stk. 1 omtalte dokumentation.
 Stk. 4. Stk. 2 og 3 finder anvendelse for ansøgninger modtaget fra og med den 17. juni 2020.
 Stk. 5. For institutioner, der er omfattet af stk. 1 og 2, anvendes den af fristerne i stk. 1 eller 2, der udløber senest, med henblik på en samlet indrapportering fra institutionen.
 Stk. 6. For institutioner, der er omfattet af stk. 3, anvendes den af fristerne i stk. 2 eller 3, der udløber senest, med henblik på en samlet indrapportering fra institutionen.
 Stk. 7. I forbindelse med fremsendelsen af den supplerende dokumentation efter stk. 1 skal institutionens bestyrelse eller direktion på tro og love erklære, at de afgivne oplysninger er korrekte.
 Stk. 8. Slots- og Kulturstyrelsen kan forlænge fristen for indsendelse af dokumentation efter § 11, stk. 1-3.
Stk. 9. Fristforlængelser i henhold til stk. 8 offentliggøres på slks.dk.« 13. I § 12 indsættes efter stk. 1 som nye stykker:
»Stk. 2. Slots- og Kulturstyrelsen vil som udgangspunkt i forbindelse med kontrollen pålægge en institution at anvende revisorbistand.
Ved pålæg af revisorbistand skal den indsendte dokumentation, jf. stk. 1, attesteres af en uafhængig, godkendt revisor.
 Stk. 3. Slots- og Kulturstyrelsen fastsætter nærmere retningslinjer for revisors arbejde samt frist for attestation, jf. stk. 2.
 Stk. 4. Der ydes godtgørelse for 80 pct. af udgifterne til revisorbistanden efter stk. 2, dog maksimalt 8.000 kr. ekskl. moms, hvis der ikke er modtaget mere end 250.000 kr. i kompensation for den periode, som kontrollen efter stk. 2 vedrører. 1. pkt. gælder ligeledes revisors bistand efter § 11, stk. 1, nr. 8.
 Stk. 5. Retten til godtgørelse efter stk. 4 bortfalder, og allerede udbetalt godtgørelse skal fuldt ud tilbagebetales, hvis institutionen endeligt dømmes for misbrug af kompensationsordningen.
Stk. 6. Hvis efterreguleringen, jf. § 13, resulterer i et tilbagebetalingskrav, og institutionen er berettiget til revisorgodtgørelse efter § 12, stk. 4, foretager Slots- og Kulturstyrelsen modregning af revisorgodtgørelsen i det samlede tilbagebetalingskrav, jf. § 12, stk. 9.« Stk. 2-4 bliver herefter stk. 7-9.
§ 2 Bekendtgørelsen træder i kraft den 15. december 2021.
