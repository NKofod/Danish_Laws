Justitsministeriet har bestemt, at der som en forsøgsordning fra  

 politimesterembederne i Slagelse, Odense, Esbjerg, Århus og Ålborg i  

 ekstraordinære situationer ydes juridisk bistand til andre embeder i samme  

 del af landet.
De pågældende embeder er i denne forbindelse tildelt en  

 midlertidig normativudvidelse.
 Bistanden indebærer, at en politifuldmægtig fra et af de nævnte embeder i  

 nærmere aftalt omfang bistår et andet embede i samme politiregion under den  

 ekstraordinære situation, som kan bestå i f.eks. sygdom, barsel eller særligt  

 arbejdskrævende sagskomplekser ved det berørte embede.
Spørgsmålet om bistandens nærmere omfang og varighed skal normalt ikke  

 forelægges justitsministeriet, idet aftale herom forudsættes indgået mellem  

 de berørte politimestre.
Kan aftale undtagelsesvis ikke indgås, forelægges  

 sagen for justitsministeriet til afgørelse.
Justitsministeriet vil efter 1 års forløb nærmere vurdere resultaterne af  

 forsøgsordningen.
Indtil videre udbeder justitsministeriet sig underretning  

 om alle tilfælde af bistandsydelse i henhold til forsøgsordningen.
 P.M.V.
 E.B.
Peter Rhedin Til politiet og anklagemyndigheden.
