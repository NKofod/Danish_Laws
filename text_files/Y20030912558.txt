Gebyrer for  

 vandindvindingstilladelser - ændret praksis Indledning På baggrund af en konkret henvendelse fra et  

 vandværk, har Skatteministeriets Departement og Told- og Skattestyrelsen  

 revurderet den momsmæssige behandling af gebyrer på vandforsyningsområdet.
Gebyrer på  

 vandforsyningsområdet Efter vandforsyningslovens §§ 10 - 13 d og § 17  

 varetager amterne samt Københavns, Frederiksberg og Bornholms kommuner en  

 række  

 opgaver på vandforsyningsområdet inden for kortlægning af vandressourcerne og  

 planlægningen af udnyttelsen af samme.
 Efter lovens § 52 c fastsætter amtsrådene gebyrer  

 til dækning af amternes udgifter til amternes opgaver på  

 vandforsyningsområdet.
Hidtidige  

 momsmæssige behandling af gebyrerne Efter hidtidig praksis har gebyrerne i henhold til  

 vandforsyningslovens § 52 c, været anset for et gebyr på udstedelsen af  

 tilladelser til vandindvinding.
Gebyret har således ikke været anset for et  

 vederlag for amternes opgavevaretagelse inden for områderne kortlægning og  

 planlægning.
Da udstedelse af tilladelser sker i kraft af  

 amternes egenskab som offentlige myndigheder, har derfor ikke skullet lægge  

 moms på gebyrerne.
Efter momslovens § 3, stk. 2, nr. 3, er andre statslige,  

 amtskommunale og kommunale institutioner nemlig alene momspligtige i de  

 tilfælde, hvor de leverer varer og ydelser i konkurrence med  

 erhvervsvirksomheder.
 Da gebyrerne har været momsfrie, har amterne ikke  

 haft fradragsret for købsmomsen vedrørende indkøb til brug for amternes  

 opgavevaretagelse inden for områderne kortlægning og planlægning.
Vandværkerne har skullet opkræve moms i  

 forbindelse med den betaling, som de tager for at levere vand, uanset at  

 prisen  

 er fastsat på baggrund af produktionsomkostninger, der også indeholder  

 gebyret  

 til amtet.
Derimod har vandværkerne ikke haft fradragsret for købsmoms, da  

 gebyret var momsfrit og dermed formelt set ikke indeholdt moms, der var  

 købsmoms for vandværkerne.
Fremtidige  

 retningslinjer for den momsmæssige behandling af gebyrerne Der skal fremover opkræves moms af gebyrer  

  

 efter  

  

 vandforsyningslovens § 52 c, i henhold til bestemmelserne i 6. momsdirektivs  

 artikel 4, stk. 5, og bilag D, og momslovens § 3, stk. 2, nr. 2, om offentlig  

 forsyningsvirksomhed.
 Skatteministeriets Departement og styrelsen  

 finder, at gebyrer efter vandforsyningslovens § 52 c, skal betragtes som et  

 vederlag for amternes samt Københavns, Frederiksberg og Bornholms kommuners  

 varetagelse af opgaver indenfor kortlægning og planlægning på  

 vandforsyningsområdet.
Der er blandt andet lagt vægt på, at  

 tilladelsesgebyret også skal betales i forbindelse med indvinding, der efter  

 ikrafttrædelsesbestemmelser mv. i vandforsyningslovens § 86 ikke kræver  

 tilladelse.
Der er endvidere lagt vægt på, at visse grundejere på nærmere  

 betingelser ikke er forpligtiget til at indhente tilladelse til  

 vandindvinding,  

 jf. vandforsyningslovens § 18. Primærkommunerne kan endvidere i visse andre  

 tilfælde udstede tilladelse til vandindvinding, jf. vandforsyningslovens §  

 19.
Ikrafttrædelse Da den fremtidige praksis er fastlagt med  

 udgangspunkt i andre hensyn end hidtil indenfor den foreliggende lovgivning,  

 har den ændrede praksis vedrørende den momsmæssige behandling af gebyrer  

 efter  

 vandforsyningslovens § 52 c, alene fremadrettet virkning.
 Praksisændringen træder i kraft pr. 1. april 2003.
 Amterne skal opkræve moms af gebyrer, som amterne  

 opkræver den 1. april 2003 eller senere.
Amterne kan tage fradrag for købsmoms vedr. indkøb  

 af varer og ydelser, der rent faktisk er leveret den 1. april 2003 eller  

 senere  

 til brug for opgaverne vedrørende kortlægning og planlægning.
Der henvises  

 til  

 Momsnævnets afgørelse i TfS 1997, 449, der finder tilsvarende anvendelse på  

 praksisændringer, der alene har fremadrettet virkning                        .
