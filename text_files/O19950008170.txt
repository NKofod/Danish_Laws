Resumé  


  

 Et aktieselskab klagede over at Bygge- og Boligstyrelsen havde afslået  

 aktindsigt i en kommunes brevveksling med 1) kommunens advokat og 2)  

 byfornyelsesselskabet.
Brevvekslingen indgik i advokatens og  

 byfornyelsesselskabets rådgivning af kommunen under en sag om  

 ekspropriationserstatning.
Ombudsmanden udtalte at sager behandlet af taksations- og  

 overtaksationskommissioner ikke kunne sidestilles med retssager.  

 Brevvekslingen  

 mellem kommunen og advokaten kunne undtages fra aktindsigt efter  

 forvaltningslovens § 14, stk. 1, nr. 3. Dette gjaldt selv om der ikke var en  

 nær sammenhæng med en retssag, fordi der utvivlsomt var tale om brevveksling  

 med en sagkyndig om juridiske tvivlsspørgsmål.
Generelt udtalte ombudsmanden  

 at  

 den omstændighed at en retssag var afsluttet, eller myndighedens overvejelser  

 var endt med at der ikke skulle føres retssag, ikke medførte at  

 brevvekslingen  

 blev undergivet retten til aktindsigt.
Ombudsmanden anså ikke byfornyelsesselskabet for at være omfattet  

 af den gruppe af sagkyndige som er nævnt i forvaltningslovens § 14, stk. 1,  

 nr.  

 3, fordi byfornyelsesselskabet var generel rådgiver for kommunen ved  

 byfornyelsens gennemførelse.
Kommunens brevveksling med byfornyelsesselskabet  

 kunne derfor ikke undtages fra retten til aktindsigt. (J. nr. 1994-1167-101).
Aktindsigt i brevveksling med byfornyelsesselskab om  

 taksationskommissionssag Et aktieselskab (A) klagede  

 over at Bygge- og Boligstyrelsen ved afgørelse af 9. maj 1994 afslog at give  

 selskabet aktindsigt i en kommunes brevveksling med kommunens advokat og et  

 byfornyelsesselskab.
Sagens omstændigheder var følgende:
 Den 21. december 1988 indgik  

 kommunen og et byfornyelsesselskab en "Forretningsføreraftale om  

 udarbejdelse og gennemførelse af en byfornyelsesbeslutning for området  

 afgrænset af Bredgade, Nygårdsvej, Nygade og Nørregade i (...).".
Byfornyelsesselskabet skulle  

 ifølge forretningsføreraftalen orientere de berørte ejere om den påtænkte  

 byfornyelsesbeslutning inden den blev vedtaget, jf. byfornyelseslovens § 9.  

 Byfornyelsesselskabet skulle bl.a. udarbejde udkast til  

 byfornyelsesbeslutningen og forestå den praktiske gennemførelse, herunder  

 føre erstatningsforhandlinger med og anvise erstatningsboliger til de berørte  

 grundejere.
Byggeadministrationen var også omfattet af  

 forretningsføreraftalen  

 idet byfornyelsesselskabet bl.a. skulle koordinere "gennemførelse af  

 nedrivning, retablering, gårdanlæg samt ombygning af  

 rådighedsejendomme".  

 Endelig skulle byfornyelsesselskabet udarbejde et offentligt  

 gennemførelsesprojekt  

 vedrørende fællesanlæg.
Byfornyelsesselskabet havde ingen generel  

 bemyndigelse  

 til at indgå aftaler på kommunens vegne, men kunne efter en styringsgruppes  

 nærmere bestemmelser bemyndiges hertil.
Den 12. marts 1991 vedtog  

 kommunen i henhold til byfornyelseslovens kapitel II beslutningen om  

 byfornyelse.
I forbindelse med byfornyelsesbeslutningen blev det besluttet at  

 ekspropriere (bl.a.) en del af A's ejendom.
Da der ikke kunne opnås  

 enighed om erstatningens størrelse, indbragte kommunen den 8. maj 1991 sagen  

 for taksationskommissionen.
Der blev ført forligsforhandlinger sideløbende  

 med  

 taksationskommissionssagen.
 Sagen blev afsluttet, og  

 erstatningens størrelse fastsat af taksationskommissionen ved kendelse af 30.  

 november 1992.
 Som forudsat i  

 forretningsføreraftalen rådførte kommunen sig med byfornyelsesselskabet  

 forud for og under taksationssagen, ved forligsforhandlingerne og ved  

 overvejelserne om hvorvidt kendelsen skulle ankes til  

 overtaksationskommissionen.  

 Ved overvejelsen af om kendelsen skulle ankes, havde kommunen også  

 brevveksling  

 med et udenforstående advokatfirma.
 Den 30. marts 1993 gennemgik  

 en medarbejder i A på kommunens rådhus en del af materialet i sagen.
 I brev af 31. marts 1993  

 anmodede A kommunen om aktindsigt i bl.a. registerudskrifter og kommunens  

 brevveksling med henholdsvis dennes advokat og byfornyelsesselskabet.
Ved brev af 13. april 1993  

 afslog kommunen at give A yderligere aktindsigt.
Bygge- og Boligstyrelsen  

 fastholdt afslaget i brev af 30. juli 1993. Bygge- og Boligstyrelsen anførte  

 bl.a.:
 "...
 Brevveksling ved overvejelse  

 af, om en sag ved overtaksationskommissionen bør føres er ikke nævnt i  

 forvaltningslovens § 14, stk. 1, nr. 4 (nu § 14, stk. 1, nr. 3; min  

 tilføjelse), men Bygge- og Boligstyrelsen er af den opfattelse, at de hensyn,  

 der har ligget bag ved denne undtagelsesbestemmelse, ligeledes må føre til,  

 at  

 kommunens brevveksling med en sagkyndig, dvs. kommunens advokat, ved  

 overvejelse af, om en sag ved overtaksationskommissionen bør føres, er  

 undtaget fra modpartens ret til aktindsigt.
 Det samme må gælde  

 brevveksling mellem kommunen og byfornyelsesselskabet i det omfang, denne  

 brevveksling har drejet sig om vurdering af taksationskommissionens afgørelse  

 og overvejelserne over, om kommunen skulle anke sagen.
..." A klagede i brev af 29.  

 september 1993 til mig over afgørelserne.
I brev af 27. januar 1994 udtalte  

 jeg at Bygge- og Boligstyrelsen ikke havde haft de omhandlede akter til  

 gennemsyn, og at afgørelsen derfor var truffet på et ufuldstændigt grundlag.  

 Jeg bad styrelsen om at genoptage sagen. (Udtalelsen er optrykt i  

 Folketingets  

 Ombudsmands beretning for 1994, s. 52ff).
Herefter genoptog Bygge- og  

 Boligstyrelsen sagen.
Den 18. marts 1994 modtog styrelsen fra kommunen de  

 akter  

 i sagen der ikke var givet aktindsigt i.
Ved brevet af 9. maj 1994  

 fastholdt Bygge- og Boligstyrelsen kommunens afslag af 13. april 1993 på at  

 give selskabet yderligere aktindsigt.
Styrelsen anførte:
 "...
 Efter at Bygge- og  

 Boligstyrelsen nu har gennemgået de sagsakter, som styrelsen har modtaget fra  

 kommunen, er styrelsen ligesom kommunen af den opfattelse, at der - bedømt  

 efter de retningslinier, som fremgår af styrelsens skrivelse af 30.7.1993 -  

 ikke blandt de modtagne sagsakter findes dokumenter, som De kan gøre krav på  

 at  

 blive gjort bekendt med i henhold til forvaltningslovens regler om  

 aktindsigt.
..." Herefter klagede selskabet i  

 brev af 16. maj 1994 til mig.
A anførte:
 "...
 Vi tillader os hermed at  

 klage over Bygge- og Boligstyrelsens afgørelse, idet vi anmoder om at få  

 brevveksling mellem kommunen og dennes advokat samt brevveksling mellem  

 kommunen og byfornyelsesselskabet udleveret,  

  

 da disse papirer efter sagens afslutning ikke kan være til brug for en  

 retssag.
Vi mener ikke, at  

 undtagelsesbestemmelsen i forvaltningslovens § 14, stk. 1, nr. 4  

 (brevveksling  

 med sagkyndige til brug i retssager) (nu § 14, stk. 1, nr. 3; min tilføjelse)  

 kan anvendes i denne sag, idet vor anmodning om aktindsigt er fremsat, efter  

 at  

 sagen er afgjort af taksationskommissionen og efter at ankefristen til  

 overtaksationskommissionen er udløbet.
Anke til overtaksationskommission er  

 forudsætningen for at kunne indbringe sagen for domstolene.
Vi kan forstå, at  

 taksationskommissionens afgørelser i denne forbindelse sidestilles med  

 retssager.
Det vil efter vor mening betyde, at vi ikke ville kunne have fået  

 aktindsigt i denne brevveksling  

  

 under  

 sagen  

  

 , men ikke at vi efter sagens afslutning kan blive nægtet denne  

 aktindsigt.
Brevvekslingen kan efter sagens afslutning, ikke anvendes til  

 brug  

 for en retssag, der handler om det materielle i sagen, nemlig erstatningens  

 størrelse.
 Hvilken interesse kan  

 kommunen have i at nægte aktindsigt i papirer, som  

  

 ikke længere er til brug  

  

 i en retssag.
Forvaltningslovens regler om  

 aktindsigt må vel være lavet for at give borgerne en mulighed for at se, om  

 der  

 på noget tidspunkt er sket magtmisbrug i en sag.
Såfremt denne  

 undtagelsesbestemmelse kan fortolkes så vidtgående, som gjort i denne sag,  

 kan  

 vi kun betragte retten til aktindsigt som temmelig begrænset og illusorisk.
..." I anledning af A's klage  

 modtog jeg udtalelser af 5. august og 30. september 1994 fra henholdsvis  

 kommunen og Bygge- og Boligstyrelsen.
Jeg gjorde A bekendt med udtalelserne  

 ved brev af 5. oktober 1994. Jeg modtog de akter som A ikke havde fået  

 aktindsigt i fra Bygge- og Boligstyrelsen sammen med udtalelsen af 5. august  

 1994. Jeg modtog den 12. januar 1995 de akter som A havde fået aktindsigt i  

 fra  

 kommunen.
 Kommunen anførte i udtalelsen  

 af 5. august 1994 at A's klage ikke gav kommunen anledning til bemærkninger.
 I udtalelsen af 30. september  

 1994 anførte Bygge- og Boligstyrelsen:
 "...
I denne forbindelse rejses  

 spørgsmålet om forståelsen af undtagelsesbestemmelsen i forvaltningslovens §  

 14, stk. 1, nr. 4 (nu § 14, stk. 1, nr. 3; min tilføjelse), idet klageren vil  

 hævde, at selv om man ved anvendelsen af denne undtagelsesbestemmelse vil  

 sidestille taksationskommissionens/overtaksationskommissionens behandling af  

 erstatningsspørgsmål med retssager (jf.
Bygge- og Boligstyrelsens skrivelse  

 af  

 30.7.1993), kan aktindsigt ikke nægtes efter taksationssagens afslutning og  

 ankefristens  

 udløb, idet der da ikke længere kan blive tale om at anvende den pågældende  

 brevveksling  

 i en retssag eller ved overvejelse af, om retssag bør føres.
Bygge- og Boligstyrelsen er  

 ikke enig i en sådan indskrænkende fortolkning af lovbestemmelsen, som der  

 ikke  

 er holdepunkt for hverken i lovens tekst eller i den af Justitsministeriet  

 udsendte  

 vejledning om forvaltningsloven.
Det afgørende må i alle tilfælde være, at  

 den  

 brevveksling, der er tale om, i sin tid er sket med henblik på en retssag  

 (taksations- eller overtaksationssag) eller i forbindelse med overvejelsen  

 af,  

 om en sådan sag skulle føres.
Selv om den pågældende sag er afsluttet eller  

 overvejelsen endt med, at sag ikke skal føres, behøver dette ikke at betyde,  

 at  

 de hensyn, der har ført til at undtage brevvekslingen fra modpartens  

 almindelige  

 ret til aktindsigt, nu ikke længere gør sig gældende.
..." I et brev af 17. maj 1995 til  

 A udtalte jeg følgende:
 "Den tidligere § 14,  

 stk. 1, nr. 3, i forvaltningsloven om visse dokumenter vedrørende  

 EF-spørgsmål blev ophævet ved lov nr. 347 af 6. juni 1991.
 Bestemmelsen om at retten til  

 aktindsigt ikke omfatter "Myndigheders brevveksling med sagkyndige til  

 brug i retssager eller ved overvejelse af, om retssag bør føres", findes  

 derfor nu i forvaltningslovens § 14, stk. 1, nr. 3. En tilsvarende  

 bestemmelse findes i offentlighedslovens § 10, nr. 4.
 En bestemmelse svarende til  

 den nuværende forvaltningslovs § 14, stk. 1, nr. 3, og den nuværende  

 offentlighedslovs § 10, nr. 4, fandtes i den tidligere offentlighedslov fra  

 1970 i § 5, nr. 7.
 Begrundelsen for undtagelsen  

 er at sikre at det offentlige på samme måde som en modpart har ret til - som  

 grundlag for sine overvejelser forud for eller i forbindelse med en retssag -  

 at søge fornøden sagkyndig vejledning, uden at andre skulle have adgang til  

 at  

 gøre sig bekendt med sådanne responsa, jf. betænkning nr. 325/1963, s. 67  

 (angående den tilsvarende bestemmelse i partsoffentlighedsloven af 1963, §  

 6).
Af Folketingstidende 1969/70,  

 tillæg B, sp. 2150 og sp. 2152ff fremgår, at de kommunale organisationer  

 under  

 behandlingen af forslaget til offentlighedsloven fra 1970 fremsatte ønske om  

 at  

 der tilvejebragtes hjemmel for at undtage brevveksling mellem en  

 kommunalbestyrelse og konsulenter der ikke var ansat i kommunens tjeneste.  

 Organisationerne begrundede bl.a. forslaget med at mange kommuner i vid  

 udstrækning benytter private ingeniør- og arkitektfirmaer som rådgivende i  

 tekniske spørgsmål.
Undtager man ikke fra offentlighedsprincippet  

 brevveksling  

 mellem kommunalbestyrelse og sådanne private konsulenter, vil resultatet  

 blive  

 at et arbejde vil være undtaget fra offentlighedsprincippet når det udføres  

 af  

 kommunens egen tekniske forvaltning, medens det samme arbejde kan være  

 omfattet af offentlighedsprincippet hvor det udføres for kommunen af private  

 arkitekt- og ingeniørfirmaer.
Organisationerne henviste også til at de  

 kommunale sammenslutninger og andre kommunale fællesinstitutioner i vid  

 udstrækning fungerede som konsulenter for kommunerne i juridiske,  

 administrative og andre spørgsmål.
 Justitsministeren oplyste i  

 et svar til det folketingsudvalg der behandlede lovforslaget, bl.a. følgende:
"4. I henvendelsen fra de  

 kommunale organisationer fremsættes der endvidere ønske om, at der  

 tilvejebringes hjemmel for at undtage brevveksling mellem en  

 kommunalbestyrelse  

 og konsulenter, der ikke er ansat i kommunens tjeneste.
Der sigtes herved  

 navnlig til advokater, rådgivende ingeniør- og arkitektfirmaer samt  

 landinspektører.
I forbindelse hermed ønskes der mulighed for at undtage  

 brevveksling i forbindelse med den konsulentvirksomhed, der udøves over for  

 de  

 enkelte kommuner af de kommunale sammenslutninger og andre kommunale  

 fællesinstitutioner.
 Disse ønsker vil i et vist  

 omfang være tilgodeset ved bestemmelsen i lovforslagets § 5, nr. 7, der gør  

 undtagelse for "myndigheders brevveksling med sagkyndige til brug i  

 retssager eller ved overvejelse af, om retssag bør føres".
 Denne bestemmelse omfatter  

 også brevveksling med andre end juridisk sagkyndige under forudsætning af, at  

 brevvekslingen finder sted i det angivne øjemed.
 I relation til den  

 tilsvarende bestemmelse i partsoffentlighedslovens § 6, nr. 4, har det været  

 gjort gældende, at denne bestemmelse efter omstændighederne må kunne finde  

 anvendelse, også når et ministerium indhenter en udtalelse fra  

 Kammeradvokaten  

 om en påtænkt forvaltningsafgørelses lovlighed, selv om der på dette  

 tidspunkt  

 ikke er udsigt til, at sagen vil blive indbragt for domstolene. ... Samme  

 betragtning må efter omstændighederne kunne anlægges i forhold til udtalelser  

 om juridiske tvivlsspørgsmål, der indhentes fra andre advokater eller  

 juridisk  

 sagkyndige, herunder de kommunale sammenslutninger, når de optræder som  

 juridisk konsulent for en kommune.
 Denne udvidende fortolkning  

 af bestemmelsen kan imidlertid næppe finde anvendelse på brevveksling med  

 andre  

 end juridisk sagkyndige, da den må ses i sammenhæng med, at det ikke under et  

 civilt søgsmål kan pålægges en part at fremlægge et juridisk responsum efter  

 reglerne i retsplejelovens § 298.
 5. De hensyn, der ligger bag  

 bestemmelsen i lovforslagets § 5, nr. 7, jfr. offentlighedskommissionens  

 betænkning side 67, kan ikke anføres til støtte for gennemførelsen af en  

 yderligere undtagelsesbestemmelse som foreslået af de kommunale  

 organisationer.
 De synspunkter, som  

 organisationerne i deres henvendelse har anført som begrundelse for deres  

 forslag, har imidlertid i sig selv betydelig vægt.
 Baggrunden for organisationernes  

 forslag er, at materiale til brug for de interne overvejelser om afgørelsen  

 eller behandlingen af en sag i større kommuner typisk udarbejdes af teknisk  

 sagkyndige medarbejdere eller juridisk uddannet personale og derfor vil være  

 undtaget fra aktindsigt efter lovforslagets § 5, nr. 3-5 (om internt  

 arbejdsmateriale, min tilføjelse). I mindre kommuner vil man derimod ofte  

 tilvejebringe materiale af samme karakter ved indhentelse af sagkyndige  

 udtalelser udefra, navnlig fra advokater og rådgivende arkitekt- og  

 ingeniørfirmaer; sådanne udtalelser vil som udgangspunkt ikke kunne anses som  

 internt arbejdsmateriale, men vil være undergivet aktindsigt efter  

 lovforslagets almindelige regler.
 Det må således erkendes, at  

 der efter det foreliggende lovforslag bliver en vis forskel med hensyn til  

 aktindsigtens omfang alt efter størrelsen og organisationen af den enkelte  

 kommunes egen forvaltning, og der må i og for sig også gives de kommunale  

 organisationer medhold i, at det var ønskeligt, om man ved udformningen af  

 undtagelsesbestemmelserne  

 i lovforslagets § 5 havde kunnet tage hensyn til disse forskelle i de enkelte  

 kommuners arbejdsvilkår.
 Efter justitsministeriets  

 opfattelse vil det imidlertid næppe være muligt at foretage en  

 tilfredsstillende  

 afgrænsning af det materiale, der herefter skulle sidestilles med internt  

 arbejdsmateriale, over for andre sagkyndige udtalelser, der indhentes udefra,  

 men hvor tilsvarende særlige hensyn ikke gør sig gældende.
 ...
Man skal endvidere pege på,  

 at brevveksling mellem en kommune og kommunens konsulenter i forbindelse med  

 en  

 sags forberedelse formentlig i vidt omfang vil kunne undtages efter  

 bestemmelserne  

 i lovforslagets § 2, stk. 2, nr. 2-4. Som anført i bemærkningerne til  

 lovforslaget vil disse bestemmelser f. eks. kunne finde anvendelse i sager om  

 forberedelse af byplanmæssige foranstaltninger, i forhold til dokumenter, der  

 indeholder en vurdering af afgivne tilbud om køb og salg af fast ejendom  

 eller  

 løsøre til brug for forvaltningen eller om optagelse af lån, samt i forhold  

 til  

 dokumenter vedrørende forhandlinger, som det offentlige fører om løn- og  

 personaleforhold.
For så vidt angår brevveksling mellem en kommune og dens  

 konsulent vedrørende juridiske tvivlsspørgsmål henvises til bemærkningerne  

 ovenfor under 4." I betænkning nr. 857/1978 om  

 offentlighedslovens revision er bestemmelsens anvendelsesområde beskrevet på  

 s.  

 237ff.
På s. 239 anfører udvalget bl.a. følgende:
"Indledningsvis  

 bemærkes, at bestemmelsens anvendelsesområde er brevveksling med  

  

 sagkyndige  

  

 i det angivne øjemed, dvs.  

 til brug i retssager eller ved overvejelse af, om retssag bør føres.  

 Bestemmelsen  

 kan ikke antages at være begrænset til sagkyndig rådgivning om juridiske  

 tvivlsspørgsmål.
Det må således anses for utvivlsomt, at også andre typer af  

 sagkyndige udtalelser f. eks. om tekniske, regnskabsmæssige og lægelige  

 forhold, vil kunne undtages fra adgangen til aktindsigt med hjemmel i  

 bestemmelsen, ...
Det kan derimod give  

 anledning til nogen tvivl, om begrebet "sagkyndige" må antages at  

 være undergivet begrænsninger i organisatorisk henseende.
Såvel bestemmelsens  

 formulering som bemærkningerne dertil antyder, at man fortrinsvis har tænkt  

 på  

 udtalelser, der indhentes fra andre sagkyndige end administrative  

 myndigheder,  

 f. eks. selvstændige konsulentfirmaer, faglige organisationer og for så vidt  

 angår juridiske responsa navnlig advokater, herunder Kammeradvokaten,  

 universitetslærere og (under den tidligere gældende ordning) de juridiske  

 fakulteter som sådanne, jfr.  

  

 kommentaren  

  

 ,  

 side 84.
 ...
Udtrykket  

  

 "til brug i retssager eller ved  

 overvejelse af, om retssag bør føres" skal forstås i vid forstand.
Det  

 fremgår som nævnt af folketingsudvalgets betænkning til  

 offentlighedslovforslaget, at udtrykket "retssag" omfatter en  

 voldgiftssag, jfr.
F.T. 1969/70, tillæg B, sp. 2056. Også retshandlinger i  

 forbindelse med håndhævelsen eller fuldbyrdelsen af retskrav, som f. eks.  

 fogedforbud, udsættelsesforretninger og formentlig også tvangsauktioner, må  

 anses for omfattet af undtagelsesbestemmelsen i offentlighedslovens § 5, nr.  

 7....
 ...
Undtagelsesadgangen efter § 5, nr. 7, vedrører som nævnt ikke blot  

 brevveksling med sagkyndige i forbindelse med verserende retssager, men også  

 ved overvejelse af,  

  

 om retssag bør føres.
Det er givet, at enhver sådan  

 brevveksling om muligheden for en retssag vil være omfattet af bestemmelsen,  

 uanset at sandsynligheden for et sagsanlæg må betegnes som ringe.
Det er  

 imidlertid herudover antaget, at også brevveksling med sagkyndige om  

  

 juridiske tvivlsspørgsmål  

  

 , der ikke har  

 direkte sammenhæng med et aktuelt eller eventuelt sagsanlæg, men hvor dette  

 må  

 underforstås som en nærliggende mulighed i forbindelse med den pågældende  

 sag,  

 vil kunne unddrages adgangen til aktindsigt med hjemmel i § 5, nr. 7. Dette  

 har  

 antagelig størst praktisk betydning i forhold til offentlige myndigheders  

 brevveksling med Kammeradvokaten eller andre juridisk sagkyndige om en  

 påtænkt  

 foranstaltnings lovlighed, ..." Udvalget indstillede ikke  

 nogen ændring i udformningen af eller anvendelsesområdet for bestemmelsen der  

 nu findes i forvaltningslovens § 14, stk. 1, nr. 3, og offentlighedslovens §  

 10, nr. 4.
 Taksationskommissionen og  

 overtaksationskommissionen er administrative myndigheder.
 Derfor kan sager behandlet af  

 taksations- og overtaksationskommission efter min opfattelse ikke sidestilles  

 med retssager.
 Spørgsmålet er herefter om  

 det forhold at sagen på baggrund af de afgørelser der træffes af  

 taksationskommission  

 og overtaksationskommission eventuelt vil blive indbragt for domstolene,  

 medfører  

 at en brevveksling må anses for at være sket "ved overvejelse af, om  

 retssag bør føres".
Det fremgår af de ovenfor  

 citerede forarbejder til bestemmelsen at der ved afgrænsningen af hvor  

 nærliggende muligheden for en domstolsprøvelse skal være, skelnes mellem  

 brevveksling med sagkyndige om  

  

 juridiske  

 tvivlsspørgsmål  

  

 og andre spørgsmål.
Når der er tale om afklaring af  

 juridiske tvivlsspørgsmål, behøver der ikke at være en direkte sammenhæng med  

 et aktuelt eller eventuelt sagsanlæg for at brevveksling kan undtages fra  

 aktindsigt  

 efter forvaltningslovens § 14, stk. 1, nr. 3.
Brevveksling med kommunens advokat I kommunens korrespondance  

 med advokaten søger kommunen advokatens råd om hvorvidt  

 taksationskommissionens  

 afgørelse bør ankes.
Der er tale om konkret juridisk rådgivning.
 Efter lovbek. nr. 498 af 28.  

 juni 1990, som ændret ved lov nr. 274 af 8. maj 1991 og lov nr. 380 af 6.  

 juni  

 1991 om byfornyelse og boligforbedring (byfornyelsesloven) § 55, stk. 4,  

 kunne  

 sag ikke anlægges ved domstolene medmindre taksationskommissionskendelsen af  

 30. november 1992 forinden var indbragt for overtaksationskommissionen.
Uanset at der ikke var en  

 verserende retssag, eller man på dette tidlige tidspunkt af sagen ikke vidste  

 om der ville komme en retssag, mener jeg at denne juridiske rådgivning var  

 omfattet af bestemmelsen i forvaltningslovens § 14, stk. 1, nr. 3, og dermed  

 kunne undtages fra retten til aktindsigt.
Der var utvivlsomt tale om  

 brevveksling med en sagkyndig om juridiske tvivlsspørgsmål.
Selv om der ikke  

 var en nær sammenhæng med en retssag, må brevvekslingen anses for omfattet af  

 undtagelsesbestemmelsen.
Forvaltningslovens § 14, stk.  

 1, nr. 3, indeholder ikke nogen tidsmæssig begrænsning.
Den omstændighed at  

 en  

 retssag er afsluttet, eller myndighedens overvejelser er endt med at der ikke  

 skal føres sag, medfører således ikke at brevvekslingen bliver undergivet  

 retten til aktindsigt, jf.  

  

 John Vogter  

  

 ,  

 Kommenteret offentlighedslov, 1992, s. 174 (om bestemmelsen i  

 offentlighedslovens  

 § 10, nr. 4).
 Jeg kan derfor ikke kritisere  

 at Bygge- og Boligstyrelsen ved afgørelsen af 9. maj 1994 stadfæstede  

 kommunens  

 afslag på aktindsigt i brevvekslingen med advokaten.
 Kommunens brevveksling med byfornyelsesselskabet.
Byfornyelsesselskabet var  

 forretningsfører for kommunen i forbindelse med udarbejdelse og gennemførelse  

 af byfornyelsesbeslutningen.
I forbindelse med at byfornyelsesselskabet i  

 øvrigt bistod kommunen ved byfornyelsen, skulle selskabet som en ydelse løse  

 afståelses- og erstatningsspørgsmål såsom erstatningsforhandlinger, indgåelse  

 af aftaler inden for givne bemyndigelser, udarbejde indstillinger vedrørende  

 sager der lå uden for bemyndigelsen, udfærdige dokumenter, tinglysning og  

 anvisning/berigtigelse.
Byfornyelsesselskabet var på  

 denne måde generel rådgiver for kommunen i forbindelse med byfornyelsens  

 gennemførelse.
Spørgsmålet er om en sådan rådgiver, foruden at bistå kommunen  

 praktisk og med rådgivning på en række områder ved gennemførelsen af  

 byfornyelsen, også kan være omfattet af den gruppe af sagkyndige som er nævnt  

 i  

 forvaltningslovens § 14, stk. 1, nr. 3.
Efter min opfattelse taler  

 forarbejderne til bestemmelsen imod at vurderinger indhentet fra det firma  

 der  

 er kommunens forretningsfører, anses for at være brevveksling med sagkyndige  

 til brug i retssager eller ved overvejelse af om retssag bør føres.
Dette  

 gælder selv om disse vurderinger er af juridisk karakter.
Efter min  

 opfattelse  

 tager bestemmelsen ikke sigte på korrespondance med den gruppe af  

 udefrakommende rådgivere som bistår kommunen ved gennemførelsen af selve  

 projektet.
Bestemmelsen retter sig mod den helt uafhængige rådgivning som en  

 offentlig, administrativ myndighed har behov for, når der opstår situationer  

 hvor en retssag er aktuel eller forudses som en nærliggende mulighed.
 Derfor mener jeg ikke at kommunens  

 brevveksling med byfornyelsesselskabet kan undtages fra aktindsigt i medfør  

 af  

 forvaltningslovens § 14, stk. 1, nr. 3. Selskabet falder således efter min  

 opfattelse  

 ind under de udenforstående rådgivere som efter forarbejderne til  

 offentlighedsloven ikke anses for omfattet af bestemmelsen.
 Jeg har henstillet til  

 Boligministeriet, Bygge- og Boligstyrelsen, at tage klagen over kommunens  

 afslag på aktindsigt i brevvekslingen mellem kommunen og  

 byfornyelsesselskabet  

 op til fornyet behandling i lyset af de synspunkter jeg har anført.
Jeg har bedt Bygge- og  

 Boligstyrelsen underrette mig om hvad styrelsen videre foretager sig i  

 sagen." Ved brev af 16. juni 1995  

 meddelte Bygge- og Boligstyrelsen mig at styrelsen havde anmodet kommunen om  

 at  

 give aktindsigt i kommunens brevveksling med byfornyelsesselskabet.
 Ved skrivelse af 22. juni  

 1995 meddelte jeg Bygge- og Boligstyrelsen at jeg havde taget det oplyste til  

 efterretning, og at jeg herefter ikke foretog mig videre.
 NOTER (*1) Jf.  

 FOB 1994, s. 52.
