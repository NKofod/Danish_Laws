(Til kommuner samt forstandere for  

 folkehøjskoler, landbrugsskoler, husholdningsskoler og efterskoler) Udlændinge, d.v.s. personer, som ikke er danske statsborgere, opdeles i  

 følgende grupper: Ikke-skandinaviske elever med/uden tilknytning til Danmark  

 (afsnit I-II) og skandinaviske elever med/uden tilknytning til Danmark  

 (afsnit III-IV). Afsnit V omhandler elever fra Færøerne, Grønland og  

 Sydslesvig.
 I.  Ikke-skandinaviske elever,  som har en særlig tilknytning til  

 Danmark.
a.
Statsborgere fra andre EF-lande og disses børn.
Der ydes elevstøtte på  

 samme vilkår som til danske statsborgere under visse betingelser om  

 lønarbejde / egen virksomhed m.v., jf.
Kulturministeriets bekendtgørelse nr.  

 863 af 16. december 1988, § 3 og § 4 (elevstøttebekendtgørelsen).
b.
Andre udlændinge med særlig tilknytning til Danmark, jf.  

 elevstøttebekendtgørelsens § 5, stk. 1.
 Den særlige tilknytning kan f.eks. være på grund af ophold her i landet i  

 mindst 1 år før kurset begynder, gennem familie i Danmark eller forældres  

 tidligere danske statsborgerskab.
 Eleven vil som udgangspunkt kunne få 30% af den godkendte elevstøtteramme.  

 Hvis eleven (og eventuelt elevens forældre) har opholdt sig her i landet så  

 længe, at indkomstforholdene kan dokumenteres af de danske skattemyndigheder,  

 vil elevstøtten dog blive beregnet på grundlag heraf efter reglerne i  

 elevstøttebekendtgørelsen.
 Ansøgning om elevstøtte sendes til Kulturministeriet, Direktoratet for  

 Folkeoplysning, Frie Grundskoler m.v. på sædvanligt ansøgningsskema (skema  

 69).
II.  Ikke-skandinaviske  elever, som ikke har en særlig tilknytning til Danmark.
 Til disse elever råder ministeriet over en begrænset bevilling, der kan  

 søges af elever, som ikke på anden måde kan få støtte til skoleophold i  

 Danmark, jf. elevstøttebekendtgørelsens § 5, stk. 2.
Støtte af bevillingen til fordel for disse udenlandske elever søges på  

 særlige ansøgningsskemaer, der rekvireres fra Kulturministeriet, Direktoratet  

 for Folkeoplysning, Frie Grundskoler m.v., Vestergade 29-31, 1456 København  

 K.
Skemaet påtegnes af forstanderen for den skole, eleven søger optagelse på,  

 og indsendes direkte til direktoratet.
Hvis den særlige støtte bevilges, uddeles den i portioner af henholdsvis  

 500 kr., 1.000 kr. og 1.500 kr. afhængig af kursets længde.
Støtten udbetales  

 gennem skolens forstander ved indsendelse af ansøgning herom, forsynet med  

 forstanderens bekræftelse af elevens deltagelse i kurset, samt med den  

 pågældende elevs underskrift.
 III.  Skandinaviske elever,  der har en særlig tilknytning til  

 Danmark, kan søge elevstøtte på sædvanligt ansøgningsskema (skema 69).
 Det bemærkes, at der ikke samtidig kan oppebæres støtte fra hjemlandet,  

 jf. punkt IV om ophold på folkehøjskoler og landbrugsskoler.
 IV.  Skandinaviske elever,  der ikke har en særlig tilknytning til  

 Danmark.
a.
Elever fra Norge, Sverige og Finland søger støtte fra hjemlandet til ophold på folkehøjskoler og landbrugsskoler.
For så vidt  

 angår ophold på husholdningsskoler og efterskoler søges støtte i henhold til  

 elevstøttebekendtgørelsens § 5, stk. 2., jf. ovenfor punkt II.
b.
Støtte til elever fra Island administreres gennem Foreningen Norden.  

 Hvis den særlige støtte bevilges, uddeles den i portioner af henholdsvis  

 1.000 kr., 1.500 kr. og 3.000 kr. til folkehøjskoler, landbrugsskoler og  

 husholdningsskoler, og på 1.000 kr., 1.500 kr. og 2.500 kr. til efterskoler,  

 alt afhængig af kursets længde.
 Ansøgningsskemaer rekvireres fra Foreningen Norden, Malmøgade 3, 2100  

 København Ø.
V.
Elever fra Færøerne, der deltager i kurser af mindst 12 ugers varighed,  

 kan ud over den almindelige elevstøtte få refunderet afholdte rejseudgifter.
Sammen med ansøgningsskemaet indsendes en specificeret opgørelse over  

 udgifterne ved rejsen fra Færøerne til vedkommende skole og retur med  

 billigste offentlige transportmiddel.
Opgørelsen underskrives af eleven, og  

 hvis denne er under 18 år tillige af værgen.
Elever fra Grønland søger om elevstøtte på sædvanligt ansøgningsskema, og  

 der kan ikke søges refusion af rejseudgifter.
For så vidt angår grønlandske  

 elever på danske efterskoler kan disse i stedet for dansk elevstøtte søge  

 støtte gennem Grønlands Hjemmestyre.
Sydslesvigske elever, der hører til det  

 danske mindretal, kan desuden søge støtte fra Dansk Skoleforening for Sydslesvig.
VI.
Cirkulæret har virkning fra 1. maj 1989.
 Undervisningsministeriets cirkulæreskrivelse af 1. juli 1982 vedrørende  

 statsstøtte til færøske elever ophæves samtidig.
 P.d.v.
