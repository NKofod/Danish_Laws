Landsskatteretskendelse vedr.
Overdragelsessum ved salg af  

 aktier  konkurrenceklausul - tilskud Klagen skyldes, at en del af  

 overdragelsessummen ved salg af aktier i selskabet er henført til vederlag  

 for  

 sælgernes påtagelse af konkurrenceklausul, hvorefter et beløb svarende til  

 denne del af overdragelsessummen er anset for tilskud fra køberen til  

 selskabet.
Landsskatterettens afgørelse Skatteforvaltningen har anset  

 selskabet for at have modtaget et skattepligtigt tilskud i form af  

 konkurrenceklausuler  

 til en værdi af 50.000.000 kr.
 Skatteforvaltningen har  

 godkendt fradrag for afskrivninger på beløbet med 7.142.857 kr.
 Landsskatteretten nedsætter  

 tilskuddet til 0 kr., hvorefter fradrag for afskrivninger ligeledes nedsættes  

 til 0 kr.
Sagens oplysninger A A/S (herefter selskabet)  

 var oprindeligt ejet af 15 aktionærer.
Selskabet hed dengang B A/S.
 Ved aktiekøbsaftale af 10.  

 marts 2000 med tillæg af 11. september 2000 solgte de 15 aktionærer samtlige  

 aktier i selskabet, nominelt 1.620.000 kr., til C, London, England.
 Den samlede købesum for  

 aktierne udgjorde 200.000.000 kr.
 Af aktiekøbsaftalen (oversat  

 fra engelsk) fremgår blandt andet:
  

  

 2.0 Salg og Køb af  

 Aktierne 2.1 Sælgerne indvilliger  

 hermed i at sælge og udlevere deres respektive beholdninger af Aktierne i  

 Selskabet til Køberen og Køberen forpligter sig til at købe Aktierne til  

 Købsprisen (som defineret i § 3.1) i henhold til denne Aftales bestemmelser  

 og  

 vilkår.
( ) 3.0 Købspris ( ) 3.2 Hvis både Selskabets  

 Omsætning (som defineret i § 33) og Selskabets EBIT (indtjening før renter og  

 skat) (defineret i § 3.3) i det første fulde regnskabsår efter den 31.  

 december  

 1999 (i det følgende benævnt omsætningen og EBIT for kalenderåret 2000, også  

 selvom Selskabets regnskabsår måtte været blevet ændret i mellemtiden) stiger  

 med mere end 5 % sammenlignet med 1999 samtidig med  

 overdragelsesprisfastsættelsen mellem Selskabet og dets franchise- og  

 samarbejdspartnere forbliver uændret for år 2000 sammenlignet med år 1999 op  

 til inklusive Closing (og der ikke udfærdiges nogen aftale mellem Selskabet  

 og  

 Aktionærerne før Closing om en anden overdragelsespris efter Closing), så vil  

 en Afvigelse fra den Aftalte Pris skulle betales for Aktierne.
( ) 3.3(i) Parterne er enige i,  

 at Købsprisen er udregnet på baggrund af en indtjening før renter og skat  

 (EBIT) på minimum DKK 18.600.000 i overensstemmelse med årsregnskabet, Bilag  

 3.3 (I). Parterne accepterer endvidere, at ved beregning af EBIT inkluderer  

 EBIT ikke Éngangsbeløb ( ).
 -Parterne er enige i, at hvis  

 det viser sig (uanset om det viser sig før eller efter Closing), at EBIT  

 (indtjening før renter og skat)  efter justering i form af  

 neutralisering af  

 alle Éngangsbeløb  rent faktisk ikke beløber sig til minimum DKK  

 18.600.000,  

 har Køber ret til at forlange Købsprisen reduceret med det beløb, der ikke  

 skulle have været inkluderet i EBIT (indtjening før renter og skat), ganget  

 med  

 15, jævnfør § 12.
( ) 4.0 Betingelser 4.1 ( ) (ii) De seks nøglemedlemmer  

 af ledelsesgruppen udarbejder og underskriver et dokument, som bekræfter, at  

 medlemmerne efter Købsdatoen ønsker at forsætte deres samarbejde med  

 Virksomheden i henhold til de betingelser, der er anført i Bilag 4.1 (ii)  

 (som  

 ændret i ledelsesmotivationsprogrammet), og ikke har intentioner om at  

 afslutte  

 samarbejdsaftalen i umiddelbar fremtid.
( ) (iv)  

 Det er en betingelse, at alle Sælgere og franchiseindehavere, der ikke er  

 Sælgere, D, underskriver vedlagte samarbejdsaftale (Bilag 4.1 (iv) i stedet  

 for  

 den eksisterende franchiseaftale, der er indgået af Virksomheden.
( ) 6.0 Sælgernes  

 garantiforpligtelser ( ) 6.17 Selskabet og  

 Datterselskaberne har ubegrænsede og salgbare rettigheder til alle og et  

 hvilket som helst af de patenter, anvendelsesmodeller og varemærker, som er  

 specificeret i Bilag 6.17 inklusive, men ikke begrænset til registreringer  

 eller ansøgning om registreringer deraf, varebetegnelser, servicemærker,  

 forretningsnavne, copyrights, knowhow og andre industrielle enerettigheder,  

 der  

 bruges eller er nødvendige for udførelsen af Selskabets og Datterselskabernes  

 forretningsaktiviteter, og der eksisterer ingen privilegier,  

 tilbageholdelsesrettigheder eller andre byrder med hensyn til sådanne  

 industrielle enerettigheder, ingen af de ansatte eller andre persons, der  

 direkte eller indirekte er i Selskabets og Datterselskabernes tjeneste,  

 inklusive en hvilken som helst af franchisetagerne og samarbejdspartnerne har  

 nogen form for rettigheder eller krav vedrørende knowhow og opfindelser, alle  

 registreringer eller ansøgning om patenter, varemærker, designs eller andre  

 immaterielle  

 rettigheder, der er nødvendige eller brugbare for Virksomheden.
( ) 6.21 Selskabets og  

 Datterselskabernes forretningsaktiviteter er en stand alone  

 business, hvilket  

 betyder, at Virksomheden ikke er afhængig af godkendelse af og/eller  

 indblanding af nogen tredjepart, inklusive de franchise-tagere og  

 samarbejdspartnere, der er opført i Bilag 6.19 (ii) i den betydning, at en  

 hvilken som helst opsigelse af Aftalen med franchise-tagerne og  

 samarbejdspartnerne ikke vil forhindre Selskabet og Datterselskaberne i at  

 fortsætte deres Virksomhed.
En hvilken som helst juridisk, driftsmæssig og  

 forretningsmæssig ordning med og rettigheder med hensyn til en hvilken som  

 helst og alle kunder, som serviceres af Selskabet, Datterselskaberne,  

 franchise-tagerne og samarbejdspartnerne (sådanne kunder, som er opført i  

 Bilag  

 6.21 (i)) er overgivet til Selskabet, og Datterselskaberne og  

 franchise-tagerne  

 og samarbejdspartnerne skal ikke have lov til at deltage i aktiviteter, der  

 er  

 i konkurrence med Virksomheden, jf.
Paragraf 10, så længe som  

 franchise-aftalerne og eller samarbejds-aftalerne er i kraft.
Selskabets og  

 Datterselskabernes Virksomhed skal have den fulde kontrol med forbindelsen  

 til  

 deres kunder; således er kontakten mellem franchise-tagerne og  

 samarbejdspartnerne og disse kunder begrænset til udførelsen af servicen.
( ) 10.0 Konkurrenceklausul 10.1 Hver af Sælgerne  

 forpligter sig til i en periode på 5 år efter Closing (i), hvis Sælgeren er  

 en  

 person hos en sådan Sælger og en hvilken som helst kollektiv enhed, der enten  

 er direkte eller indirekte kontrolleret af Sælgeren, hverken  direkte  

 eller  

 indirekte  vil være involveret i nogen form for virksomhed, som  

 konkurrerer  

 med Virksomheden og (ii) hvis Sælgeren er et selskab, at en sådan Sælger og  

 en  

 hvilken som helst af Sælgers aktionærer og en hvilken som helst kollektiv  

 enhed  

 kontrolleret direkte eller indirekte af Sælgeren eller aktionæren ikke vil, -  

 hverken direkte eller indirekte  være involveret i nogen form for  

 virksomhed,  

 som konkurrerer med Virksomheden.
10.2 Hver gang, denne  

 konkurrenceklausul overtrædes, skal den part, der overtræder  

 konkurrenceklausulen  

 betale DKK 1 mio. i konventionalbod til Køberen.
Betalingen af  

 konventionalboden  

 skal være i tillæg til en hvilken som helst anden rettighed i henhold til  

 dansk  

 lov, som Køberen måtte have, som konsekvens af overtrædelse af bestemmelserne  

 i  

 denne konkurrenceklausul.
10.3 The Parties har aftalt,  

 at sædvanlige kørselsaktiviteter, som ikke inkluderer ledelse af eller  

 marketing af en hvilken som helst national eller international fordeling af  

 daglige kommercielle pakker, ikke skal indeholdes i Paragraf 10.1. Efter overdragelsen af  

 aktierne blev der indgået samarbejdsaftaler mellem selskabet og  

 regionslederne.  

 Aftalerne indeholdt blandt andet en konkurrenceklausul gældende i  

 kontraktsperioden og 12 måneder efter kontraktens ophør.
 Ved selvangivelsen for  

 indkomståret 2000 selvangav samtlige sælgere hele deres andel af salgssummen  

 som  

 vederlag for afståelse af aktier.
 Det er oplyst, at C tillige  

 har anset hele overdragelsessummen som vederlag for aktier.
Skatteforvaltningens afgørelse Selskabets indkomst er  

 forhøjet med 50.000.000 kr., idet selskabet er anset at have modtaget et  

 skattepligtigt  

 tilskud i form af Cs betaling for konkurrenceklausuler ansat til denne  

 værdi.  

 Der er godkendt fradrag for afskrivninger på beløbet med 7.142.857 kr.
Der er en klar  

 uoverensstemmelse mellem aktiekøbsaftalens ydre formelle fremtoning og  

 aftalens  

 indre realitet.
Aftalens indre realitet er, at konkurrenceklausulen vedrører  

 forholdet mellem regionslederne/aktionærerne og selskabet, at vederlaget for  

 konkurrenceklausulen ligeledes vedrører forholdet mellem  

 regionslederne/aktionærerne og selskabet, at ingen vil påtage sig en  

 konkurrenceklausul  

 af en lignende længde og på lignende betingelser uden vederlag herfor, samt  

 at  

 vederlaget for konkurrenceklausulen er indeholdt i aktiernes salgssum.
Den omstændighed at en  

 eventuel konventionalbod skal betales til aktiekøberen kan ikke tillægges  

 nogen  

 vægt, idet konkurrenceklausulen er en yderligere beskyttelse af indtjeningen  

 i  

 selskabet.
De tidligere regionsledere/aktionærer har ved påtagelse af  

 konkurrenceklausulen bundet sig til ikke at påføre selskabet en konkurrerende  

 virksomhed for en periode på 5 år.
Hvis aktiesælgerne overtræder  

 konkurrenceklausulen har overtrædelsen en direkte effekt på selskabets  

 indtjening.
Dette understreger den direkte sammenhæng mellem disse to parter,  

 samt at konkurrenceklausulen kunne være indgået direkte mellem parterne.
C har således  inkluderet i  

 købesummen for aktierne  ydet et vederlag, der beskytter selskabets  

 virksomhed.
Selskabet har modtaget et formuegode af pengeværdi, det vil sige  

 et  

 sparet vederlag til de tidligere aktieejere for at påtage sig den supplerende  

 konkurrenceklausul.
Dette formuegode af pengeværdi er et skattepligtigt  

 tilskud  

 til selskabet, jf. statsskattelovens § 4.
Selskabets påstand og argumenter Selskabets repræsentant har  

 nedlagt påstand om, at selskabet ikke skal anses at have modtaget et  

 skattepligtigt tilskud i form af Cs betaling for konkurrenceklausuler.
Aftalen om køb af aktier er  

 indgået mellem uafhængige parter og bør alene af denne grund accepteres af  

 skattemyndighederne, med mindre det kan påvises, at parterne ikke har  

 modstående interesser.
En forøget købesum betyder, at køber ikke kan afskrive  

 på den forøgede købesum for aktierne.
I de situationer, hvor sælger er et  

 selskab, vil et øget salgsprovenu for en aktie, der ejes af et selskab, give  

 en  

 øget skattefri avance.
Køber og sælger har således klart modstridende  

 interesser.
Skattemyndighederne har således tilsidesat indholdet af juridisk  

 bindende aftaler mellem uafhængige parter, men har ikke kunnet påvise, at en  

 ændring af vilkårene i forhold til de indgåede aftaler afspejler det reelle  

 indhold i aftalen om køb af aktier.
 Købsforhandlingerne forløb  

 helt sædvanligt på samme måde som C havde erfaring med fra utallige  

 transaktioner i udlandet.
Selskabet var ikke  

 forhandlingspartner.
Antog man, at parterne havde ageret, som  

 skattemyndighederne  

 påstår, ville selskabet opnå et fradrag på 50 mio. kr.
Repræsentanten er  

 overbevist om, at skattemyndighederne ville tilsidesætte en sådan  

 skævvridning  

 af de faktiske forhold, hvis de oprindelige aftaler blev konstrueret efter  

 den  

 tankegang skattemyndighederne anlægger.
Værdien af en konkurrenceklausul for  

 selskabet ligger i en meget begrænset periode efter ophør af samarbejde med  

 en  

 vognmand.
Landsskatterettens bemærkninger og begrundelse Det lægges til grund, at både  

 sælgerne af selskabet og C anså hele købesummen på 200.000.000 kr. som  

 vederlag  

 for aktier, jf.
Aktiekøbsaftalens punkt 2 og 3 samt det forhold, at samtlige  

 parter har lagt dette til grund ved selvangivelsen.
Det lægges endvidere til  

 grund, at sælgerne af selskabet og C både generelt og konkret i skattemæssig  

 forstand er uafhængige parter med modstående økonomiske interesser.
Der er  

 herefter ikke grundlag for at tilsidesætte parternes aftale om, at vederlaget  

 alene vedrørte aktierne, og at sælgerne således ikke skulle vederlægges for  

 påtagelse af konkurrenceklausuler.
Allerede af denne grund lægges parternes  

 fordeling af vederlaget til grund, således at vederlag for aktier ansættes  

 til  

 200.000.000 kr., og vederlag for påtagelse af konkurrenceklausuler ansættes  

 til  

 0 kr.
 Alene af den grund har  

 selskabet ikke modtaget tilskud i form af Cs betaling for  

 konkurrenceklausuler.  

 Den påklagede ansættelse ændres i overensstemmelse hermed.
