 Til samtlige til eksport af fersk kød autoriserede virksomheder samt  

 dyrlægerne ved disse.
Privat oplagring - svinekød. (Tillæg til Veterinærdirektoratets  

 cirkulæreskrivelse af 7. januar 1991, J.nr. 5a 8583-2-0/90) VII.
Kontrol med udlagring.
 Med henblik herpå skal embedsdyrlægen varsles som anført i pkt. 14.4.
 Ved kontrollen skal det sikres, at de oplagrede varer med hensyn til  

 varebetegnelse og antal (stk./colli/kartoner) svarer til det, der er angivet  

 i rubrik A i den tilhørende Erklæring/Kontrolrapport (jfr. bilag 5 til  

 Vejledningen). Erklæringen eller et udkast hertil skal derfor foreligge på  

 kontroltidspunktet.
 Giver kontrollen ikke anledning til bemærkninger, udfyldes pkt. 1 og 4 i  

 kontrolrapport-delen af formularen.
 Varsel om sådan udlagring skal gives til embedsdyrlægen, ved at  

 virksomheden udleverer en kopi af meddelelsen i overensstemmelse med bilag 6,  

 samtidig med at EF-direktoratet orienteres i henhold til Vejledningens pkt.  

 12.5.
Sker udlagringen fordelt over flere dage, skal veterinærkontrollen på den  

 modtagne meddelelse notere de mængder, der bliver udlagret de enkelte dage.  

 Afbrydes udlagringen, således at der i henhold til pkt. 12.7 indsendes ny  

 meddelelse, skal embedsdyrlægen ligeledes have en kopi heraf, og den  

 genoptagne udlagring noteres da på denne kopi.
Er herefter ingen restmængde  

 tilbage, udfyldes kontrolrapportens pkt. 4.
 Efter gennemført kontrol udfyldes pkt. 3 og 4 i kontrolrapport-delen.
 Ved kontrol af hele pallelæs i henhold til litra a), b) eller c) skal  

 kontrollen sikre, at forseglingen er intakt for de paller, som i henhold til  

 lagerregnskabet skal være forseglet, og at der er overensstemmelse med  

 oplysningerne om palle-løbenumre i veterinærkontrollens  

 registreringer/indgående veterinærcertifikat og i givet fald i  

 lagerregnskabet.
 Ved kontrol af brudte pallelæs i henhold til litra b) i forbindelse med  

 udlagring og i henhold til litra c) af restmængder skal det tillige  

 kontrolleres, at der er overensstemmelse mellem lagerregnskabets oplysninger  

 og lagret med hensyn til antallet af kartoner og vægten heraf.
 Vægtkontrollen skal ske, ved at veterinærkontrollen overvåger  

 virksomhedens vejning af de kartoner, der udlagres (litra b) henholdsvis  

 henligger som restmængde (litra c) i form af brudte pallelæs.
 Kontrolrapporten underskrives og indsendes af embedsdyrlægen som angivet  

 for indlagringsmeddelelsen til EF-direktoratet, efter at der er taget kopi  

 til vikrsomheden og til veterinærkontrollens arkiv.
 Notater og anden original dokumentation vedrørende kontrollen skal af  

 hensyn til evt. senere revision arkiveres og opbevares i mindst 5 år.
 Kopi af dokumenter, som er videregivet, skal opbevares i mindst 1 år.
VIII.
Tilbagekaldelse.
Cirkulæreskrivelse af 24. marts 1988 (KK 864-1988) om privat oplagring af  

 svinekød samt tilhørende Vejledning nr.
I-3/88 af 10. februar 1988  

 tilbagekaldes.
 P.V.V.
