 Den ved lejemålets indgåelse aftalte leje på kr. 32.400 fandtes  

 væsentlig at overstige det lejedes værdi.
 Nævnets flertal fastsatte lejen til kr. 14.400 kr.
 Afgørelsen vedrører lejefastsættelse ved udlejning af et parcelhus,  

 uden specifik beregning af omkostningsbestemt leje.
 Den væsentligste begrænsning i lejefastsættelsen fandtes derfor at  

 være boligreguleringslovens § 5 stk. 1 jfr. lejelovens § 47 stk.
 2. Da der ikke kunne ske sammenligning til andre lejemål i ejendommen.
Afgørelse af 29.01.1981 fra Huslejenævnet i Roskilde L mod U (sag 57/80) Den ved lejemålets indgåelse aftalte leje på kr. 32.400 for et parcelhus  

 fandtes væsentligt at overstige det lejedes værdi.
 Nævnets flertal fastsatte lejen til 14.400 kr. - (218,18 kr./(m2)) uden  

 specifik beregning af omkostningsbestemt husleje.
 Et nævnsmedlem stemte for at lægge reglerne om omkostningsbestemt husleje  

 til grund, hvorefter lejen burde fastsættes til 10.859,20 kr.
 Afgørelsen indeholdt flere punkter end det ovenfor nævnte, hvorfor dele af  

 afgørelsen er udeladt i det følgende.
 I huslejenævnets afgørelse hedder det:
 »Ved skrivelse af 19. oktober 1980, modtaget af nævnet den 20.  

 november 1980, har De på vegne lejeren i ovennævnte ejendom indbragt en sag  

 for huslejenævnet vedrørende den mellem parterne ved lejemålets indgåelse den  

 1. februar 1980 aftalte husleje, idet De er af den opfattelse, at den aftalte  

 leje overstiger det lejedes værdi, jvf. boligreguleringslovens § 5 og  

 lejelovens § 47, stk. 2.
 Det fremgår af sagen, at der er aftalt en månedlig leje på kr. 2.700,00,  

 at lejemålet er tidsbegrænset, samt at lejeren har den fulde indvendige og  

 udvendige vedligeholdelse af det lejede.
 Det fremgår endvidere af sagen, at det lejede udgør 66 (m2) og er et  

 eenfamiliehus bestående af 2 værelser, køkken og toilet, samt brusebad.
 Sagen har været forelagt udlejeren til udtalelse, ligesom en repræsentant  

 for huslejenævnet efter behørig indkaldelse af parterne har foretaget  

 besigtigelse af det lejede.
 Sagen har herefter været behandlet på nævnets møde den 21. januar 1981.
 Endvidere har nævnet vedtaget at reducere den aftalte leje til kr.  

 14.400,00 pr. år eller kr. 1.200,00 pr. måned, svarende til en (m2) leje på  

 kr. 218,18.
 Den herefter fremkomne huslejes størrelse svarer efter nævnets opfattelse  

 til det lejedes værdi, jvf. boligreguleringslovens § 5 og lejelovens § 47,  

 stk. 2. Endvidere er det vedtaget, at den af nævnet fastsatte husleje skal  

 være gældende fra den 1. december 1980, hvorefter nævnet samtidig har pålagt  

 udlejeren at tilbagebetale den for meget erlagte husleje, ved førstkommende  

 huslejeindbetaling pr. 1. februar 1981.
Det bemærkes, at nævnets afgørelse ikke er enstemmig, idet  

 lejerrepræsentanten ikke var enig med nævnets flertal.
Lejerrepræsentanten  

 ville lægge et budget på kr. 10.859,20 til grund for huslejeberegningen, idet  

 lejerrepræsentanten lagde afgørende vægt på, at det budget, der kan  

 udarbejdes for ejendommen, svarer til det lejedes værdi, da al anden  

 fremgangsmåde vedrørende bestemmelse af huslejens størrelse vil være en  

 tilsidesættelse af reglerne for huslejeberegning i regulerede kommuner.
 Endvidere måtte lejerrepræsentanten mene, at den reducerede husleje skulle  

 være gældende fra 1. februar 1980, hvorefter det for meget indbetalte skulle  

 tilbagebetales fra denne dato, da der er rejst krav herom fra lejernes side,  

 jvf. boligreguleringslovens § 17.
