Fremsat den 10. november 2000 af  

 indenrigsministeren (Pia Gjellerup fg.) Forslag til Lov om ændring af lov om kommunal  

 udligning og generelle tilskud til kommuner og amtskommuner (Forhøjelse af tilskuddet til særlig  

 vanskeligt stillede kommuner og af tilskuddet til kommuner, der modtager  

 asylansøgere) § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 488 af 18. juni 1999, som  

 ændret ved lov nr. 1099 af 29. december 1999, lov nr. 381 af 25. maj  

 2000 og § 63 i lov nr. 449 af 31. maj 2000, foretages følgende  

 ændringer:
 1. 19, stk. 1, affattes således:
»Indenrigsministeren yder et årligt tilskud til særlig  

 vanskeligt stillede kommuner og amtskommuner.
Tilskudsrammen udgør 200  

 mio. kr. for kommuner og 56,9 mio. kr. for amtskommuner.
Tilskuddet reguleres  

 fra og med 2002 én gang årligt med satsreguleringsprocenten, jf.  

 lov om en satsreguleringsprocent.« 2. § 21, stk. 4 og 5, affattes således:
 »Stk. 4. Tilskud til kommunerne efter stk. 1, 3. pkt.,  

 ydes årligt med 2.500 kr. pr. person beregnet på basis af det  

 gennemsnitlige antal asylansøgere og lignende grupper af  

 udlændinge i kommunen.
Stk. 5. De i stk. 2 og 3 nævnte beløb  

 reguleres fra og med tilskudsåret 1999 én gang årligt med  

 satsreguleringsprocenten efter lov om en satsreguleringsprocent.
Det i  

 stk. 4 nævnte beløb reguleres fra og med tilskudsåret  

 2003 én gang årligt med satsreguleringsprocenten efter lov om en  

 satsreguleringsprocent.« § 2 Stk. 1. Loven træder i kraft den 1. januar 2001 og har  

 virkning fra og med tilskudsåret 2002.
 Stk. 2. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2002  

 med 21,2 mio. kr. (beregnet i 2001 pris- og lønniveau).
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget er en udmøntning af to punkter i  

 aftalen af 9. juni 2000 mellem regeringen og Kommunernes Landsforening om  

 kommunernes økonomi for 2001. Ifølge disse punkter skal der  

 dels ske en forhøjelse af tilskuddet til særlig vanskeligt  

 stillede kommuner og dels en forhøjelse af det tilskud, kommunerne  

 modtager pr. asylansøger.
For det første indebærer lovforslaget,  

 at tilskuddet til særlig vanskeligt stillede kommuner forhøjes.  

 Fra og med 2000 blev tilskuddet til vanskeligt stillede kommuner  

 forøget med 40 mio. kr. med henblik på at tilgodese kommuner,  

 der som følge af den regionaløkonomiske udvikling er vanskeligt  

 stillede.
Med lovforslaget vil der ud fra de samme hensyn ske en yderligere  

 forøgelse af puljen med 21,2 mio. kr., således at den samlede  

 pulje til særlig vanskeligt stillede kommuner udgør 200 mio. kr.  

 i 2001-niveau.
Forhøjelsen foreslås med henblik på at  

 kunne yde en særlig økonomisk støtte til kommuner i  

 områder præget af udkantsforhold, som har haft en udvikling, som  

 er mindre gunstig end resten af landet med hensyn til blandt andet udvikling  

 i indkomster og beskæftigelse.
For det andet forhøjes tilskuddet til  

 kommuner, der modtager asylansøgere.
Kommunerne modtager i  

 medfør af lov om kommunal udligning og generelle tilskud til kommuner  

 og amtskommuner et årligt tilskud på 1.153 kr. pr. indkvarteret  

 asylansøger (2000-niveau). Tilskuddet ydes i kraft af en særlig  

 udligningsordning for kommunerne.
Regeringen og de kommunale parter er enige  

 om, at etablering af indkvarteringssteder for asylansøgere baseres  

 på samarbejde og dialog mellem udlændingemyndighederne og  

 kommunerne.
For at understøtte denne proces foreslås tilskuddet  

 til kommuner, som rummer et asylcenter, forhøjet fra 1.153 kr. pr.  

 indkvarteret asylansøger på årsbasis til 2.500 kr. pr.  

 indkvarteret asylansøger på årsbasis.
Forhøjelsen  

 forslås med virkning fra og med tilskudsåret 2002.
2. Økonomiske og administrative konsekvenser 2.1. Forhøjelse af tilskuddet til særlig vanskeligt stillede  

 kommuner I overensstemmelse med aftalen af 9. juni 2000 mellem  

 regeringen og Kommunernes Landsforening om kommunernes økonomi for  

 2001 finansieres forhøjelsen af puljen til tilskud til særlig  

 vanskeligt stillede kommuner ved, at beløbet overføres fra det  

 kommunale bloktilskud.
Der er tale om et beløb på 21,2 mio. kr.  

 i 2001-niveau.
 Det kan nævnes, at forhøjelsen af  

 tilskudspuljen i overensstemmelse med aftalen mellem regeringen og  

 Kommunernes Landsforening for tilskudsåret 2001 blev gennemført  

 med hjemmel i Finansudvalgets aktstykke akt 306 af 21. juni 2000.  

 Lovforslaget indebærer, at denne forhøjelse gøres  

 permanent.
Dette lovforslag har ikke økonomiske konsekvenser  

 for staten.
Lovforslaget indebærer en vis omfordeling mellem  

 kommunerne.
2.2. Forhøjelse af tilskuddet til kommuner, der modtager  

 asylansøgere Kommunerne modtager et årligt tilskud pr.  

 indkvarteret asylansøger via en særlig udligningsordning for  

 kommuner.
For tilskudsåret 2000 udgør tilskuddet 1.153 kr. pr.  

 indkvarteret asylansøger på årsbasis, og for  

 tilskudsåret 2001 1.190 kr.
Forslaget indebærer, at tilskuddet  

 for tilskudsåret 2002 forhøjes til 2.500 kr. pr. indkvarteret  

 asylansøger på årsbasis.
Tilskuddet finansieres via en  

 særlig udligningsordning for kommunerne.
 Det vil sige, at lovforslaget ikke har ikke  

 økonomiske konsekvenser for staten, men indebærer en vis  

 omfordeling mellem kommunerne.
3. Miljømæssige og erhvervsmæssige konsekvenser Lovforslaget har ingen miljømæssige eller  

 erhvervsmæssige konsekvenser.
4. Forholdet til EU-retten Lovforslaget indeholder ikke EU-retlige aspekter.
5. Høring Lovforslaget er sendt til høring hos Kommunernes  

 Landsforening, Københavns Kommune, Frederiksberg Kommune,  

 Finansministeriet, Økonomiministeriet og Justitsministeriet.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen økonomiske konsekvenser for staten.
 En mindre omfordeling mellem kommunene.
- Administrative konsekvenser for stat, kommuner og amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgere - - Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Forslaget indebærer, at statens tilskud til  

 særlig vanskeligt stillede kommuner forhøjes med 21,2 mio. kr.  

 Forhøjelsen finansieres af det kommunale bloktilskud.
 Den foreslåede ændring er en udmøntning  

 af følgende afsnit i regeringens aftale af 9. juni 2000 med  

 Kommunernes Landsforening:
 »Uanset at der generelt i de danske regioner har  

 været en positiv økonomisk udvikling, er der visse områder  

 præget af udkantsforhold, som har haft en udvikling, som er mindre  

 gunstig end resten af landet med hensyn til bl.a. udvikling i indkomster og  

 beskæftigelse.
Regeringen og KL er enige om, at der fra det kommunale  

 bloktilskud overføres midler til at forøge puljen på 40  

 mio. kr., som fra og med 2000 blev afsat med henblik på at tilgodese  

 kommuner, der som følge af den regionaløkonomiske udvikling er  

 vanskeligt stillede, til 61,2 mill. kr.
Der er enighed om, at puljen  

 målrettes til kommuner med et svagt indkomstskattegrundlag, som gennem  

 de seneste 15 år har haft en særlig svag vækst i den  

 samlede skattepligtige indkomst.
 Tilskud fastsættes for 2001 på basis af  

 nærmere fastsatte kriterier og ydes med henblik på at  

 støtte kommunerne til gennem strukturelle tiltag at opnå  

 forbedringer i kommunernes økonomi og undgå  

 skattestigninger.
De samlede midler til vanskeligt stillede kommuner (ekskl.  

 kommuner i hovedstadsområdet) forøges herved fra 178,8 mill. kr.  

 til 200 mill. kr. fra og med 2001.« For tilskudsåret 2001 er indenrigsministeren i  

 Finansudvalgets aktstykke akt 306 af 21. juni 2000 bemyndiget til at  

 overføre 21,2 mio. kr. af det primærkommunale bloktilskud for  

 2001 til fordeling til særligt vanskeligt stillede kommuner.
 Lovforslaget indebærer, at denne forhøjelse  

 af tilskuddet til vanskeligt stillede kommuner gøres permanent, jf.  

 ovenfor.
 Tilskud til særligt vanskeligt stillede kommuner  

 ydes i henhold til § 19 i lov om kommunal udligning og generelle tilskud  

 til kommuner og amtskommuner og er i loven fastsat til 173,3 mio. kr. i  

 2000-niveau, svarende til 178,8 mio. kr. i 2001-niveau.
 Det foreslås at forhøje dette beløb  

 med 21,2 mio. kr. til 200 mio. kr. (år 2001 niveau), jf. det ovenfor  

 nævnte punkt i regeringens aftale af 9. juni 2000 med Kommunernes  

 Landsforening.
Det skal bemærkes, at tilskuddet til vanskeligt  

 stillede kommuner i henhold til § 19 årligt reguleres med  

 satsreguleringsprocenten.
Denne regulering vil således også  

 omfatte dette beløb.
 Tilskudsforhøjelsen på 21,2 mio. kr. til  

 vanskeligt stillede kommuner finansieres gennem en tilsvarende  

 nedsættelse af det kommunale bloktilskud.
 Det skal endelig bemærkes, at lovforslaget ikke  

 indebærer ændringer af tilskuddet til særlig vanskeligt  

 stillede amtskommuner.
Til nr. 2 Forslaget indebærer en forhøjelse af  

 tilskuddet til kommuner, der modtager asylansøgere.
 Den foreslåede ændring er en udmøntning  

 af følgende afsnit i regeringens aftale af 9. juni 2000 med  

 Kommunernes Landsforening:
»Som følge af pres på asylcentrene vil der  

 opstå behov for at sikre nye indkvarteringsmuligheder for  

 asylansøgere.
Etablering af nye asylcentre skal baseres på  

 samarbejde og dialog mellem kommunerne og udlændingemyndighederne.  

 Regeringen og KL opfordrer til, at kommunerne anviser muligheder for  

 indkvartering af asylansøgere, og at det nødvendige  

 planlovsgrundlag tilvejebringes.
Kommunerne modtager et årligt tilskud på 1.153  

 kr. pr. indkvarteret person via en særlig udligningsordning for  

 kommuner, der modtager asylansøgere.
Regeringen vil søge  

 tilslutning til, at dette tilskud med virkning fra og med tilskudsåret  

 2002 forhøjes til 2.500 kr.« Tilskudsforhøjelsen skal fremme kommunernes vilje  

 til at acceptere asylcentre inden for kommunens område og kompensere  

 for ulemper, som et asylcenter påfører kommunen og  

 lokalområdet.
Det drejer sig hovedsageligt om mindre afledte udgifter i  

 forbindelse med belastning af den kommunale forvaltning, fritidsfaciliteter,  

 kulturelle aktiviteter m.v.
Tilskuddet finansieres via en særlig kommunal  

 udligningsordning.
Samtlige kommuner bidrager til de årlige tilskud i  

 forhold til den enkelte kommunes andel af det samlede kommunale  

 beskatningsgrundlag.
 Tilskuddet reguleres fra og med tilskudsåret 2003  

 med satsreguleringsprocenten.
Til § 2 Til stk. 1 Den foreslåede bestemmelse indebærer, at loven  

 træder i kraft den 1. januar 2001 og har virkning fra og med  

 tilskudsåret 2002.
Tilskuddet til særlig vanskeligt stillede kommuner i  

 henhold til § 19 i lov om kommunal udligning og generelle tilskud til  

 kommuner og amtskommuner vil således i loven blive fastsat til 200 mio.  

 kr. i 2001-niveau.
For tilskudsåret 2002 vil tilskuddet i henhold til  

 lovens bestemmelser blive reguleret med satsreguleringsprocenten.
Tilskuddet til kommuner, der modtager asylansøgere,  

 vil med virkning for tilskudsåret 2002 blive forhøjet til 2.500  

 kr. pr. asylansøger på årsbasis.
Tilskuddet vil fra og med  

 tilskudsåret 2003 blive reguleret med satsreguleringsprocenten, jf. den  

 foreslåede ændring af lovens § 21, stk. 5 ovenfor.
Til stk. 2 Den foreslåede regulering af de generelle tilskud  

 til kommunerne modsvarer forhøjelsen af tilskuddet til vanskeligt  

 stillede kommuner.
Det indgår således i økonomiaftalen med  

 Kommunernes Landsforening, at forhøjelsen finansieres af  

 bloktilskuddet.
Bilag Lovforslaget sammenholdt med gældende lov Gældende formulering Lovforslaget § 1 I lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 488 af 18. juni 1999, som  

 ændret ved lov nr. 1099 af 29. december 1999, lov nr. 381 af 25. maj  

 2000 og § 63 i lov nr. 449 af 31. maj 2000, foretages følgende  

 ændringer:
 1. § 19, stk. 1, affattes således:
§ 19. Indenrigsministeren yder et årligt tilskud til  

 særlig vanskeligt stillede kommuner og amtskommuner.
Tilskudsrammen  

 udgør 173,3 mio. kr. for kommuner og 55,1 mio. kr. for amtskommuner.  

 Tilskuddet reguleres fra og med 2001 én gang årligt med  

 satsreguleringsprocenten, jf. lov om en satsreguleringsprocent.
»Indenrigsministeren yder et årligt tilskud til særlig  

 vanskeligt stillede kommuner og amtskommuner.
Tilskudsrammen udgør 200  

 mio. kr. for kommuner og 56,9 mio. kr. for amtskommuner.
Tilskuddet reguleres  

 fra og med 2002 én gang årligt med satsreguleringsprocenten, jf.  

 lov om en satsreguleringsprocent.« Stk. 2.
 Stk. 3.
 Stk. 4.
§ 21. Til dækning af kommunernes merudgiftsbehov  

 vedrørende indvandrere og flygtninge ydes årligt et tilskud.
Der  

 ydes desuden årligt tilskud til dækning af kommunernes  

 merudgiftsbehov vedrørende sociale udgifter til flygtninge, der er  

 meddelt opholdstilladelse før den 1. januar 1999. Endelig ydes et  

 tilskud til kommuner med asylansøgere og lignende grupper af  

 udlændinge.
Samtlige kommuner bidrager til de årlige tilskud  

 efter 1.-3. pkt. i forhold til den enkelte kommunes andel af det samlede  

 kommunale beskatningsgrundlag.
 2. § 21, stk. 4 og 5, affattes  

 således:
Stk. 2. Tilskud til dækning af kommunernes  

 merudgiftsbehov efter stk. 1, 1. pkt., ydes med 4.090 kr. pr. flygtning  

 og indvandrer og yderligere henholdsvis 4.000 kr. pr. 0-5-årig  

 flygtning og indvandrer og 16.427 kr. pr. 6-16-årig flygtning og  

 indvandrer.
Tilskuddet ydes til indvandrere og flygtninge, som inden for de  

 seneste 10½ år regnet fra den 1. januar i tilskudsåret har  

 fået opholdstilladelse.
Der ydes endvidere tilskud til indvandrere og  

 flygtninge med udenlandsk nationalitet, som har haft mere end 10½ års  

 opholdstilladelse.
Stk. 3. Tilskud til dækning af kommunernes  

 merudgiftsbehov efter stk. 1, 2. pkt., ydes for flygtninge, der er  

 meddelt opholdstilladelse før den 1. januar 1999, og som den 1. januar  

 i tilskudsåret har haft opholdstilladelse i Danmark fra 1½ år til  

 10½ år.
Tilskuddet pr. flygtning fastlægges til henholdsvis  

 38.611 kr., 31.526 kr., 23.646 kr., 15.762 kr. og 7.882 kr. pr. flygtning med  

 opholdstilladelse i henholdsvis fra 1½ år til 6½ år, fra 6½  

 år til 7½ år, fra 7½ år til 8½ år, fra 8½ år  

 til 9½ år og fra 9½ år til 10½ år.
 Stk. 4. Tilskud til kommunerne efter stk. 1, 3. pkt.,  

 ydes årligt med 1.089 kr. pr. person beregnet på basis af det  

 gennemsnitlige antal asylansøgere og lignende grupper af  

 udlændinge i kommunen.
 »Stk. 4. Tilskud til kommunerne efter stk. 1, 3. pkt.,  

 ydes årligt med 2.500 kr. pr. person beregnet på basis af det  

 gennemsnitlige antal asylansøgere og lignende grupper af  

 udlændinge i kommunen.
 Stk. 5. De i stk. 2-4 nævnte beløb reguleres  

 fra og med tilskudsåret 1999 én gang årligt med  

 satsreguleringsprocenten efter lov om en satsreguleringsprocent.
Stk. 5. De i stk. 2 og 3 nævnte beløb  

 reguleres fra og med tilskudsåret 1999 én gang årligt med  

 satsreguleringsprocenten efter lov om en satsreguleringsprocent.
Det i  

 stk. 4 nævnte beløb reguleres fra og med tilskudsåret  

 2003 én gang årligt med satsreguleringsprocenten efter lov om en  

 satsreguleringsprocent.« § 2 Stk. 1. Loven træder i kraft den 1. januar 2001 og har  

 virkning fra og med tilskudsåret 2002.
 Stk. 2. Statens generelle tilskud til kommunerne efter  

 § 10 i lov om kommunal udligning og generelle tilskud til kommuner og  

 amtskommuner nedsættes med virkning fra og med tilskudsåret 2002  

 med 21,2 mio. kr. (beregnet i 2001 pris- og lønniveau).
