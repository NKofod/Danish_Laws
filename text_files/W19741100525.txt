En spritbilist ramte en modkørende og pådrog sig sådanne kvæstelser,  

 at det ene ben måtte amputeres.
Tiltalefrafald meddelt.(* 2) En 27-årig bilist overskred i et venstredrejende sving en dobbelt spærrelinie og påkørte en modkørende bil.
Sigtede var  

 spirituspåvirket, promillen på kørselstidspunktet ca. 1,43. Ved påkørslen  

 pådrog sigtede sig sådanne kvæstelser, at hans venstre ben måtte amputeres  

 midt på låret.
Også højre ben var beskadiget med væsentlig kraftnedsættelse  

 til følge.
Sigtede ville blive svært ganginvalideret.
Påtale for overtrædelse  

 af færdselslovens § 16, stk. 1 m.v. undladt i medfør af retsplejelovens §  

 723, stk. 2 under henvisning til de kvæstelser sigtede havde pådraget sig  

 samt til, at der ikke ved færdselsuheldet var sket personskade på andre.  

 Påtale kunne være undladt i medfør af retsplejelovens § 721, stk. 3.
(* 1) Offentliggjort i Anklagemyndighedens Årsberetning 1974, side 12.
