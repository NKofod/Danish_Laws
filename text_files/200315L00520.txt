Tillægsbetænkning afgivet af Skatteudvalget den 26. marts  

 2004 Tillægsbetænkning over Forslag til lov om  

 ændring af forskellige skattelove (Rentebeskatningsdirektivet,  

 rente/royaltydirektivet, koncerninterne lån, fraflytterbeskatning, omregning  

 til helårsindkomst, bruttobeskattede personer) [af skatteministeren (Svend Erik Hovmand)] 1. Ændringsforslag Skatteministeren har stillet 7 ændringsforslag til 3.  

 behandling. Ændringsforslag nr. 1-5 var stillet til 3. behandling inden  

 dennes  

 afbrydelse og opretholdes. Ændringsforslag nr. 6 og 7 er stillet i  

 tillægsbetænkningen.
2. Udvalgsarbejdet Lovforslaget blev fremsat den 17. december 2003 og var til 1.  

 behandling den 20. januar 2004. Lovforslaget blev efter 1. behandling henvist  

 til behandling i Skatteudvalget.
Udvalget afgav betænkning den 17. marts  

 2004.  

 Lovforslaget var til 2. behandling den 23. marts 2004 og til 3. behandling  

 den  

 25. marts 2004. 3. behandling blev imidlertid afbrudt og lovforslaget henvist  

 til fornyet behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har efter afgivelse af betænkning over lovforslaget  

 modtaget 2 skriftlige henvendelser fra Ernst & Young og  

 PriceWaterhouseCoopers.
 Ministeren har over for udvalget kommenteret de skriftlige  

 henvendelser til udvalget.
Spørgsmål Udvalget har efter afgivelse  

 af betænkning over lovforslaget stillet 10 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (S, SF, RV, EL og KD)  

 indstiller lovforslaget til  

  

 vedtagelse  

  

 i den affattelse, hvori det foreligger efter 2. behandling.
Flertallet vil  

 stemme hverken for eller imod de stillede ændringsforslag.
 Flertallet  

 bemærker følgende: I betænkningen over lovforslaget tilkendegiver et flertal  

 i  

 udvalget (S, SF, RV, EL og KD), at man finder, at forløbet af udvalgsarbejdet  

 har været særdeles utilfredsstillende.
 Skatteministeren  

 har således stillet ikke mindre end 34 ændringsforslag til 2. behandling af  

 dette i forvejen meget, meget komplicerede lovforslag og igen 5  

 ændringsforslag  

 til 3. behandling.
Formelt  

 er ændringsforslagene stillet inden for de frister, der gælder.
Problemet med  

 dette lovforslag er imidlertid ikke overholdelse af de formelle regler.  

 Problemet er kort fortalt, at lovforslaget indholdsmæssigt er så omfattende  

 og  

 kompliceret og indeholder en sammenblanding af en lang række forskellige  

 problemstillinger, at selv garvede fagfolk på skatteområdet finder det meget  

 svært at forstå og at overskue konsekvenserne, jf. f.eks. henvendelserne fra  

 Foreningen af Statsautoriserede Revisorer.
Flertallets  

 opfattelse af, at lovbehandlingen har været kritisabel og helt urimelig, er  

 kun  

 blevet forstærket efter betænkningsafgivelsen.
Flertallet  

  

 finder det  

 derfor endnu en gang nødvendigt at præcisere ministerens ansvar for  

 lovforslagets tekniske kvalitet og for, at der ikke åbnes mulighed for  

 utilsigtet udnyttelse af lovforslaget, herunder at lovforslaget ikke åbner  

 mulighed  

 for skattehuller.
 Flertallet  

 mener derfor, at behandlingen af L 119 må give anledning til, at ministeren i  

 et senere samråd må redegøre for, hvorledes han i fremtiden vil sikre, at  

 lovkvaliteten i Skatteudvalgets arbejde kan sikres, og hvorledes ministerens  

 betjening af Skatteudvalget kan blive tilfredsstillende.
 Et  

  

 mindretal  

  

 i udvalget (V, DF og KF)  

 indstiller lovforslaget til  

  

 vedtagelse  

  

 med de stillede ændringsforslag.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til § 12 6)  

  

 I  

  

 stk. 10  

  

 ændres »1. april 2004« til: »dagen efter bekendtgørelsen i  

 Lovtidende« og »den 1. april 2004« til: »dagen efter bekendtgørelsen i  

 Lovtidende«.
[Udskydelse af virkningstidspunkt] 7)  

  

 I  

  

 stk. 12  

  

 ændres »den 1. april 2004« til: »dagen efter  

 bekendtgørelsen i Lovtidende«.
[Udskydelse af virkningstidspunkt] Bemærkninger Til nr. 6 og 7 Ændringsforslagene er foranlediget af afbrydelsen af tredje  

 behandling den 25. marts 2004.
I lovforslaget foreslås det, at rentebetalinger og visse  

 kursgevinster vedrørende koncerninterne lån beskattes gennem indeholdelse af  

 en  

 kildeskat på 30 pct.
Efter forslaget skal der ske indeholdelse af  

 kildeskatter,  

 der vedrører tiden fra og med den 1. april 2004.
Det er ikke muligt at kræve indeholdelse af kildeskatter, før  

 lovforslaget er trådt i kraft.
Lovforslaget træder i kraft dagen efter  

 bekendtgørelsen i Lovtidende.
 Vedtages lovforslaget den 30. marts 2004, vil det tidsmæssigt  

 ikke være muligt at få den vedtagne lov stadfæstet og bekendtgjort i  

 Lovtidende  

 den 31. marts 2004, således at loven kan træde i kraft den 1. april 2004.
 Det foreslås derfor, at den del af lovforslaget, der vedrører  

 indeholdelse af kildeskat af renter og visse kursgevinster, først får  

 virkning  

 for renter og kursgevinster, der vedrører tiden fra og med dagen efter  

 bekendtgørelsen i Lovtidende, og som udbetales eller godskrives dagen efter  

 bekendtgørelsen i Lovtidende eller senere.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
En oversigt over Folketingets sammensætning er optrykt i  

 tillægsbetænkningen.
Der gøres opmærksom på, at et flertal eller et mindretal  

 i  

 udvalget ikke altid vil afspejle et flertal/mindretal ved afstemning i  

 Folketingssalen.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Sophie Hæstorp Andersen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
