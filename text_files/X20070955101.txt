Moms  forsorgshjems aktiviteter ansås  

 som levering i nær tilknytning til social forsorg og bistand Spørgsmål Svar Beskrivelse af de faktiske forhold Forsorgshjemmet  

 A ønsker at foretage delvis momsfradrag for omkostninger i forbindelse med  

 renovering  

 og nyopførelse af institutionens sovebygninger.
Der ønskes delvis fradragsret  

 i  

 medfør af reglerne i momslovens § 39, på det grundlag, at de pågældende  

 lokaler  

 skal anvendes delvis til momspligtige, delvis til momsfri aktiviteter, idet  

 bygningerne indrettes således, at de dårligste beboere kan udføre momspligtig  

 produktion på deres værelser.
Fradragsretten ønskes i den forbindelse opgjort  

 ud fra en omsætningsfordeling efter principperne i momsloven § 38, stk.  

 1. A  

 ønsker i den forbindelse en  

 stillingtagen til, om fradrag er udelukket, idet lokalerne skal anses som  

 bolig  

 for virksomhedens personale, jf. momslovens § 39, stk. 2, nr. 1, herunder om  

 institutionens beboere skal anses som virksomhedens personale (spørgsmål 1),  

 og  

 værelserne skal anses som bolig (spørgsmål 2). Spørger anmoder kun om  

 besvarelse af spørgsmål 2, såfremt SKAT anser beboerne på A som personale.
Det fremgår, at  

 forsorgshjemmet A er en selvejende institution, der drives med det formål, at  

 huse hjemløse mænd og sørge for, at de om muligt bliver rehabiliteret.  

 Hjemmet  

 støttes af Socialministeriet og er omfattet af bekendtgørelse af lov om  

 social  

 service, LBK nr. 699 af 07/06/2006 §§ 94 og 132, stk. 1. (fra 1. januar 2007  

 LBK nr 929 af 05/09/2006, §§110 og 178, stk. 1) som omhandler botilbud til  

 personer med særlige sociale problemer.
Hjemmet er således en boform efter  

 servicelovens § 110, med aktiviteter i form af social forsorg, og særligt  

 tilrettelagt beskæftigelse (beskyttet beskæftigelse, den sociale servicelovs  

 §  

 103). A's hovedaktivitet er derfor momsfritaget, jf. momslovens § 13, stk. 1,  

 nr. 2.
A forsorgshjem  

 har som følge af aktiviteterne et bygningskompleks, hvor beboerne kan opholde  

 sig, mens de befinder sig på A.
Disse bygninger skal nu renoveres.
Det  

 eksisterende bygningskompleks har værelser på  

 7 m2  

 og er meget nedslidt.
A har fra Socialministeriet  

 modtaget en bevilling på ca. 9 mio. kr. blandt andet til ombygning af det  

 eksisterede bygningskompleks og til opførelse af en ny bygning til samme  

 formål.
Bygningerne indrettes med en række værelser med tilhørende bad samt  

 et  

 fællesareal på hver etage, hvor beboerne kan opholde sig og har mulighed for  

 at  

 købe kaffe/the og lignende fra automater.
Endvidere er der i kælderen, i det  

 eksisterede bygningskompleks, et møntvaskeri.  

  

    

  

 I forbindelse med den egentlige socialforsorgsaktivitet aktiveres beboerne i  

 en  

 række aktiviteter inden for landbrugs- og værkstedsproduktion.
Efter  

 renoveringen af bygningerne skal der endvidere ske aktivering af de dårligst  

 fungerende mænd i værelserne.
Bygningen bliver forsynet med rampe og  

 elevator,  

 så der kan bringes råvarer op til beboerne.
Det fremgår, at spørgeren hidtil  

 har anset landbrugs- og værkstedsproduktionen som momspligtig, og hjemmet  

 fratrækker købsmoms vedrørende disse aktiviteter fuldt ud.
Om institutionen  

 oplyses videre, at der ved ankomst til hjemmet udfyldes en  

 indskrivningsformular,  

 hvor beboerne skriver under på, at de vil overholde de regler for adfærd, der  

 er gældende på A.
En del af denne adfærd er, at udføre arbejde til gavn for  

 driften af A.
Det oplyses, at aktiveringen er omfattet af ordningen om  

 virksomhedspraktik jf. bekendtgørelse af lov om en aktiv  

 beskæftigelsesindsats,  

 LBK nr. 685 af 29/06-2005, § 45, stk.  

 3. A  

 udbetaler med hjemmel i denne bestemmelse et  

 beskæftigelsestillæg på ca. 11 kr. i timen til mændene for deres deltagelse i  

 virksomhedspraktikken.
Alle produktioner udføres helt eller delvist af  

 beboerne  

 i særligt tilrettelagt beskæftigelse.
Det udbetalte er det, som hjemmet efter  

 lovgivningen har mulighed for at udbetale, og det udgør 40 % af provenuet.
Af den gældende  

 driftsoverenskomst med Socialministeriet, ud fra hvilken forsorgshjemmet får  

 tildelt driftstilskud over finansloven fremgår, at hjemmets formål er at  

 tilbyde ophold til mænd der er hjemløse, eller som ikke kan tilvænne sig det  

 almindelige samfundsliv, jf. hjemmets vedtægt.
Der fremgår endvidere følgende  

 af driftsoverenskomsten:
"§ 1.  

 A  har 66 pladser.
Væsentlige ændringer af antallet af pladser kræver  

 godkendelse fra Socialministeriet.
Der er endvidere et antal pladser, 47 pr.  

 1.  

 januar 2003, i bygninger der er stillet til rådighed af Støttefonden for A.  

 Ved  

 længerevarende ophold bruges disse pladser som sidste trin før udflytning til  

 egen bolig eller - når tilpasning til samfundet ikke er mulig - som permanent  

 hjem.
 § 2. Optagelse  

 kan ske ved egen henvendelse, ved henvisning fra offentlige myndigheder eller  

 fra andre tilsvarende institutioner.  

  

 Afgørelse om optagelse træffes af hjemmets ledelse.
 § 3. For ophold  

 i hjemmet betales i overensstemmelse med reglerne i lov om social service.  

 Betaling  

 sker til hjemmet.
 § 4.  

 Bestemmelser i serviceloven der vedrører forholdet mellem brugeren og A,  

 ændrer  

 ikke ved denne overenskomst.
§ 5. Staten yder  

 tilskud til dækning af hjemmets driftsunderskud inden for den beløbsramme der  

 fastsættes på de årlige finanslove ..." A har afgivet  

 supplerende oplysninger om arbejdet på institutionen, betaling for ophold mv.  

 Det anføres, at hjemmet som det fremgår af den sociale servicelovs § 94  

 (110),  

 skal være til stede for de medborgere, der af sociale årsager midlertidigt  

 ikke  

 kan opholde sig i egen bolig.
Hjemmet skal yde aktiverende støtte, omsorg og  

 efterfølgende hjælp.
Det anføres, at det man yder i sovebygningen, til en  

 pris  

 af kr. 3.100 pr. måned, er en social ydelse og ikke et lejemål, og derfor er  

 lejeloven ikke gældende i sovebygningen.
Det oplyses, at  

 mændene ved ankomst til hjemmet indkvarteres i herbergsafdelingen, hvor evt.  

 afrusning  

 eller afgiftning finder sted, og efter den første sociale afklaring kommer de  

 videre til sovebygningen.
Det oplyses, at arbejdstræningen er et meget  

 centralt  

 pædagogisk virkemiddel i forbindelse med den rehabilitering, der skal ske  

 gennem opholdet, og at hjemmet har valgt at gøre træningen så  

 arbejdsmarkedslignende som muligt.
Alle deltager, og sigtet er, at beboerne  

 kan  

 være med ude på værkstederne og ikke kun på værelserne.
Produktion på  

 værelserne er begrundet i vigtigheden af, at beboerne bliver trænet i at  

 arbejde og får afdækket restarbejdsevnen.
Der er tale om montageopgaver, da  

 netop disse er særligt velegnede til at tage med hjem for de meget syge  

 beboere.
Det er i montageproduktionen, de fleste beboere er beskæftiget.
At  

 hjemmet  

 tillader produktion på værelserne skyldes, at der er en del mænd, der ikke  

 rummer at have andre mennesker omkring sig.
Hvis man f.eks. har siddet i  

 fængsel i en årrække er evnen til socialt samvær ofte forsvundet.
Når man har  

 lært at arbejde skal man lære at begå sig social, og til sidst skal man lære  

 at  

 bo alene, hvilket sker i A's støttefonds udflytterboliger, hvor der ikke  

 tillades nogen produktion.
Betalingen på  

 3.100 kr. om måneden for at bo i sovebygningen/bygningerne dækker social  

 omsorg, sygepleje, særlig tilrettelagt aktivering, socialvejledning, kost og  

 logi osv.
Spørger anfører, at dette ikke kan sammenlignes med hjemmets  

 støttefonds boliger, der typisk er 1.000 kr. billigere end sovebygningen,  

 meget  

 større, og i højere grad bolig i lejelovens forstand, hvor man betaler  

 husleje,  

 hvortil der kan søges boligsikring.
I sovebygningen kan man derimod ikke få  

 boligsikring, da det ikke er en bolig i lejelovens forstand.
Den praktiske  

 betaling  

 for opholdet foregår på den måde, at kommunen fremsender mændenes  

 kontanthjælp  

 eller pension til hjemmet, og mændene får det resterende, når de 3.100 kr. er  

 betalt.
Det anføres, at betalingen i princippet også kunne foregå ved at  

 kommunen udbetalte til mændene selv, som derefter betalte til hjemmet, men  

 at hjemmet af forskellige årsager administrerer deres penge.
 Det oplyses  

 videre, at der i den nye bygning er installeret person/varelift så man er i  

 stand til at håndtere paller og kasser, og at værelserne er næsten dobbelt så  

 store som de gamle på  

 7 kvadratmeter, så det er  

 nemmere at være på værelset med de montageproduktioner, hjemmet tillader.
 Det anføres, at  

 formålet med den nye bygning dels er at have et sted hvor man kan  

 trænes i at bo, for senere at være i stand til at flytte i egentlig bolig på  

 lejevilkår efter lejelovens bestemmelser, dels at have et sted hvor man kan  

 trænes i at arbejde, for senere at være i stand til at arbejde på almindelige  

 vilkår i en virksomhed, samt at have et sted hvor man kan optræne almindelig  

 social adfærd, så man senere kan flyttes ud i almindelige sammenhænge med  

 egen  

 bolig.
Forstanderen for  

 hjemmet tilføjer, at der blandt hans kolleger fra andre forsorgshjem ikke er  

 andre, der kender til at skulle betale moms af byggerierne, hverken hvor man  

 aktiverer eller indkvarterer.
Af A's bygninger betragter man således  

 sovebygning, landbrugs- og værkstedsbygninger, hovedbygning, men ikke  

 forstanderlejligheden, som omfattet af den sociale servicelovs § 94 (nu §  

 110).  

 Det anføres, at man er klar over, at A's støttefonds bygninger generelt, og  

 A's  

 medarbejderboliger, ikke er omfattet af momsloven, og der beder man ikke om  

 momsrefusion.
 Spørger har  

 supplerende oplyst, at A er underlagt samme regler som kommunerne, når de  

 laver  

 særlig beskæftigelse, og at hjemmet således ikke må være  

 konkurrenceforvridende  

 ved udøvelse af virksomheden.
 Det fremgår  

 endvidere af den sociale servicelov, kapitel 19 om bl.a. omhandler beskyttet  

 beskæftigelse til personer med betydelig nedsat fysisk eller psykisk  

 funktionsevne eller særlige sociale problemer, § 106, at produktioner ved  

 beskyttet beskæftigelse ikke må påføre andre virksomheder ubillig  

 priskonkurrence.
 Det er oplyst,  

 at hjemmets bevillingsmidler anvendes i produktionsvirksomheden efter behov,  

 f.eks. til indkøb af driftsmidler og ansættelse af medarbejdere mv. efter  

 behov.
 Det fremgår af  

 finansloven, at bevillingerne til A i 2005 udgør 13,9 mio., inkluderende  

 satspuljemidler på 9 mio. kr., til renovering af beboelsesafsnittet, og for  

 2006 og 2007 udgør bevillingen 5,9 mio. pr. år, ligesom der er budgetteret  

 med  

 ca. tilsvarende beløb i 2008 og 2009.
Det fremgår af  

 tilskudsbrev af 12. maj 2005 fra Socialministeriet til A, at der er bevilget  

 9  

 mill. til renovering af A, og at bevillingen alene må anvendes til de formål  

 og  

 aktiviteter, der fremgår af ansøgningen.
Bevillingen må således alene  

 anvendes  

 med 2/3 til renovering af beboelsesafsnit og med 1/3 til savværk og  

 indretning  

 af rum til forarbejdning af kødprodukter, vaskeplads og siloanlæg.
Spørger har  

 fremlagt regnskaber i form af sine årsrapporter for årene 2004 og 2005. Det  

 fremgår heraf, at A har årlige udgifter på ca. 8 mill. kr., hvoraf ca. 6,5  

 mill, går til lønninger, og ca. 1,5 mill. går til A's drift.
Udgifterne  

 dækkes  

 dels af beboerbetalinger på ca. 2 mill. kr. dels af statstilskud på knap 6  

 mill. kr.
Nettoindtægter fra værksteder og landbrug (eksklusive lønninger)  

 bidrog med ca. 400.000 i 2005 og ca. 1,6 mill. kr. i 2004. Hjemmet har gennem  

 årene kørt med et mindre driftsunderskud, som bl.a. er blevet dækket af  

 tilskud  

 fra Socialministeriet.
Spørgers  

 eventuelle opfattelse ifølge anmodning og bemærkninger til sagsfremstilling Spørger mener,  

 at de stillede spørgsmål skal besvares således:
Spørgers  

 argumentation vedrørende spørgsmål 1 - virksomhedens personale Spørgers  

 repræsentant anfører, at det af § 43 i lov om en aktiv beskæftigelsesindsats  

 fremgår, at virksomhedspraktik ikke anses som et lønmodtagerforhold.  

 Bestemmelsens ordlyd er som følger:
 § 43. Personer i  

 virksomhedspraktik er ikke omfattet af de for lønmodtagere gældende regler  

 fastsat  

 i henhold til eller ved lov eller ved kollektiv overenskomst m.v.
 Stk. 2.  

  

 Personer i virksomhedspraktik er uanset bestemmelsen i stk. 1 omfattet af  

 arbejdsmiljølovgivningen og lov om forbud mod forskelsbehandling på  

 arbejdsmarkedet.
Herudover fremgår  

 det af bemærkningerne i lovforslaget til bestemmelsen, at bestemmelsen har  

 til  

 formål at præcisere, at personen ikke er ansat under virksomhedspraktik.
A  

 skal  

 som følge heraf hverken udarbejde ansættelseskontakter eller indeholde ATP og  

 aktiveringen er ej heller feriepengeberettiget.
Spørgers  

 repræsentant anfører, at det vederlag som udbetales til de hjemløse mænd,  

 ikke  

 kan anses for løn, og at mændene følgelig ikke kan anses som ansat personale,  

 hvilket også fremgår af bemærkningerne til lovforslaget.
Dette er også  

 grunden  

 til, at de udbetalte beskæftigelsestillæg er en offentlig ydelse og der ikke  

 skal betales ATP eller feriepenge.
De aktiverede mænd er således heller ikke  

 i  

 ferielovens forstand anset som værende i et tjenesteforhold.
Det anføres at  

 når  

 en person er aktiveret i virksomhedspraktik er der heller ikke tale om et  

 ansættelsesforhold.  

 Der laves derfor ikke en ansættelsesaftale og de aktiverede mænd har ikke  

 opsigelsesvarsel.
Det anføres, at det også normalt vil være mændenes  

 hjemkommune, der er forpligtet til at udbetale ydelsen som et tillæg til  

 mændenes ordinære sociale ydelser.
Repræsentanten  

 bemærker yderligere, at Østre Landsret i UfR.2005.1429Ø fandt, at der  

  

 hverken  

 havde foreligget et ansættelsesforhold eller tjenesteforhold  

  

 (spørgers  

 fremhævelse) i en sag om ophold på en institution, som tilbød botilbud for  

 personer med særlige sociale problemer.
Institutionen blev ligesom A drevet i  

 henhold til Lov om social service § 94. Som følge af ovenstående kan en  

 person,  

 der er aktiveret i virksomhedspraktikordningen, ikke anses som personale.
Repræsentanten  

 gør gældende, at idet der ikke i momsloven er forhold, der indikerer, at der  

 gælder en anden definition af personale i momslovens forstand end generelt,  

 kan  

 personer aktiveret i virksomhedspraktik heller ikke i momslovens forstand  

 anses  

 som personale.
Momslovens § 39 stk. 2, nr. 1 omfatter derfor ikke de lokaler,  

 der skal ombygges og opføres, og der er derfor som følge heraf heller ingen  

 begrænsning i fradragsretten heraf.
Spørgers  

 argumentation vedrørende spørgsmål 2 - bolig Spørgsmålet  

 består i, hvorvidt de anvendte bygninger kan anses for værende anvendt til  

 bolig/beboelse  

 for personale eller ej.
Som redegjort for under spørgsmål 1 anser spørger  

 ikke  

 beboerne på A som personale, hvorfor det er spørgers opfattelse, at der ikke  

 skal ske nogen begrænsning af fradragsretten for lokalerne efter momslovens §  

 39, stk. 2, nr. 1.
Spørgers  

 repræsentant anfører, at de hjemløse mænd, der skal resocialiseres på A, jf.  

 lov om social service § 94, alene tilbydes midlertidigt ophold.
Opholdet er  

 påtvunget af sociale omstændigheder, idet alternativet er et liv på gaden som  

 hjemløs, ofte med alvorlige misbrugsproblemer.
Til hjemmets aktiviteter har  

 man  

 derfor et bygningskompleks, som er under renovering/udbygning, finansieret af  

 en bevilling fra Socialministeriet.
Efter renoveringen skal der endvidere ske  

 aktivering af de dårligst fungerende mænd i værelserne.
Spørgers  

 repræsentant henviser til, at Østre Landsret i TfS1998.708Ø har truffet  

 afgørelse i en sag om boligbegrebet vedrørende et flygtningecenter.
I denne  

 sag  

 blev lokalerne ikke anset for anvendt til boligformål. Østre Landsret  

 udtalte,  

 at begrebet boligformål findes som en undtagelse (spørges fremhævelse) fra  

 bestemmelsens (momslovens § 51 stk. 1) almindelige hjemmel til frivillig  

 momsregistrering  

 af erhvervsmæssig udlejning af fast ejendom, hvorfor begrebet skal fortolkes  

 snævert (spørgers fremhævning). Sagen omhandlede betingelserne for frivillig  

 registrering for udlejning af fast ejendom, hvor det ikke er muligt at opnå  

 registrering, såfremt en bygning udlejes til boligformål.
Der må  

 imidlertid gælde en tilsvarende fortolkning af begrebet bolig i momslovens §  

 39, stk. 2, nr. 1, da en forskellig fortolkning af boligbegrebet i §§ 39 og  

 51  

 ville indebære, at fradragsretten i udlejningssituationen ikke ville være  

 identisk med fradragsretten ved opførelse og istandsættelse af en ejendom i  

 eget regi.
Boligbegrebet skal som følge heraf fortolkes ens, uanset om der er  

 tale om udlejning af fast ejendom eller anvendelse af bygningen i  

 virksomheden.  

 Det er derfor spørgers opfattelse, at dommens konklusioner også omfatter  

 boligbegrebet i momslovens § 39.
Repræsentanten  

 fremhæver, at dommerne i TfS1998.708Ø ved fortolkningen af boligbegrebet  

 lagde  

 til grund, at der var tale om ophold af midlertidig karakter, påtvunget af  

 ydre  

 omstændigheder.
Det skal bemærkes, at Østre Landsret ikke tillagde det  

 afgørende betydning, at flygtningecentret rent faktisk var de pågældende  

 asylansøgeres eneste opholdssted.
De hjemløse mænd,  

 der skal resocialiseres på A, tager også ophold af midlertidig karakter.
Det  

 er  

 således ikke A's formål at være en permanent bolig for de aktiverede mænd.  

 Dette fremgår direkte af lov om social service § 94, stk. 1:   

  

 "§ 94. Amtskommunen sørger for, at der er det nødvendige antal pladser  

 til  

 midlertidigt ophold i boformer til personer med særlige sociale problemer,  

 som  

 ikke har eller ikke kan opholde sig i egen bolig, og som har behov for  

 botilbud  

 og for tilbud om aktiverende støtte, omsorg og efterfølgende hjælp." Mændene opholder  

 sig på A i perioder fra få uger til flere år.
Mændenes ophold er påtvunget af  

 sociale  

 omstændigheder, idet alternativet er et liv på gaden som hjemløs, ofte med  

 alvorlige misbrugsproblemer.
Højesteret har  

 endvidere i dommen TfS2003.266H (  


  

 SKM2003.91.HR  


,  

 der med samme begrundelse som landsretten stadfæster  


  

 SKM2002.204.VLR  


  

 )  

 afgjort, at der er tale om erhvervsmæssig anvendelse, når en ejendom anvendes  

 som socialpædagogisk opholdsted.
Højesteret mener således ikke, at der er  

 tale  

 om boligformål, når et socialpædagogisk opholdsted anvender en ejendom til  

 ophold som et led i virksomheden.
I den konkrete situation var et stuehus,  

 der  

 oprindeligt havde været beboelse, blevet indrettet til et opholdssted for  

 utilpassede unge.
Dommen omhandler en problemstilling i forhold til  

 ejendomsavancebeskatningsloven, hvor det var diskuteret, hvorvidt der skulle  

 ske beskatning af den ejendomsavance, der opstod i forbindelse med salget af  

 huset.
Dommens konklusioner kan dog efter spørgers opfattelse generelt  

 anvendes  

 i forhold til afgrænsningen af boligbegrebet, idet dommen som sådan tager  

 stilling til erhvervsmæssig anvendelse i forhold til anvendelse til bolig.  

 Der  

 var således ikke tale om bolig, uanset at brugerne boede på stedet.
Spørger henviser  

 endvidere til momsvejledningens bemærkninger i afsnit J.2.2.2 hvor der er  

 oplistet en række momenter, der har indflydelse på vurderingen, om lokalerne  

 kan karakteriseres som virksomhedens lokaler.
Det anføres, at en række af  

 disse  

 momenter også gælder også i forhold til A.
Hjemmet har således indrettet  

 bygningen til midlertidigt ophold, idet der er tale om relativt små værelser.  

 Herudover er lokalerne en driftsmæssig forudsætning for A.
Kan der ikke  

 tilbydes mændene et opholdssted, mens de befinder sig på A, kommer der ganske  

 enkelt ingen mænd.
Endeligt bliver rummene indrettet således, at mændene kan  

 udføre arbejde på værelserne, såfremt de ikke kan deltage i produktionen i  

 A's  

 egentlige produktionsfaciliteter.
Lokaliteterne er  

 således en forudsætning for, og fuldt integreret i, A's aktiviteter, og ikke  

 til boligformål som sådan.
På baggrund af ovenstående, samt de konkrete  

 omstændigheder vedrørende de hjemløses midlertidige ophold på A, er der  

 derfor  

 efter spørgers opfattelse ikke tale om anvendelse af ejendommen til  

 boligformål, jf. momslovens § 39, stk. 2, nr. 1.
Spørgers  

 argumentation vedr. spm. 3 - fradragsret efter en omsætningsfordeling Spørgers  

 repræsentant anfører, at bygningerne skal anvendes til såvel momspligtige som  

 momsfritagne aktiviteter.
Der er konkret tale om momspligtig  

 værkstedsproduktion, vaskeriaktivitet, salg af kaffe og te m.v. samt momsfri  

 social forsorg og bistand, jf. momslovens § 13, stk. 1, nr.  

 2. A  

 har haft stor succes med at forene arbejde med  

 opholdet på A, i forhold til mændenes selvværd og arbejdsevne.
A har derfor  

 besluttet at indrette værelserne, så de dårligst fungerende mænd kan blive  

 aktiveret i værelserne.
Bygningen bliver således forsynet med rampe og  

 elevator, så der kan bringes råvarer op til disse mænd.
Momslovens § 39  

 vedrører opførelse af bygninger, samt ombygnings-, reparations- og  

 vedligeholdelsesarbejder  

 heraf.
I bestemmelsen er der dog ikke taget stilling til den situation, hvor  

 en  

 bygnings lokaler anvendes blandet til såvel momspligtige som momsfritagne  

 aktiviteter.
I  

 momsvejledningens afsnit J.2.2.4 skrives, at hvis et eller flere lokaler  

 anvendes til blandet erhvervsvirksomhed, skal der foretages en fordeling af  

 den  

 beregnede købsmoms på de aktuelle lokaler.
Fordelingen foretages på baggrund  

 af  

 et skøn.
Ved udøvelsen af dette skøn henses normalt til omsætningsfordelingen  

 mellem den momspligtige virksomhed og den momsfri virksomhed.
Fradragsretten  

 beregnes således efter principperne for blandet anvendelse i § 38, stk. 1 og  

 2.
I forlængelse  

 heraf bliver der i momsvejledningen henvist til TfS2000.645LSR.
Kendelsen  

 omhandlede  

 den situation, hvor en opført bygning blev anvendt til såvel momspligtige som  

 momsfrie aktiviteter.
I kendelsen lagde Landsskatteretten derfor til grund,  

 at  

 fradragsretten som følge heraf skulle opgøres efter artikel 17-20 i 6.  

 momsdirektiv, og som følge heraf på grundlag af et skøn over omfanget af de  

 momspligtige aktiviteter der blev udøvet fra de omhandlede bygninger.
I sagen  

 blev skønnet udøvet efter § 38, stk. 1.
 § 38, stk. 2  

 synes imidlertid heller ikke at kunne finde anvendelse i den konkrete  

 situation, idet bygningerne ikke anvendes til virksomheden uvedkommende  

 formål.  

 Det er derfor spørgers opfattelse, at når en bygnings lokaler anvendes  

 blandet  

 til såvel momspligtige som momsfrie formål skal fradragsretten altid opgøres  

 efter momslovens § 38, stk. 1.
 Direktivets  

 artikel 17, stk. 5 samt artikel 19 bestemmer således også, at der skal  

 anvendes  

 et pro rata fradrag, når varer og ydelser anvendes til såvel momspligtige som  

 momsfrie transaktioner, dvs. den almindelige delvise fradragsret efter § 38,  

 stk. 1.
I TfS2000.645LSR  

 henviser Landsskatteretten til EF-domstolens afgørelse i sag C-333/91,  

 Sofitam,  

 og bemærker i forlængelse heraf, at fradragsretten skal opgøres efter et  

 skøn.  

 Det skal dog bemærkes, at Sofitam-sagen omhandlede spørgsmålet om opgørelsen  

 af  

 fradragsretten for omkostninger, som delvis relaterer sig til indtægter, der  

 falder udenfor 6. direktivs anvendelsesområde.
I den konkrete situation  

 indtægter fra udbytte.
Repræsentanten  

 anfører videre, at det derfor er forkert at sige, at fradragsretten skal  

 opgøres efter principperne for blandet anvendelse i § 38, stk. 1 og 2, når  

 lokalerne alene anvendes blandet til momspligtige og momsfrie aktiviteter.
En  

 opgørelse af fradragsretten efter § 38, stk. 2 vil betinge, at der er  

 aktiviteter, der falder uden for momslovens anvendelsesområde eller  

 virksomheden i øvrigt uvedkommende formål.
For de omkostninger  

 A afholder til opførelse og renovering af bygningen, vil fradragsretten  

 derfor  

 efter repræsentantens opfattelse skulle opgøres efter § 38, stk. 1, idet der  

 alene er tale om momspligtige og momsfritagne aktiviteter.
Det vil sige, at A  

 vil have delvis fradragsret for alle byggeomkostninger efter en  

 omsætningsfordeling.
Spørgers  

 argumentation vedrørende momsfritagelse som social forsorg og bistand Spørgers  

 repræsentant har endvidere gjort gældende, at det forhold, at  

 aktiveringsaktiviteterne på værelserne udgør social forsorg og bistand, som i  

 sin helhed er momsfritaget, alene har betydning for den momsmæssige  

 kvalificering af den forsorgsydelse, der leveres til hjemmets brugere.
Dette  

 ændrer imidlertid ikke ved, at aktiveringen også er en del af  

 produktionsaktiviteten  

 på værkstedet, som er en momspligtig virksomhed, og som skaber omsætning til  

 denne.
Det anføres, at det ingen betydning har for den momsmæssige  

 kvalificering af ydelserne, at placeringen i værelserne af produktionen er  

 begrundet i hensynet til brugerne af A.
Den momsmæssige kvalificering skal  

 alene ske på et objektivt grundlag, hvilket har den betydning, at aktivering  

 også udgør produktion i relation til den momspligtige aktivitet, og bygningen  

 anvendes hermed til momspligtige formål.
Det anføres, at hvis man ikke kan  

 anlægge den betragtning, at en aktivitet, som er fritaget efter § 13, kan  

 have  

 en tilknytning til momspligtige aktiviteter, bliver konsekvensen, at  

 fradragsretten  

 afskæres i forhold til omkostninger, som anvendes til momspligtige  

 aktiviteter,  

 og momsen på indkøb til brug for momspligtige aktiviteter vil belaste den  

 momspligtige virksomhed, hvilket strider mod neutralitetsprincippet.
Spørgers  

 repræsentant anfører endvidere, at A's aktiviteter, herunder møntvaskeri og  

 levering af drikkevarer, ikke kan anses som momsfritagne som i nær  

 tilknytning  

 til social forsorg og bistand.
Man henviser i den forbindelse til flere domme  

 fra EF-domstolen vedrørende spørgsmålet.
Der henvises til præmis 18 i de  

 forende sager C-394/04 og 395/04 Ygeia, hvoraf det fremgår, at alene  

 biydelser,  

 d.v.s. ydelser, som er sekundære i forhold til hovedydelsen, hvilken i  

 sagerne  

 var hospitalsbehandling og pleje, kan omfattes af begrebet "i nær  

 tilknytning til", og dermed være omfattet af fritagelsen.
Der henvises  

 til, at møntvaskeri og levering af drikkevarer er selvstændige ydelser, som  

 brugerne efterspørger som mål i sig selv, og som derfor skal kvalificeres  

 selvstændigt efter momsloven, som momspligtige efter momslovens hovedregel om  

 momspligt i § 4. Der henvises i samme forbindelse til præmisserne 28-31 i  

 C-349/96, Card Protection Plan.
Endvidere  

 anføres, at leverancerne for at være omfattet af momsfritagelsen skal være  

 uomgængeligt  

 nødvendige for at nå målet som forfølges med fritagelsesbestemmelsen  

 vedrørende  

 social forsorg og bistand.
Der henvises nærmere til præmisserne 22-25 i  

 Ygeia-dommen og til præmis 25 i C-415/04, Stichting Kinderopvang Enschede.  

 Det  

 anføres, at vaskeriydelser og drikkevarer fra automater kan anses for nyttige  

 og endda hensigtsmæssige leverancer, men at de under henvisning til de nævnte  

 domme ikke kan anses som uomgængeligt nødvendige for at nå målet med  

 forsorgsaktiviteten.
Der henvises videre til sag C-287/00, Kommissionen mod  

 Tyskland, præmis 48-49, hvor domstolen om et universitets forskningsaktivitet  

 udtalte, at denne var nyttig for universitetsundervisningen, men ikke  

 uomgængeligt nødvendig for at nå målet med at uddanne studerende til at udøve  

 en erhvervsmæssig beskæftigelse.
Endelig henvises til Ygeia-dommens præmis  

 29,  

 og at domstolen i denne sag om et hospitals leverancer af teletjenester og TV  

 udtalte, at tjenesteydelser som kunne forbedre komforten og velværet for  

 patienterne som udgangspunkt ikke kunne udgøre ydelser i nær tilknytning til  

 hospitalsbehandling og pleje.
 Endvidere  

 henvises til C-415/04, Stichting Kinderopvang Enschede, præmis 27. I dommen  

 ansås en institutions formidlingsydelser mellem forældre og dagplejere alene  

 for at være uomgængeligt nødvendige for gennemførelsen af  

 kvalitetsbørnepasning, hvis institutionens oplæring og kontrol af dagplejerne  

 samlet bidrog til en sikring af, at forældrene alene kunne vælge kompetente  

 og  

 pålidelige dagplejere, og dermed medførte en højnelse af børnepasningens  

 kvalitet.
 Det anføres  

 yderligere, at hjemmets brugere kan vælge at få deres tøj vasket af hjemmet  

 mod  

 en betaling på 25 kr. pr. uge incl. moms, og at SKAT har anset denne ydelse  

 som  

 momspligtig.
 Endelig henvises  

 til momsnævnets afgørelser 1970,292 og 77,495, hvori ungdomsklubber ansås for  

 at være momspligtige af mad- og drikkevarer.
Vareproduktion  

 på værelserne Spørgers  

 repræsentant anfører, at SKAT har indstillet, at leverancer af producerede  

 varer til tredjemand fra A skal anses som omfattet af momsfritagelsen for  

 social forsorg og bistand, idet argumentationen er, at produktionen på  

 værelserne har en så snæver tilknytning til den sociale forsorgsydelse, at  

 der  

 er tale om aktiviteter der er momsfritagne.
Repræsentanten anser denne  

 konklusion for forkert.
Repræsentanten  

 anfører, at der skal tages stilling til, om momsfritagelsesbestemmelserne  

 generelt  

 kan strækkes til at omfatte en levering til tredjemand.  Forholdet i den  

 konkrete sag er, at mændene på A bliver beskæftiget med arbejdstræning i  

 forskellige former.
Selve arbejdstræningen er momsfri.
Spørgsmålet er  

 imidlertid om den vareproduktion arbejdstræningen giver anledning til, også  

 er  

 omfattet af momsfritagelsen, når den sælges til tredjemand.
Det er  

 repræsentantens opfattelse at et sådan varesalg er momspligtigt.
Det anføres,  

 at EF-domstolen har taget stilling hertil i sagen C-287/00, som omhandlede et  

 tysk universitets salg af forskningsydelser til tredjemand, hvor de studerede  

 havde deltaget i denne forskning i forbindelse med undervisningen (som i sig  

 selv var momsfritaget). Spørgsmålet i sagen var, om denne leverance skulle  

 anses som omfattet af momsfritagelsen for undervisning.
EF-domstolen anså  

 leverancen som momspligtig.
Dette anser repræsentanten for en fuldstændig  

 analog situation til den foreliggende sag.
Det anføres, at i  

 EF-domstolsafgørelsen leverer universitetet en momsfritagen  

 undervisningsydelse  

 til de studerende.
Tilrettelæggelsen af undervisningen giver plads til, at  

 der  

 sker en produktion af forskellige forskningsydelser, som sælges til  

 tredjemand  

 (mod vederlag). I A's tilfælde leverer institutionen en momsfritagen social  

 forsorgsydelse til mændene.
Tilrettelæggelsen af den sociale forsorgsydelse  

 (arbejdstræningen) giver plads til, at der sker en produktion af forskellige  

 varer, som sælges til tredjemand (mod vederlag). I afgørelsen fra  

 EF-domstolen  

 anses tredjemandsydelsen/salg af forskningsydelser mod vederlag som  

 momspligtige.
Domstolen siger  

 således, at fritagelsen er betinget af, at leveringen er en uomgængelig  

 nødvendighed for at nå den fritagne aktivitets mål, hvilket ikke var  

 tilfældet  

 i den foreliggende sag.
Den fritagne aktivitets mål kunne også nås uden at  

 gennemføre forskningsprojekter mod vederlag.
I generaladvokatens forslag til  

 afgørelse fremhæves endvidere, at en ydelse kun kan anses for fritaget som  

 leveret i nær tilknytning til den momsfritagne hovedydelse, hvis den er  

 direkte  

 og nært knyttet til den momsfri hovedydelse, samt at denne er et middel til  

 at  

 udnytte tjenesteyderens hovedydelse på bedst mulige betingelser.
På den anden  

 side siger generaladvokaten at en ydelse er momspligtig, hvis den har et  

 formål  

 i sig selv, og udføres mod vederlag.
Repræsentanten  

 anfører, at hvis man overfører disse præmisser på nærværende sag, vil  

 levering  

 af de producerede varer til tredjemand utvivlsomt være momspligtig.
Det  

 anføres, at leverancen ikke i sig selv har nogen relation til den momsfri  

 forsorgsydelse.
Om de fremstillede varer derfor bliver solgt mod vederlag til  

 tredjemand eller smidt væk, har ingen som helst indflydelse på kvaliteten af  

 A's arbejdstræning.
Det anføres, at salget til tredjemand derfor alene har et  

 formål i sig selv, hvilket er at give A yderligere indtægter, hvorfor salget  

 er  

 momspligtigt.
 Repræsentanten  

 kommenterer videre, at SKAT anfører, at aktiviteten på værelserne må anses  

 for  

 grundlæggende for hjemmets sociale forsorgsarbejde, og dermed uomgængeligt  

 nødvendig for at nå målet med den sociale forsorgsaktivitet som hjemmet  

 udøver,  

 samt at den pædagogik og rehabiliteringsmetode, som hjemmet anvender, ikke  

 ses  

 at kunne gennemføres på anden måde.
Repræsentanten  

 bemærker hertil, at der ingen sammenhæng er mellem det socialpædagogiske  

 virkemiddel  

 - arbejdstræning - og det efterfølgende salg af de varer som arbejdstræningen  

 kaster af sig.
I forhold til spørgsmålet om pædagogikken kunne gennemføres på  

 anden måde, må det dermed helt entydigt siges, at arbejdstræning utvivlsomt  

 ville kunne gennemføres på nøjagtigt samme niveau uanset at varerne herfra  

 ikke  

 blev solgt til tredjemand.
Endvidere  

 bemærker repræsentanten, at A ikke tidligere haft mulighed for at anvende den  

 socialpædagogiske effekt af arbejdstræning på værelserne.
Det er først i  

 forbindelse med ombygningen at muligheden er opstået for at beskæftige de  

 svageste mænd på værelserne, idet værelserne tidligere var for små.
På A, som  

 så mange andre steder, har man tidligere tilrettelagt den sociale  

 forsorgsaktivitet  

 uden dette virkemiddel for de svageste mænd - og dette har også fungeret.
Endelig bemærker  

 repræsentanten, at A har valgt at der skulle ske arbejdstræning på  

 værelserne.  

 A har haft en række overvejelser herom, idet der også er modstående hensyn  

 der  

 taler imod en sådan arbejdstræning på værelset.
Der således blandt andet et  

 risiko for at arbejdstræning på værelset kan "holde" nogle af  

 mændene  

 på værelserne for lang tid, i strid med institutionens pædagogik om at styrke  

 mændenes sociale kompetencer.
SKATs  

 indstilling og begrundelse Idet spørgsmål 1  

 og 2 forudsætter, at der foreligger fradragsret efter momsloven, tager SKAT  

 først stilling til spørgsmål 3, der omhandler, hvorvidt forsorgshjemmet har  

 delvis fradragsret efter momslovens § 38, stk. 1. Da SKAT indstiller, at der  

 svares nej til spørgsmål 3, bortfalder spørgsmål 1 og 2.
Spørgsmål 3 SKAT indstiller,  

 at der svares nej til spørgsmål 3. Forsorgshjemmet kan således ikke anses for  

 at kunne udøve delvis fradragsret efter momslovens § 38, jf. § 39, eller  

 andre  

 fradragsregler i momslovens kapitel herom, vedrørende det omhandlede byggeri.
I henhold til  

 momslovens § 13, stk. 1, nr. 2, er følgende fritaget for moms:  

  

    

  

 "Social forsorg og bistand, herunder sådan, som præsteres af børne- og  

 ungdomsinstitutioner og institutioner inden for ældreområdet, samt levering  

 af  

 varer og ydelser med nær tilknytning hertil."  

  

    

  

 Af forarbejderne til bestemmelsen i momslovens § 13 fremgår, at de heri  

 indeholdte fritagelser er fastsat i overensstemmelse med 6. momsdirektiv (6.  

 momsdirektiv er pr. 1. januar 2007 afløst af direktiv 2006/112/EF). Det  

 gældende direktivs afsnit IX, kapitel 2, artikel 132 (6. momsdirektiv, art.  

 13,  

 punkt A) indeholder en række fritagelser til fordel for visse former for  

 virksomhed  

 af almen interesse.
Af bestemmelsens litra g og h fremgår nærmere:  

  

    

  

 "g) tjenesteydelser og levering af goder med nær tilknytning til social  

 bistand og social sikring, herunder sådanne, som præsteres af alderdomshjem,  

 af  

 offentligretlige organer eller af andre organer, der er anerkendt af den  

 pågældende medlemsstat som foretagender af almennyttig karakter;  

  

 h) tjenesteydelser og levering af goder med nær tilknytning til beskyttelse  

 af  

 børn og unge, som præsteres af offentligretlige organer eller andre organer,  

 der er anerkendt af den pågældende medlemsstat som foretagender af  

 almennyttig  

 karakter." Af artikel 134  

 (tidligere artikel 13, punkt A, stk. 2, litra b), fremgår videre:
"Levering  

 af varer og ydelser omfattes ikke af de i artikel 132, stk. 1, litra b), g),  

 h), i), l), m) og n), fastsatte fritagelser i følgende tilfælde:  

  

 a) såfremt transaktionerne ikke er uomgængelig nødvendige for udførelsen af  

 de  

 transaktioner, der er fritaget for afgift  

  

 b) såfremt transaktionerne hovedsageligt tager sigte på at give organet  

 yderligere indtægter ved udførelse af transaktioner i direkte konkurrence med  

 momspligtige erhvervsvirksomheder." EF-domstolen har  

 i en række domme taget nærmere stilling til, hvordan begrebet "ydelser i  

 nær tilknytning til" skal forstås, både i relation til bestemmelserne om  

 momsfritagelsen for undervisning, hospitalsbehandling og pleje, samt social  

 forsorg og bistand.
I EF-dommen, sag  

 C-415/04, Stichting Kinderopvang Enschede, var spørgsmålet om  

 formidlingsydelser  

 mellem forældre til et barn i pleje og dagplejere, var momsfritaget som  

 ydelser  

 med nær tilknytning til social bistand og social sikring, til beskyttelse af  

 børn eller unge og/eller til uddannelse af børn og unge.
Domstolen fastslog,  

 at  

 ydelser eller varer i nær tilknytning kun kan leveres af den, der leverer den  

 momsfritagne hovedydelse, hér den sociale forsorgsydelse.
For det andet  

 skulle  

 ydelsen være nødvendig for modtagelsen af hovedydelsen, som var børnepasning,  

 og endelig måtte leverancen ikke hovedsageligt tage sigte på at give  

 leverandøren yderligere indtægter i konkurrence med andre, der skal svare  

 moms.
Endvidere kan  

 henvises til EF-domstolens dom i sagerne C -394/04 og 395/04 Ygeia, som  

 vedrørte et græsk privathospitals levering af teleydelser og TV mv. til  

 patienter og pårørende.
Det fremgår af dommens præmis 25, at det følger af  

 formålet med fritagelsesbestemmelsen, at kun ydelser, der logisk ligger  

 indenfor rammerne af hospitalsbehandling og pleje, og som udgør et nødvendigt  

 led i leveringen af disse ydelser, og som er uomgængeligt nødvendige for at  

 nå  

 de terapeutiske mål, der forfølges med ydelserne, er ydelser "i nær  

 tilknytning til" i bestemmelsens forstand.
Af præmis 35 fremgår, at der  

 kun kan være tale om levering i nær tilknytning til hospitalsbehandling, hvis  

 disse ydelser er uomgængeligt nødvendige for at nå de terapeutiske mål, der  

 forfølges med hospitalsbehandlingen og plejen, og ikke hovedsageligt tager  

 sigte på at give leverandøren af disse ydelser yderligere indtægter ved  

 udførelse af transaktioner i direkte konkurrence med handelsforetagender, som  

 skal svare moms.
Det fremgår videre, at en fastlæggelse af, om de leverede  

 ydelser opfylder disse betingelser, skal afgøres under hensyn til samtlige  

 omstændigheder i det konkrete tilfælde, og i givet fald til indholdet af de  

 lægerecepter, der er udstedt for de pågældende patienter.
I dommen  

 C-76/99, Kommissionen mod Frankrig, præmis 23, fremgår, at begrebet ydelser i  

 nær tilknytning til hospitalsbehandling og pleje ikke skulle fortolkes  

 særligt  

 indskrænkende, idet fritagelsen af transaktioner i nær tilknytning til skal  

 sikre, at der ikke sker en fordyrelse af den fritagne ydelse som følge af  

 beskatning.
Det fremgår videre i præmis 24, at det ved vurderingen må tages i  

 betragtning, hvad formålet med ydelsen er, i dette tilfælde, om der var tale  

 om  

 et behandlingsformål.
 I dommen  

 C-287/00, Kommissionen mod Tyskland, fastslog domstolen, at der var momspligt  

 vedrørende et universitets udførelse af forskningsprojekter for  

 erhvervslivet.  

 Som begrundelse herfor anføres bl.a. i præmis 48, sidste led, at en række  

 uddannelsesinstitutioner på universitetsniveau kunne nå deres  

 uddannelsesmæssige formål uden at udføre forskningsprojekter mod vederlag, og  

 at tilknytningen mellem universitetsundervisningen og erhvervslivet også  

 kunne  

 sikres på anden måde.
Det er i  

 nærværende sag oplyst, at de bygninger, sagen omhandler, skal anvendes til  

 husning af A's beboere, som er hjemløse mænd.
Hjemmets formål er således  

 ifølge  

 dets vedtægt at tilbyde ophold til mænd der er hjemløse, eller som ikke kan  

 tilvænne sig det almindelige samfundsliv.
Det er endvidere oplyst, at A's  

 aktivitet er omfattet af lov om social service, §§ 94 og 132, stk. 1 (fra 1.  

 januar den sociale servicelovs §§110 og 177, stk. 1, nr. 5, lovbekendtgørelse  

 nr. 929 af 5. september 2006).
 Det fremgår  

 nærmere af disse bestemmelser, at kommunalbestyrelserne (hidtil amterne) er  

 forpligtede til at tilbyde ophold i boformer til personer med særlige sociale  

 problemer, som ikke har eller ikke kan opholde sig i egen bolig, og som har  

 behov for botilbud og tilbud om aktiverende støtte, omsorg og efterfølgende  

 hjælp.
Det fremgår  

 nærmere af sagen, at udgifterne for så vidt angår A betales af kommunerne i  

 henhold til den sociale servicelov, samt af driftstilskud fra staten, i  

 henhold  

 til en driftsoverenskomst.
Det fremgår endvidere, at institutionen har 62  

 døgnpladser.
Endelig fremgår det, at Socialministeriet har bevilget 9 mio.  

 kr.  

 til den omhandlede renovering/nybyggeri.
 A leverer  

 således en social forsorgsydelse, og er dermed omfattet af momsfritagelsen i  

 momslovens § 13, stk. 1. nr. 2.
Det er SKATs  

 opfattelse, at udgifterne til renovering af eksisterende og opførelse af nye  

 bygninger  

 til husning af A's beboere, må anses for udelukkende at vedrøre A's sociale  

 forsorgsaktivitet med at tilbyde boformer til personer med særlige sociale  

 problemer.
Den produktion, som måtte foregå på de pågældende værelser, som  

 primært er til boligformål, må anses for at have en så snæver tilknytning til  

 den sociale forsorgsydelse, at der er tale om aktiviteter, der er  

 momsfritagne  

 efter § 13, stk. 1, nr. 2, som i nær tilknytning til social forsorg og  

 bistand.  

 Aktiviteten på værelserne må, ud fra det oplyste om forsorgshjemmets metode  

 til  

 rehabilitering af meget syge beboere gennem aktivering på deres værelser,  

 anses  

 for grundlæggende for hjemmets sociale forsorgsarbejde, og dermed  

 uomgængeligt  

 nødvendig for at nå målet med den sociale forsorgsaktivitet, som hjemmet  

 udøver.
Den pædagogik og rehabiliteringsmetode, som hjemmet anvender, ses  

 ikke  

 at kunne gennemføres på anden måde.
Det arbejde som beboerne udfører på deres  

 værelser ses således ikke at skulle udgøre et objekt for momspålæggelse, men  

 at  

 skulle anses som momsfritaget efter fritagelsesbestemmelsen vedrørende social  

 forsorg og bistand.
Der henvises  

 nærmere til, at rehabiliteringsmetoden omfatter, at beboerne med deres  

 arbejdskraft skal indvilge i at bidrage til driften af hjemmet, hvilket må  

 antages at danne en meningsfuld ramme for de pågældendes ophold på stedet.
At  

 det er valgt at have produktionsaktivitet på værelserne er endvidere efter  

 det  

 oplyste begrundet i en højnelse af kvaliteten af den sociale forsorgsydelse  

 overfor  

 beboerne, som ikke ses at kunne opnås på anden måde.
 Der henvises  

 yderligere til, at A er en selvejende institution, som ikke arbejder med  

 gevinst for øje, og som i sin produktionsaktivitet ikke må være  

 konkurrenceforvridende i forhold til andre virksomheder.
 Endelig henvises  

 til, at beskyttet beskæftigelse til personer med betydelig nedsat fysisk  

 eller  

 psykisk funktionsevne eller særlige sociale problemer er et lovpligtigt  

 socialt  

 tilbud fra det offentlige, hjemlet direkte i den sociale servicelovs kapitel  

 19.
Aktiviteter i  

 form af møntvaskeri og salg af drikkevarer fra automater, må anses som  

 ydelser  

 leveret i nær tilknytning til den sociale forsorg og bistand, som  

 institutionen  

 leverer, idet der henses til, at der er tale om et bo- og døgntilbud for  

 hjemmets brugere.
Det må således anses som et naturligt og integreret led i  

 hjemmets forsorgsaktivitet og ligge indenfor den logiske ramme for et sådant  

 botilbud, dels at beboerne har faciliteter til tøjvask, og at de kan købe  

 kaffe  

 og te mv. fra automater.
For så vidt  

 angår tøjvask fremgår det af bekg. nr. 1387 af 12. december 2006 om betaling  

 for botilbud efter den sociale servicelov mv., § 2, at betaling for vask  

 anses  

 som en integreret del af botilbudet ved kommunernes fastsættelse af brugernes  

 betaling for botilbuddet.
Levering af vaskefaciliteter ses endvidere som en  

 naturlig og integreret del af den sociale forsorgsaktivitet, idet det efter  

 det  

 oplyste er et væsentligt element i hjemmets botilbud, at beboerne trænes i at  

 bo alene, og vende tilbage til et normalt liv.
For så vidt  

 angår hjemmets levering af drikkevarer i form af salg af kaffe og te mv. fra  

 automater bemærkes yderligere, at A's aktiviteter omfatter alkoholafvænning,  

 og  

 at der som led i den sociale forsorgsarbejde efter det oplyste i sagen  

 håndhæves et alkoholforbud på institutionen.
Det ses derfor i særlig grad  

 nødvendigt for netop denne type forsorgsaktivitet, at beboerne har mulighed  

 for  

 at købe kaffe og te mv. fra automater.
 Da aktiviteterne  

 i de pågældende bygninger således ikke kan henføres til momspligtig  

 aktivitet,  

 har A ikke fradragsret for moms af indkøb af varer og ydelser til brug for  

 opførelse og renovering af de pågældende bygninger.
Skatterådets  

 afgørelse og begrundelse Skatterådet  

 tiltræder SKATs indstilling.
