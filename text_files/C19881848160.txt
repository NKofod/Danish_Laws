Afgift af lokalradio Indhold Forord Registrering Underretning af toldvæsenet Opgørelse af afgiftsgrundlaget Momspligtig omsætning Gaver, tilskud eller lignende Gaver Tilskud mv Afgiftens størrelse Angivelse og betaling af afgift Afgiftsangivelse Betaling af afgift For sen betaling Restancer Hæftelse for afgift Gebyr Regnskab Faktura mv Bilag for gaver, tilskud mv Vejledning og kontrol Vejledning Toldvæsenets kontrolbeføjelser Lokalradioens opgaver Efterbetaling og skønsmæssig ansættelse Straffebestemmelser Klagevejledning Momsnævnet Bilag Lov om lokalradiofonden Hvor kan De få flere oplysninger? Forord Lokalradiofonden er etableret ved lov nr 376 af 6 juli 1988. Det er  

 fondens formål at yde støtte til lokalradioer med et svagt økonomisk  

 grundlag.
 Loven, der træder i kraft den 1 august 1988, er vedtaget samtidig med en  

 ændring af lov om radio- og fjernsynsvirksomhed, hvorefter der indføres  

 mulighed for reklamer i lokalradioerne.
 Lokalradiofonden finansieres gennem en afgift på 10 pct. af  

 lokalradioernes indtægtsgrundlag.
Rammen for støtte er det beløb, der er i fonden.
Fondens midler fordeles  

 ud fra objektive kriterier om sendetid og på grundlag af oplysninger om den  

 enkelte lokalradios samlede indtægtsforhold.
 Støtteordningen administreres af Udvalget vedrørende Lokal Radio og TV,  

 som er oprettet i henhold til § 15 h i lov om radio- og fjernsynsvirksomhed.
Lokalradioer kan få oplysning om støtteordningen hos det lokale radionævn  

 eller hos Lokalradiofonden.
Trafik- og Kommunikationsministeriet, Anker  

 Heegaards Gade 4, 1503 København V.
 Toldvæsenet varetager administrationen af og kontrollen med  

 afgiftsordningen.
 I de følgende afsnit i vejledningen er der nærmere gjort rede for  

 afgiftsordningen.
 Har De brug for flere oplysninger om afgiftsordningen, er De velkommen til  

 at henvende Dem til Deres distriktstoldkammer.
 En fortegnelse over distriktstoldkamrene findes bag i vejledningen.
 Lov om Lokalradiofonden er optrykt som bilag til vejledningen.
Registrering Afgiften skal betales af alle lokalradioer, dvs selskaber, foreninger  

 eller lignende, der har fået sendetilladelse af det lokale radionævn til  

 lokal radiovirksomhed efter reglerne i lov om radio- og fjernsynsvirksomhed.
 Lokalradioer, hvis tilladelse midlertidigt er inddraget, skal også betale  

 afgift.
Underretning af toldvæsenet Det er det lokale radionævn, som skal underrette distriktstoldkamret om,  

 hvem der har fået tilladelse til lokal radiovirksomhed.
 På det grundlag registrerer distriktstoldkamret dem, der skal betale  

 afgift til toldvæsenet.
 Hvis sendetilladelsen ophører, underrettes distriktstoldkamret af det  

 lokale radionævn, hvorefter registreringen hos toldvæsenet slettes.
 Lokalradioen bedes underrette distriktstoldkamret, hvis der sker ændringer  

 i lokalradioens forhold, fx ny adresse eller ny ansvarlig ledelse.
Opgørelse af afgiftsgrundlaget Lokalradioen skal betale afgift af sin momspligtige omsætning.
Der skal  

 også betales afgift af gaver, tilskud eller lignende.
 De samlede afgiftspligtige indtægter kaldes afgiftsgrundlaget.
Momspligtig omsætning Ved momspligtig omsætning forstås salg af varer og momspligtige ydelser.  

 Som eksempler kan nævnes:
- salg at sendetid for reklamer - salg af sendetid i øvrigt - salg af effekter fx trøjer, emblemer, bånd og programmer - salg af båndede udsendelser - salg af egne produktioner - udlejning af optagerhold - salg af annoncer (fx i radioblad).
 Værdien af den momspligtige omsætning opgøres efter momslovens regler om  

 afgiftspligtig værdi dog excl afgift til Lokalradiofonden.
 Det betyder, at afgiftsgrundlaget udgør 10/11 af den momspligtige værdi  

 for de solgte varer og momspligtige ydelser.
 Eksempel:
 Hvis lokalradioen sælger en vare eller momspligtig ydelse (fx et  

 reklamespot) for 1 100 kr incl lokalradioafgift, men excl moms, beregnes  

 lokalradioafgiften således:
Salgspris (incl lokalradioafgift, men excl moms) 1 100 kr + moms 22 pct. 242 kr -------- Samlet salgspris 1 342 kr -------- Afgiftsgrundlaget udgør 10/11 af 1 100 kr = 1 000 kr -------- Afgiften udgør 10 pct.
af 1 000 kr = 100 kr -------- Lokalradioen skal betale afgift af den momspligtige omsætning, selv om  

 radioen eventuelt ikke skal være momsregistreret, fx hvis radioens omsætning  

 af varer og momspligtige ydelser ikke overstiger 10 000 kr årlig.
 Hvis lokalradioen regulerer den momspligtige omsætning efter momslovens  

 regler (fx ved konstaterede tab pa uerholdelige fordringer), kan der  

 foretages tilsvarende regulering af afgiftsgrundlaget.
 Hvis varer eller momspligtige ydelser helt eller delvis sælges mod anden  

 betaling end penge (byttehandel), skal værdien af salget opgøres som  

 lokalradioens almindelige pris ved et tilsvarende salg (se også afsnittet  

 »Gaver«).
 På samme måde kan toldvæsenet påbyde, at værdien af lokalradioens salg  

 fastsættes til den almindelige pris, hvis salgsprisen ikke kan anses som  

 forretningsmæssigt begrundet i lokalradioens egne forhold.
 Som eksempel herpå kan nævnes det tilfælde, hvor et dagblad eller  

 distriktsblad, der har bestemmende indflydelse i en lokalradio, sælger både  

 annoncer og reklameradiospots til samme kunde, men hvor prisen for annoncerne  

 sættes højere og prisen for reklamespots sættes lavere end den almindelig  

 pris.
 Endvidere kan toldvæsenet påbyde, at værdien af lokalradioens salg  

 fastsættes til den almindelige pris, hvis der mellem lokalradioen og kunden  

 består et økonomisk interessefællesskab, fx hvor den ene er økonomisk  

 interesseret i den anden parts virksomhed.
 Salget af varer og momspligtige ydelser medregnes til afgiftsgrundlaget i  

 den afgiftsperiode (det kvartal), hvori salget medregnes efter momsloven.
Gaver, tilskud eller lignende Gaver, tilskud eller lignende, som lokalradioen modtager, skal medregnes  

 til afgiftsgrundlaget, uanset om der er tale om kontante beløb eller  

 naturalier.
Tilskud fra Lokalradiofonden skal ikke medregnes i  

 afgiftsgrundlaget.
 Værdien af gaver, tilskud mv medregnes til afgiftsgrundlaget i den  

 afgiftsperiode (det kvartal), hvori gaven eller tilskuddet mv er modtaget af  

 lokalradioen.
Gaver Værdien af gaver i form af naturalier (fx driftsmidler fra lokalradioens  

 ejerkreds) skal medregnes til afgiftsgrundlaget.
 Gaver i form af naturalier skal dog ikke medregnes til afgiftsgrundlaget,  

 hvis de er bestemt til præmier i forbindelse med lokalradioens konkurrencer,  

 eller hvis gavens samlede værdi ikke overstiger 500 kr.
 Værdien af gaver, der ydes i form af naturalier, og som skal medregnes til  

 afgiftsgrundlaget, ansættes af lokalradioen til handelsværdien.
 Ved handelsværdien forstås det beløb, som gaven ville have kostet  

 lokalradioen ved køb på det åbne marked.
 Det betyder, at værdien ansættes til den almindelige salgspris (incl moms)  

 i det handelsled, som lokalradioen sædvanligvis ville benytte ved køb af en  

 tilsvarende vare mv.
 Hvis gavegiveren selv afsætter en tilsvarende vare mv i almindelig handel,  

 skal lokalradioen dog ansætte værdien til gavegiverens almindelige salgspris  

 (incl moms).
 Hvis lokalradioen sælger en vare eller momspligtig ydelse (fx reklamespot)  

 og modtager anden betaling end penge (byttehandel), og værdien heraf er  

 større end radioens almindelige pris, anses det overskydende beløb som gave,  

 der skal medregnes til afgiftsgrundlaget.
Tilskud mv Som tilskud mv, der skal medregnes til afgiftsgrundlaget, anses bl a:
- almindelig kapitaltilførsel til lokalradioen fra dennes ejerkreds - tilskud til lokalradioen fra støtteforeninger (lytterforeninger eller  

 lignende), uanset om støtteforeningens indtægter kommer fra  

 medlemskontingenter eller fra andre indtægtskilder, fx overskud ved  

 afholdelse af bingospil eller lignende - tilskud fra kommuner og andre offentlige myndigheder - overskud ved lokalradioens afholdelse af bingospil eller lignende Til afgiftsgrundlaget skal ikke medregnes:
- sædvanlige medlemskontingenter, der er indbetalt af enkeltpersoner til  

 foreningen der driver lokalradio - værdien af frivillig (ulønnet) arbejdskraft - kommunale tilskud til beskæftigelse af langtidsledige ved lokalradioen - værdien af kommunale faciliteter (lokaler, udstyr mv), der generelt  

 stilles til rådighed for lokal radiovirksomhed - tilskud fra Lokalradiofonden.
Afgiftens størrelse Afgiften er 10 pct. af afgiftsgrundlaget.
Angivelse og betaling af afgift Afgiftsangivelse Lokalradioen skal opgøre afgiftsgrundlaget for hver afgiftsperiode, dvs  

 for hvert kvartal.
 Efter udløbet af hvert kvartal skal lokalradioen angive og betale afgiften  

 til distriktstoldkamret.
 Angivelsen skal afgives på et girokort (R 92 2), som distriktstoldkamret  

 sender til lokalradioen hvert kvartal.
 Angivelsens rubrikker skal udfyldes, og angivelsen skal underskrives af  

 lokalradioens ansvarlige ledelse.
Girokortets kvitteringsdel er udformet som kopi af angivelsen til  

 lokalradioens eget brug.
I kopien udfyldes de tilsvarende rubrikker.
 Angivelsen skal afgives senest 1 måned og 20 dage efter udløbet af hvert  

 kvartal.
 Et eksempel på en udfyldt angivelse er vist på side 11 og 12.
Betaling af afgift Afgiften forfalder til betaling 1 måned efter udløbet af hvert kvartal og  

 skal betales senest 20 dage derefter.
 Angivelses- og betalingsfristerne er således sammenfaldende:
Afgiftsperiode Angivelsen Sidste indsendes rettidige januar 1.1-31.3 20. maj 20. maj april 1.4-30.6 20. august 20. august juli 1.7-30.9 20. november 20. november oktober 1.10-31.12 20. februar 20. februar Hvis den sidste rettidige indbetalingsdag er en lørdag, søndag eller  

 helligdag, flyttes sidste rettidige angivelses- og betalingsdag til næste  

 hverdag.
 Når afgiften betales, bruges angivelsesblanketten som  

 giroindbetalingskort.
Afgiften kan også betales ved at sende en check til distriktstoldkamret.
I  

 så fald skal giroindbetalingskortet (angivelsen) vedlægges.
 Hvis afgiften for en afgiftsperiode ikke overstiger 1 500 kr, skal  

 afgiften ikke betales til toldvæsenet.
Angivelsen skal i disse tilfælde underskrives og sendes til  

 distriktstoldkamret som brevkort.
Ved underskriften erklæres, at det  

 beregnede afgiftstilsvar i afgiftsperioden ikke overstiger 1 500 kr.
Hvis lokalradioen ikke har afgiftspligtig omsætning i en afgiftsperiode,  

 skal angivelsen også sendes til distriktstoldkamret.
I sådanne tilfælde  

 gælder tilsvarende regler, som er foreskrevet, såfremt afgiften ikke  

 overstiger 1 500 kr (se ovenfor).
For sen betaling Hvis afgiften ikke betales i rette tid, skal der betales 1,3pct. i  

 månedlig rente for hver påbegyndt måned.
Forfaldsdagen er den 1. i den måned,  

 hvor afgiften skal betales.
Restancer Manglende indbetaling vil med renter blive inddrevet ved udlæg.
Hvis der  

 betales, efter at skylden er sendt til udlæg, skal lokalradioen også betale  

 omkostninger (retsafgift og andre incassoomkostninger).
Hæftelse for afgift For betaling af afgift hæfter den, der er registreret hos toldvæsenet på  

 grundlag af underretning fra det lokale radionævn.
Gebyr Toldvæsenet opkræver et gebyr på 50 kr for hver erindringsskrivelse  

 vedrørende betaling af afgiften.
Regnskab Lokalradioen skal føre et regnskab, der kan danne grundlag for opgørelse  

 af afgiften for hver afgiftsperiode og for kontrollen med afgiftens rigtige  

 betaling.
 Lokalradioen skal opbevare regnskabsmateriale, herunder fakturakopier,  

 afregningsbilag og opgørelser i 5 år efter regnskabsårets udløb.
 Regnskabet med afgiften kan føres i lokalradioens almindelige  

 forretningsregnskab.
 Hvis lokalradioen er momsregistreret, kan momsregnskabet danne grundlag  

 for opgørelse af den afgiftspligtige omsætning.
 Hvis lokalradioen ikke er momsregistreret, skal der oprettes en konto for  

 den momspligtige omsætning, hvoraf der skal betales afgift.
 Lokalradioen skal oprette en konto for gaver, tilskud eller lignende,  

 hvoraf der skal betales afgift.
 Der skal endvidere føres regnskab over lokalradioens afholdelse af  

 bingospil eller lignende, af hvis overskud der skal betales afgift.
 Det samlede regnskab skal være tilrettelagt således, at toldvæsenet kan  

 sammenholde posteringerne i regnskabet med de tilhørende bilag.
Faktura mv Når lokalradioen leverer varer og momspligtige ydelser (fx salg af  

 sendetid for reklamer), skal der udstedes faktura eller afregningsbilag efter  

 momslovens regler.
 Ved faktura forstås det dokument, der af sælger og køber betragtes som  

 anmodning om betaling for leverancen.
Regninger, notaer mm anses for fakturaer.
Også a conto begæringer kan være  

 udformet således, at de anses for fakturaer.
 Ved afregningsbilag forstås det dokument, der svarer til en faktura, men  

 som udstedes af køber eller den, der formidler salget.
Bilag for gaver, tilskud mv Når lokalradioen modtager gaver og tilskud, skal der udstedes et bilag til  

 regnskabet.
 Bilaget skal oplyse om:
- dato for modtagelse af gaven/tilskuddet - giverens navn og adresse - gavens art - gavebeløbets størrelse (for kontante gaver) - gavens handelsværdi (for naturalier) - tilskudsbeløbets størrelse Vejledning og kontrol Kontrollen med lokalradioens regnskab mv varetages af det  

 distriktstoldkammer, hvor lokalradioen er registreret.
 Distriktstoldkamrets navn, adresse og telefonnummer findes bag i  

 vejledningen.
Vejledning Hvis der opstår tvivlsspørgsmål eller problemer med reglerne om  

 lokalradioafgiften, om regnskabsførelse eller angivelse af afgiften, kan  

 lokalradioen henvende sig til distriktstoldkamret.
Mindre spørgsmål kan som regel klares pr telefon til distriktstoldkamrets  

 publikumstjeneste.
Henvendelse til distriktstoldkamret kan også ske  

 skriftligt eller personligt.
Toldvæsenets kontrolbeføjelser Toldvæsenet har ret til at foretage eftersyn i lokalradioer (fx i kontorer  

 og studier).
 Toldvæsenet har også ret til at efterse lokalradioens forretningsbøger og  

 andet regnskabsmateriale samt korrespondance mv.
 Personer, virksomheder eller myndigheder, der har ydet penge eller andet  

 af værdi til lokalradioen, skal efter anmodning give toldvæsenet oplysning  

 herom.
 Der kan fastsættes regler om, at skattemyndighederne giver toldvæsenet  

 oplysning om forhold af betydning for kontrollen med lokalradioafgiften.
Lokalradioens opgaver Lokalradioens ledelse og de personer, der er ansat (herunder frivillige og  

 ulønnede medarbejdere), skal vejlede og hjælpe toldvæsenet ved eftersynene,  

 fx ved gennemgang af forretningsbøger og andet regnskabsmateriale mv.
 Lokalradioen skal, hvis toldvæsenet ønsker det, udlevere eller sende sine  

 forretningsbøger, regnskabsbilag og andet regnskabsmateriale samt  

 korrespondance mv til toldvæsenet.
 Det gælder også, selv om materialet er hos tredjemand fx en revisor.
Efterbetaling og skønsmæssig ansættelse Hvis toldvæsenet konstaterer, at lokalradioen har angivet afgiften  

 forkert, så den har betalt for lidt i afgift, skal lokalradioen betale det,  

 den skylder.
 Hvis størrelsen af det afgiftsbeløb, som lokalradioen skal betale, ikke  

 kan opgøres på grundlag af regnskaber mv, kan toldvæsenet foretage en  

 skønsmæssig ansættelse af afgiftsbeløbet.
Straffebestemmelser Det er strafbart at overtræde lov om Lokalradiofonden, hvis det sker ved  

 forsæt eller grov uagtsomhed.
Det gælder også, hvis man overtræder de  

 forskrifter, som er udstedt efter loven.
 Den, der begår en sådan overtrædelse, kan straffes med bøde.
 Straffen kan stige til hæfte eller fængsel i indtil 2 år, hvis  

 overtrædelsen er begået med forsæt til at unddrage sig betaling af afgiften.
 Hvis overtrædelsen begås af aktie-, anparts-, andelsselskaber o lign, kan  

 selskabet som sådan pålægges bødeansvar.
Klagevejledning Distriktstoldkamrets afgørelser kan ankes til Direktoratet for  

 Toldvæsenet.
 Adressen er:
Direktoratet for Toldvæsenet Amaliegade 44 1256 København K Direktoratets afgørelser kan ankes til momsnævnet i sager, der er omfattet  

 af nævnets område.
Momsnævnet Der findes et særligt nævn, momsnævnet, som træffer endelig administrativ  

 afgørelse i visse spørgsmål.
 Nævnet har 6 medlemmer: 2 repræsenterer Skatteministeriet, Told- og  

 Afgiftsdepartementet, og 4 repræsenterer erhvervslivet.
 Nævnet har afgørelsen af:
1. Spørgsmål om afgiftsgrundlaget 2. Spørgsmål om den afgiftspligtige værdi 3. Klager over skønsmæssige ansættelser foretaget af  

 toldvæsenet.
 Klager til momsnævnet bedes af praktiske grunde sendt gennem  

 distriktstoldkamret.
 Hvis lokalradioen ønsker at klage over en skønsmæssig ansættelse, skal  

 distriktstoldkamret have klagen senest 4 uger efter, at lokalradioen har fået  

 skriftlig besked om ansættelsen.
 Hvis De ønsker at møde personligt for nævnet, inden nævnet træffer  

 afgørelse, skal det fremgå af klagen.
 Nævnets adresse er:
Nævnet vedrørende Merværdiafgift mv Frederiksholms Kanal 25 1220 København K Hvor kan De få flere oplysninger? De kan få flere oplysninger på Deres distriktstoldkammer.
 Distriktstoldkammer Adresse Tlf. nr.
