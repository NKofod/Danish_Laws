En patentagent videreførte ikke indenfor den fastsatte frist i  

 patentlovens § 31 en patentansøgning som en separat national ansøgning.  

 Årsagen var en fejlagtig oplysning om, at det var muligt at designere Danmark  

 som en del af en EP-ansøgning på trods af, at Danmark ikke på  

 indleveringstidspunktet havde ratificeret EPC.
Ansøger fandtes ikke at have  

 udvist al den omhu, som med rimelighed kunne kræves af ham, og ansøgningen om  

 genoprettelse blev afslået.
(Grønning-Nielsen, Hans Chr.
Thomsen, Holm) følgende Den 6. april 1990 indleverede firmaet Chas.
Hude som patentagent for  

 Lawrence E.
Shea, USA, en patentansøgning, som vedrørte  

 »brandmodstandsdygtigt forstærket plastmateriale, genstande deraf samt  

 fremgangsmåder til deres fremstillinger«.
Klageren overlod arbejdet med  

 sin internationale patentansøgning (PCT) og behandlingen af denne til en  

 amerikansk fuldmægtig Owen, Wickersham & Erickson.
Denne rettede en  

 henvendelse til Munchen-afdelingen hos bureauet D.A.
Casalonga-Josse, den 22.  

 januar 1990 som modtog ordre til at videreføre den internationale ansøgning  

 PCT/US88/01603 ved EPO og designere »alle mulige medlemsstater i  

 EP« inden den 30. marts 1990.
R.
Kremer hos D.A.
Casalonga-Josse i Munchen sendte et telefax samme dag  

 til den amerikanske patentagent, hvori han bekræftede, at han ville  

 videreføre PCT-ansøgningen ved EPO før den 30. januar 1990 med designering af  

 alle tilgængelige medlemslande dog med undtagelse af Danmark.
Den 22. januar 1990 sendte Owen, Wickersham & Erickson et telefax til  

 Munchen-afdelingen hos D.A.
Casalonga-Josse og forespurgte, hvorvidt det på  

 trods af, at PCT-ansøgningen var indleveret før Danmarks ratificering af EPC  

 ville være muligt at designere Danmark som en del af EP-ansøgningen i stedet  

 for at videreføre ansøgningen som en separat national ansøgning.
 Kremer svarede, at dette ville være muligt, men at et patent, som var  

 opnået ad denne vej, kun ville dække Danmark og ikke Grønland og Færøerne.  

 Han oplyste endvidere, at han ville designere Danmark, medmindre han fik  

 instruktioner om det modsatte.
Den 6. februar 1992 blev G.
D.
Dossmann hos D.A.
Casalonga-Josse efter det  

 af klageren oplyste, opmærksom på, at der var sket en misforståelse, hvilket  

 han fik bekræftet ved en telefonsamtale med modtagelsessektionen hos EPO,  

 hvorefter han den næste dag, den 7. februar 1990 kontaktede firmaet Chas.  

 Hude og forhørte sig om mulighederne for at søge om genoprettelse.
Den 6. april 1990 indleverede Chas.
Hude en anmodning om genoprettelse af  

 de rettigheder, som gik tabt ved at videreførelse af den internationale  

 ansøgning ikke var mulig som en del af en EP-ansøgning før Danmarks  

 ratificering af EPC.
 Som begrundelse for genoprettelsesbegæringen anførte klageren i skrivelse  

 af 6. august 1990:
»Den vedlagte dokumentation viser, at ansøgeren i forbindelse med  

 videreførelsen af ovennævnte internationale patentansøgning for Danmark har  

 udvist al den omhu, som med rimelighed kunne kræves af ham, idet han har  

 overladt arbejdet dermed til det velanskrevne og kompetente amerikanske  

 patentbureau Owens, Wickersham & Erickson, som rettede henvendelse til  

 det ligeledes velrenomerede franske patentbureau D.
A.
Casalonga-Josse.
I  

 dette patentbureau var man opmærksom på, at Danmark med virkning fra 1.  

 januar 1990 havde tilsluttet sig den europæiske patentkonvention, således at  

 det nu blev muligt at få patentbeskyttelse i Danmark via en PCT-ansøgning med  

 designering af EP.
Den pågældende medarbejder i det amerikanske patentbureau  

 blev herved bibragt den opfattelse, at han ikke behøvede at gøre brug af  

 PCT-ansøgningens nationale DK-designering, men kunne gøre brug af  

 EP-designeringen også for Danmarks vedkommende.
Det er, som det fremgår af ovennævnte erklæringer ikke grundet  

 forsømmelighed eller manglende omhu fra ansøgerens side, at ansøgningen ikke  

 blev videreført rettidigt i Danmark, idet ansøgeren havde instrueret sin  

 amerikanske patentagent om, at han ønskede patentbeskyttelse i Danmark.
Det  

 skyldes heller ikke manglende omhu eller forsømmelighed fra den amerikanske  

 patentagents side, som spurgte et velrenomeret, kvalificeret patentbureau til  

 råds angående designeringen af Danmark via EP-ansøgningen.
Da han ikke havde  

 nogen grund til at betvivle rigtigheden af det han fik oplyst fra  

 Casalonga-Josse, valgte han ikke at videreføre PCT-ansøgningen i Danmark  

 nationalt, og regnede med at alt var i orden.
På trods af at patentagenten  

 hos Casalonga-Josse har lang erfaring med internationale konventioner, og som  

 det også fremgår af hans chefs erklæring er velinformeret, tog han altså  

 alligevel fejl ved besvarelsen af spørgsmålet fra Owens, Wickersham &  

 Erickson. Årsagen til dette var, at der i denne specielle overgangsperiode  

 ikke var noget retsmæssigt erfaringsgrundlag at bygge sin viden på og kun  

 yderst lidt information tilgængeligt umiddelbart efter Danmarks  

 ratificering«.
Vedlagt genoprettelsesbegæringen var en erklæring fra Robert A.M.
Kremer  

 ansat hos bureauet D.A.
Casalonga-Josse i dettes Munchen-afdeling og en  

 erklæring fra Gerard Dossmann, som er medindehaver af bureauet D.A.  

 Casalonga-Josse og som overvåger arbejdet, der udføres i Munchen-afdelingen.
 Patentdirektoratet afslog den 25. januar 1991 genoprettelsen med følgende  

 begrundelse:
 »Det er en betingelse for genoprettelse, at ansøger har udvist al den  

 omhu, som med rimelighed kunne kræves af ham.
Det er oplyst, at ansøgeren har overladt al arbejde med videreførelse af  

 den internationale ansøgning til et amerikansk patentbureau, Owens,  

 Wickersham & Erickson.
Dette bureau rettede henvendelse til deres franske  

 samarbejdspartner, patentbureauet D.A.
Casalonga-Josse.
Munchen-afdelingen hos D.A.
Casalonga-Josse videreførte herefter  

 ansøgningen hos EPO i den tro, at en sådan videreførelse også dækkede  

 Danmark.
Den 6. februar blev hovedkontoret i Paris opmærksom på, at Danmark ikke  

 var omfattet af den videreførte EP-ansøgning.
Der blev herefter den 6. april  

 indleveret en ansøgning i Danmark.
Til brug ved behandlingen af spørgsmålet om genoprettelse er der indsendt  

 to erklæringer fra henholdsvis Robert A.M.
Kremer, patentagent hos D.A.  

 Casalonga-Josse, Munchen og Gerard Dossmann, medejer af D.A.
Casalonga-Josse.
 Først skal det bemærkes, at de indsendte erklæringer ikke er  

 tilstrækkelige til at dokumentere, at fejlen blev konstateret den 6. februar.  

 Som dokumentation for dette forhold burde De have indsendt kopi af den  

 fremsendelsesskrivelse, der fulgte med sagsakterne, da disse blev sendt fra  

 Munchen til Paris.
Det er direktoratets opfattelse, at fejlen, der resulterede i  

 fristoverskridelsen, er begået af en person, som må betragtes som ansøgerens  

 fuldmægtig.
Ansøgeren må derfor bære byrden for fuldmægtigens fejl, i samme  

 omfang som, hvis fejlen var begået af ansøgeren selv.
 Det fremgår af de indsendte erklæringer, at fuldmægtigen har haft adgang  

 til EPO Official Journal, december 1989. Erklæringen indeholder et citat fra  

 Official Journal, på grundlag af hvilket fuldmægtigen traf beslutning om  

 videreførelse af ansøgningen.
 Det er direktoratets opfattelse, at en læsning af det citerede tekstafsnit  

 vil medføre, at en videreførelse hos EPO kun kan omfatte Danmark, hvis  

 PCT-ansøgningen er indleveret den 1. januar eller senere.
 Det burde således have været klart for den professionelle patentagent, at  

 en videreførelse hos EPO kun omfattede lande, der havde tilsluttet sig EPK på  

 designeringstidspunktet.
 Såfremt fuldmægtigen var i tvivl om indholdet af erklæringen, kan man med  

 rimelighed kræve, at spørgsmålet i det mindste havde været søgt afklaret ved  

 telefonisk henvendelse til EPO.
 Direktoratet finder således ikke, at ansøgeren har udvist al den omhu, som  

 med rimelighed kunne kræves af ham, og betingelserne for genoprettelse i  

 medfør af patentlovens § 72 er derfor ikke opfyldt«.
 Denne afgørelse påklagede klageren den 19. august 1991 til  

 Patentankenævnet og anførte bl.a.:
»På baggrund af sagens forløb kan jeg ikke se andet, end at ansøgeren  

 har udvist al den omhu, som med rimelighed kunne forlanges af ham.
Ansøgeren  

 har således overladt arbejdet med ansøgerens PCT-ansøgning og behandlingen af  

 sidstnævnte til en amerikansk fuldmægtig, nemlig bureauet Owen, Wickersham  

 & Erickson.
Owen, Wickersham & Ericksom har ligeledes taget alle nødvendige  

 skridt, for så vidt som han for den nationale fase og specielt Europa har  

 henvendt sig til en behørigt kvalificeret europæisk fuldmægtig, nemlig  

 bureauet D.A.
Casalonga-Josse, der har en afdeling, som er specialiseret i  

 sager vedrørende europæiske patenter i Munchen og har sin hovedafdeling i  

 Paris, som ligeledes er specialiseret bl.a. inden for dette område.
Bureauet D.A.
Casalonga-Josse er et af de førende rådgivende kontorer  

 vedrørende fransk industriel ejendomsret og har europæiske fuldmægtige, der  

 har en lang og kontinuerlig erfaring og praksis, såvel i dets  

 Munchen-afdeling som i dets Paris-afdeling.
Det fremgår da også af de erklæringer, der er fremlagt ved behandlingen af  

 sagen hos direktoratet, at de europæiske fuldmægtige, som har været  

 beskæftiget med denne sag, er erfarne både med hensyn til den europæiske  

 patentkonvention og indlevering af PCT-ansøgninger og overgang til den  

 nationale fase siden ikrafttræden af disse forskellige konventioner.
Det  

 fremgår endvidere klart, at der aldrig var nogen tvivl hos de involverede  

 personer hos Owen og D.A.C-J. om, at der skulle opnås beskyttelse i Danmark,  

 hvad enten dette skulle ske ad den europæiske vej eller den nationale vej.
 En følge heraf er, at ansøgeren har taget alle nødvendige og rimelige  

 forholdsregler ved at betro sin PCT-ansøgning og dens nationale videreførsel  

 til behørigt kvalificerede og erfarne fuldmægtige«.
 Videre anførte klageren om direktoratets begrundelse for at nægte  

 genoptagelse:
 »I sin afgørelse finder Patentdirektoratet, at ansøgeren bør være  

 ansvarlig for hans fuldmægtigs fejl på samme måde, som hvis fejlen var begået  

 af ham selv, og direktoratet finder endvidere, at det burde have været klart  

 for en professionel patentfuldmægtig, at indlevering af den nationale fase  

 til den europæiske patentmyndighed kun kunne omfatte lande, der var  

 tilsluttet den europæiske konvention ved designeringstidspunktet.
På dette punkt anfører direktoratet, a) at det burde have været klart for patentagenten, at en videreførsel hos  

 EPO kun kunne omfatte lande, der havde tilsluttet sig EPK på  

 designeringstidspunktet, og b) at hvis fuldmægtigen var i tvivl kunne man med rimelighed kræve, at  

 spørgsmålet i det mindste havde været søgt afklaret ved telefonisk  

 henvendelse til EPO.
Med hensyn til b) mente R.
Kremer, imidlertid ikke at have nogen grund til  

 at ringe.
Han havde jo fået sit svar fra EPO Official Journal december 1989.  

 I denne var det anført, at:
 »Accordingly, Denmark can be designated in European Patent  

 Applications and EURO-PCT applications filed on or after the 1st January  

 1990, as a contractiny state for which the grant of a European Patent is  

 requested«.
Med hensyn til dette citats ordlyd kan det oplyses, at det fx ved et af  

 Patentkonsulters Samfund og Patentagentforeningen afholdt kursus 29.-31.  

 oktober 1989 i Køge med deltagelse af flere erfarne danske patentagenter blev  

 konstateret, at udtrykket »Euro-PCT« ikke umiddelbart var  

 forståeligt, idet man var i tvivl om, hvorvidt der er tale om en  

 PCT-ansøgning, hvori EPO blot er designeret eller en PCT-ansøgning, hvori EPO  

 er den præliminære prøvningsmyndighed.
Såvidt jeg er bekendt fremgår  

 betegnelsen da heller ikke hverken af EPO's eller PCT's artikler eller  

 regler.
I øvrigt anvendes ordet »filed« i praksis, det vil sige i  

 korrespondance blandt patentagenter, både om »ansøgt« og  

 »videreført«.
Man kan med andre ord anføre, at det nævnte citat  

 ikke er helt tydeligt.
Når man i dag skal vurdere den mistolkning, der har fundet sted, må man  

 tænke sig tilbage til det tidspunkt, hvor den ulykkelige mistolkning skete.  

 Der var her tale om en overgangsperiode, hvor de enkelte tidspunkter for  

 Danmarks fulde tilslutning til Den Europæiske Patentkonvention kunne være  

 vanskelige at fastlægge selv for en fuldt ud kvalificeret og af EPO godkendt  

 europæisk patentagent.
Således vil man erindre, at Danmarks ratifikation af  

 PCT-traktaten kapitel II med virkning fra den 1. november 1988 faktisk fik en  

 vis tilbagevirkende kraft, idet det var muligt at indgive anmodning om  

 præliminær prøvning ifølge kapitel II med virkning for Danmark selv for en  

 PCT-ansøgning med international indleveringsdag før 1. november 1988, når  

 blot 19 måneders dagen fra prioriteten ikke var overskredet.
Undertegnede, der efter at være blevet opmærksom på problematikken i  

 nærværende sag, har ikke i det officielle informationsmateriale, der var  

 tilgængeligt på det relevante tidspunkt, fundet andre for udlændinge  

 tilgængelige officielle informationer angående virkningen af Danmarks  

 ratifikation for PCT-ansøgninger.
På denne baggrund kan han vel næppe  

 kritiseres for ikke at have udvist al den omhu som kunne forventes.
 Med hensyn til a) skal det bemærkes, at i modsætning til det, som det  

 danske Patentdirektorat har vurderet til at være »klart« for en  

 professionel patentagent, har Den Europæiske Patentmyndigheds Appelkammer i  

 sin afgørelse af 3. juni 1991 vurderet, at spørgsmålet (1) har en generel  

 interesse, (2) er nyt og (3) er komplekst.
 Baggrunden for appelkammerets stillingtagen er, at ansøgeren har anket  

 afgørelsen om, at Danmarks designering i den europæiske ansøgning ikke kunne  

 accepteres.
Appelkammeret har på baggrund af det præsenterede spørgsmåls nye og  

 komplekse karakter forelagt dette problem for Den Europæiske Patentmyndigheds  

 præsident den 24. januar 1991, hvilket med al tydelighed viser, at svaret på  

 spørgsmålet, der er stillet i denne sag, ikke var helt så klart, som det  

 danske Patentdirektorat synes at angive.
Det skal fremhæves, at Den  

 Europæiske Patentmyndigheds præsident var repræsenteret ved sin juridiske  

 afdeling under den mundtlige procedure.
Det bemærkes i øvrigt, at i  

 udtalelsen fra appelkammeret forud for den mundtlige procedure har formanden  

 for appelkammeret lagt vægt på problemets nye karakter og dets generelle  

 betydning.
Det skal endvidere bemærkes, at ved afslutningen af den mundtlige  

 procedure har Den Europæiske Patentmyndighed under hensyntagen til det  

 stillede problems nyhed og kompleksitetet ikke givet sin afgørelse ved  

 afslutningen af denne procedure, således som det er gældende praksis.
Den  

 endelige afgørelse bliver derimod først givet ca. 21/2 måned efter den  

 mundtlige procedure.
Kendsgerningerne viser således ganske enkelt, at det ikke ville have været  

 tilstrækkeligt at telefonere til Den Europæiske Patentmyndighed i det  

 øjeblik, hvor spørgsmålet var fremkommet for at få en øjeblikkelig løsning  

 for så vidt som de højeste og mest specialiserede instanser selv har bedømt,  

 at de juridiske problemer ikke er så enkle, som det kunne synes' Ankenævnet har behandlet sagen på sit møde den 26. marts 1993.
 Klageren gav ikke møde.
For Patentdirektoratet mødte sektionschef Elsebeth Roth, der henholdt sig  

 til den trufne afgørelse, som hun nærmere uddybede.
Det blev navnlig  

 fremhævet, at ukendskab til gældende regler ikke kan fritage en professionel  

 fra ansvar, og at der havde fundet en fejlfortolkning sted af klagerens  

 fuldmægtig.
Klageren havde derfor ikke udvist al den omhu, som med rimelighed  

 kunne kræves af ham.
 Ankenævnet skal udtale:
Idet klagerens amerikanske patentagent Owen, Wickersham & Erickson  

 overfor klagerens europæiske patentagent D.A.
Casalonga-Josse udtrykkeligt  

 har rejst spørgsmålet, om det på trods af, at PCT-ansøgningen var indleveret  

 før Danmarks ratificering af EPC ville være muligt at designere Danmark som  

 en del af EP-ansøgningen i stedet for at videreføre ansøgningen som en  

 separat national ansøgning, og idet den europæiske patentagent fejlfortolkede  

 EPO Official Journal (december 1989) og videreførte ansøgningen hos EPO i den  

 tro, at en sådan videreførsel også dækkede Danmark uden i det mindste at søge  

 spørgsmålet afklaret ved en telefonisk henvendelse til EPO, findes klageren  

 ikke at have udvist al den omhu, som med rimelighed kunne kræves af ham,  

 hvorfor bestemmes:
 Den påklagede afgørelse stadfæstes.
