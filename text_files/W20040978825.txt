Landsskatteretskendelse vedr. genoptagelse af en § 4  

 vurdering af en ejendom Klagen vedrører en anmodning om genoptagelse af  

 ejendomsvurderingerne pr. 1. januar 2000, 2001 og 2002.
Landsskatterettens  

 afgørelse Vurderingsankenævnet har ikke givet ejeren medhold i, at  

 ejendomsvurderingerne pr. 1. januar 2000, 2001 og 2002, skal genoptages, jf.  

 vurderingslovens § 34, stk. 2.
 Landsskatteretten ændrer Vurderingsankenævnets afgørelse:
Regionen pålægges at genoptage vurderingen pr. 1. januar 2000,  

 2001 og 2002 Sagens  

 oplysninger Ejendommen er en erhvervsejendom med et grundareal på 13.091 m2.
 Bebyggelsen består primært af en bygning opført i 1964 med et  

 etageareal på 8.736 m2, heraf fabrik/værksted 2.912 m2,  

 lager 2.912 m2  

 og kontor/kantine 2.912 m2. Endvidere er  

 der 3 mindre bygninger på 1-9 m2.
 Ejendommen er ved 2000- til 2002-vurderingen ansat til:
 Vurdering pr. 1. jan.
Ejendomsværdi Grundværdi 2000 43.500.000 kr.
 5.424.700 kr.
2001 45.500.000 kr.
 5.683.000 kr.
2002 50.000.000 kr.
 6.458.000 kr.
 Ved brev af 22. marts 2002 meddelte Amtet, at ejendommen ville  

 blive kortlagt på vidensniveau 2 i henhold til reglerne om forurenet jord.  

 Tinglysning herom er foretaget den 8. marts 2002.
På opfordring fra ejerne udarbejde B A/S den 7. marts 2003 en  

 vurderingsrapport for ejendommen.
Det fremgår heraf, at ejendommen skønnes at  

 have en kontant markedsværdi på 33.250.000 kr.
 Ved brev af 7. marts anmodede B A/S på vegne af ejerne om en  

 omvurdering af ejendommen i henhold til vurderingslovens § 4. Efterfølgende  

 blev ejendommens vurdering ved brev af 26. marts 2003 fra regiondn nedsat fra  

 50.000.000 kr. til 34.500.000 kr.
 Regionen har i forbindelse med anmodningen om genoptagelse af  

 ejendomsvurderingen for vurderingsårene 2000, 2001 og 2002 oplyst følgende om  

 den konstaterede forurening på ejendommen:
Det fremgår af Amtets forvarsel om kortlægning af forurening på  

 ejendommen at der er tale om en registrering af 450 m2  

 ud af et  

 grundareal på 13.091 m2. Der er konstateret en moderat forurening  

 med delvist nedbrudt gasolie samt en kraftig forurening med plantegiften  

 meclorprop.
Forureningen vurderes ikke at give anledning til risiko for  

 recipienten, ligesom der ikke er påbudt indskrænkninger i den hidtidige  

 arealanvendelse.
Hertil kommer, at det registrerede areal ligger udenfor de  

 bestående byggefelter.
Det skønnes at forureningen lokalisering på grunden  

 ikke  

 vil være til væsentlig gene ved ny bebyggelse på grunden.
Ved ansættelsen pr. 14. marts 2003 er oplysningerne om  

 forurening på grunden, jf. ovenstående alene tillagt marginal betydning.  

   Vurderingsankenævnets  

 afgørelse Vurderingsankenævnet har ikke fundet grundlag for at pålægge  

 Regionen at genoptage vurderingerne af ejendommen pr. 1 januar 2000, 2001 og  

 2002.
 Afgørelsen er bl.a. begrundet med, at:
 Fortolkningen af den nu omhandlede praksis angående  

 genoptagelse har sit udspring i forarbejderne til § 41 i vurderingsloven,  

 hvorunder det under bemærkningerne til lovforslaget står, at bestemmelsen  

 svarer til bestemmelsen i skattestyrelseslovens § 4 (daværende). I  

 forbindelse  

 med reglens overgang fra vurderingsloven til den nuværende skattestyrelseslov  

 er der ikke påtænkt nogen praksisændring fra lovgivers side.
 Henvisningen i forarbejderne til skattestyrelseslovens § 4 yder  

 kun en begrænset vejledning til administrationen af vurderingslovens § 41 og  

 dermed den praksis der følges i dag.
De oplysninger, som genoptagelsesreglen i første række dækker,  

 er sådanne der vedrører ejendommens fysiske beskaffenhed.
Som eksempel på  

 oplysninger, der i praksis har givet adgang til genoptagelse, kan nævnes fejl  

 i  

 matriklens arealangivelse og væsentlige fejl i Bygnings- og Boligregistret  

 (BBR).
Forhold, hvis indvirkning på vurderingen overvejende beror på et  

 skøn, vil normalt ikke give anledning til genoptagelse, da et skøn altid i  

 sagens natur er behæftet med en vis usikkerhed.
Endvidere følger det af  

 loven,  

 at der skal være tale om oplysninger, der vil medføre en ændret ansættelse.  

 En  

 ansættelse, der beror på et i øvrigt sagligt korrekt foretaget skøn, kan  

 således ikke begrunde en genoptagelse, ligesom faktiske oplysninger, der ikke  

 giver anledning til en væsentlig ændring af vurderingen, heller ikke vil  

 kunne  

 begrunde, at vurderingen genoptages.
 At der ved en senere besigtigelse eller et senere salg af  

 ejendommen konstateres, at et for tidligere vurderingsår foretaget skøn viser  

 sig at være uoverensstemmende med det vurderingsniveau, der konstateres på  

 dette  

 senere tidspunkt, kan derfor ikke som udgangspunkt begrunde genoptagelse.
Der kan fra nyere retspraksis henvises til Højesterets dom af 3.  

 februar 2003 optrykt i UfR 2000.1071, hvor Højesteret fastslog at en  

 grundværdiansættelse på 10.170.000 kr. ikke lå udenfor rammerne af det skøn  

 som  

 tilkommer vurderingsmyndighederne, uanset at grunden ved en efterfølgende  

 syns-  

 og skønsforretning ansattes til 5.131.200 kr. Ejerens  

 påstand og argumenter Repræsentanten har nedlagt følgende påstande:
 principalt:  

  

 ejendomsvurderingen  

 fastsættes til 34.500.000 kr. i 2002, og nedsættes for årene 2000 og 2001 til  

 henholdsvis 30.015.000 kr., og 31.395.000 kr.
 subsidiært:  

  

 ejendomsvurderingen fastsættes til 34.500.000 kr. i 2002, og nedsættes efter  

 rettens skøn til et beløb ikke over 34.500.000 kr. for årene 2000 og 2001.
mere subsidiært:  

  

 ejendomsvurderingen for ejendommen for årene 2000, 2001 og 2002 hjemvises til  

 fornyet behandling ved Regionen Til støtte for påstanden, henviser repræsentanten til at:
Det for Vurderingsankenævnet anførte fastholdes i det hele.
Det  

 er fortsat klagernes opfattelse, at den af Vurderingsankenævnet anførte  

 begrundelse er urigtig og ikke kan føre til et afslag på genoptagelse.
Som nævnt blev ejendommen den 14. marts 2003 omvurderet.
Det  

 fremgår ikke af Regionens brev af 3. april 2003, om den ved omvurderingen  

 fundne værdi af ejendommen er tilbagediskonteret, og i givet fald til hvilken  

 dato.
Ifølge vurderingslovens § 4, stk. 3, skal vurderingen ved en  

 omvurdering  

 efter § 4 ske på baggrund af ejendommens tilstand på vurderingstidspunktet,  

 men  

 efter prisforholdene pr. vurderingsterminen ved senest forudgående  

 almindelige  

 vurdering.
Den senest almindelige vurdering forud for omvurderingen skete pr.  

 1. januar 2002. hvorfor det må antages, at vurderingen på 34.500.000 kr. er  

 foretaget efter prisforholdene denne dato.
Det er ubestridt, at der ikke er foretaget væsentlige ændringer  

 af ejendommen i perioden.
Det må derfor lægges til grund, at ejendommens  

 tilstand på vurderingstidspunktet svarer til tilstanden den 1. januar 2002.
Regionens egen omvurdering viser således, at den almindelige  

 vurdering af ejendommen pr. 1. januar 2002 adskiller sig væsentligt fra  

 ejendommens reelle værdi, og skattemyndighedernes oprindelige vurdering må  

 derfor kasseres.
Det synes da også mest nærliggende at forstå lovens system  

 sådan, at den foretagne - tilbagediskonterede - omvurdering træder i stedet  

 for  

 den almindelige vurdering pr. 1. januar 2002.
En anerkendelse af, at omvurderingen træder i stedet for den  

 almindelige vurdering, vil endvidere medføre, at den særlige tidsforskudte  

 ordning for opgørelse og udregning af dækningsafgift kommer til at fungere  

 hensigtsmæssigt.
En omvurdering af en ejendom vil få virkning for  

 skatteansættelsen i det år, omvurderingen foretages og dækningsafgiften vil  

 derved blive beregnet af ejendommens reelle værdi.
 Anerkendes det derimod ikke, at omvurderingen træder i stedet  

 for den almindelige vurdering - og afslås genoptagelse for 2002 - vil min  

 klient forblive i den helt urimelige situation, at man i 2003 betaler  

 dækningsafgift ud fra ejendomsværdien på 50.000.000 kr., uanset at den reelle  

 værdi i hverken 2002 eller 2003 ikke kan overstige 34.500.000 kr.  

 Urimeligheden  

 øges af, at min klient også i 2004 er blevet afkrævet dækningsafgift ud fra  

 en ejendomsværdi  

 på 50.000.000 kr., idet der alene er sket en maskinel fremskrivning af  

 ejendommens vurdering.
 Skulle Landsskatteretten ikke finde, at den ved besigtigelse  

 vurderede ejendomsværdi erstatter den almindelige vurdering pr. 1. januar  

 2002,  

 er det som nævnt mine klienters opfattelse, at den nye vurdering af 14. marts  

 2003 i det mindste viser, at ejendomsvurderingen har været forkert i hele  

 perioden 2000-2002 og at der derfor må ske genoptagelse.
 Told & Skat's afgørelse af 14. marts 2003 vedrørende  

 ejendommens værdi blev truffet efter en konkret besigtigelse og vurderingen  

 må  

 anses som det mest korrekte udtryk for ejendommens værdi.
 Da ejendomspriserne for tilsvarende ejendomme i perioden  

 2000-2002 har været stigende og konstante/svagt stigende i perioden  

 2002-2003,  

 og da værdien af ejendommen ifølge de offentlige vurderinger ligeledes har  

 været stigende i perioden 2000-2002 og konstant/svagt stigende i perioden  

 2002-2003, kan ejendommens faktiske værdi ikke antages at have oversteget  

 34.500.000 kr. i årene 2000-2002. Tværtimod må det antages, at værdien har  

 været lavere end 34.500.000 kr. i årene 2000-2001.
 Tilbagediskonteres den ved besigtigelse fundne værdi på  

 34.500.000 kr. ved anvendelse af de af skattemyndighederne anvendte  

 fremskrivningsprocenter, bliver ejendomsværdien for årene 2000-2002  

 henholdsvis  

 30.015.000 kr. 31.395.000 kr. og 34.500.000 kr.
 Det fastholdes endvidere, at den i 2003 foretagne konkrete  

 vurdering af ejendommens værdi er en ny oplysning i skattestyrelseslovens §  

 34,  

 stk. 2's forstand, da denne vurdering godtgør, at Regionens vurderinger af  

 ejendommens værdi i årene 2000-2002 var væsentligt højere end ejendommens  

 faktiske værdi, dvs. at vurderingerne var materielt forkerte.
 Såvel forhistorien til § 34 som almindelig forvaltningsret  

 støtter, at den nye vurdering er en ny oplysning i bestemmelsens forstand.
 Skattestyrelseslovens § 34, stk. 2, er ifølge forarbejderne en  

 videreførelse af den tidligere skattestyrelseslovs § 4, der blev ophævet ved  

 lov nr. 381 af 2. juni 1999. Fortolkningsbidrag til skattestyrelseslovens § 4  

 finder derfor fortsat anvendelse ved fortolkning af den nugældende § 34, stk.  

 2.
 Efter den daværende skattestyrelseslovs § 4, stk. 1, kunne den  

 kommunale skattemyndighed genoptage en skatteansættelse, hvis den  

 skattepligtige  

 fremlagde nye oplysninger, der kunne medføre en ændret skatteansættelse.
Afdelingsleder i Told- og Skattestyrelsen Normann Nielsen har i  

 TfS 1995.557 beskrevet beskrevet bestemmelsen derhen, at genoptagelse vil  

 kunne finde sted, såfremt skatteyderen sandsynliggjorde, at skatteansættelsen  

 materielt set var urigtig.
Tilsvarende anfører Hans Henrik Bonde Eriksen i  

 Skattestyrelsesloven med kommentarer på side 450f under kommentaren til  

 skattestyrelseslovens  

 § 34, stk. 2, at "[s]katteyderen har et egentligt retskrav på genoptagelse,  

 såfremt de nye oplysninger skaber en vis sandsynlighed for, at sagen ville få  

 et andet udfald, hvis oplysningerne havde foreligget ved myndighedernes  

 oprindelige stillingtagen til sagen. Et helt tilsvarende synspunkt er af Bente Møll Pedersen under  

 henvisning til LV 2000, A.H.2. 1.1.1., fremført i Skattekartoteket, kapitel  

 4,  

 om genoptagelsen efter skattestyrelseslovens § 34, stk. 2.
 Almindelige forvaltningsretlige regler fører til samme resultat.  

 Der er ingen holdepunkter for, at skattestyrelseslovens § 34, stk. 2, skal  

 fortolkes i strid med det almindelige forvaltningsretlige udgangspunkt.
 Bent Christensen har således i Forvaltningsret - Prøvelse  

 (1994), på side 229 antaget, at en myndighed, hvor der ikke er positive  

 regler  

 om genoptagelse, har pligt til at genoptage behandlingen af en sag, såfremt  

 forvaltningsaktens adressat fremkommer med noget nyt.
I overensstemmelse hermed anfører Karsten Loiborg i  

 Gammeltoft-Hansen m.fl., Forvaltningsret, 2. udg. på side 921, at det "i almindelighed [må] antages at borgeren i forbindelse med  

 ulovbestemt remonstration har retskrav på genoptagelse og ny  

 realitetsbehandling af sagen i tilfælde hvor der i forbindelse med  

 genoptagelsesanmodningen fremkommer nye faktiske oplysninger af så væsentlig  

 betydning for sagen at der er en vis sandsynlighed for at sagen ville have  

 fået  

 et andet udfald hvis oplysningerne havde foreligget i forbindelse med  

 myndighedens oprindelige stillingtagen til sagen. Skattemyndighederne må således også efter almindelige  

 forvaltningsretlige regler antages at have pligt til at genoptage en sag om  

 ejendomsbeskatning, hvor der foreligger oplysninger, der skaber en vis  

 sandsynlighed for, at ejendommen havde en anden værdi end den, der blev lagt  

 til grund ved skatteansættelsen.
 Den konkrete ejendomsvurdering af 14. marts 2003 har i relation  

 til årene 2000-2002 netop karakter af et nyt faktisk forhold, der viser, at  

 ejendomsvurderingen for 2000-2002 var behæftet med en væsentlig fejl.
Hvor en retsregels beskrivelse af retsfaktum eller retsfølge er  

 tom eller upræcis, må forvaltningen foretage et almindeligt  

 forvaltningsretligt  

 skøn.
Det skøn, skattemyndighederne har foretaget i denne sag, er ikke et  

 sådant skøn.
Myndighedernes skøn i denne sag er et værdi- eller skatteskøn  

 over  

 ejendommens værdi i handel og vandel.
Et værdiskøn relaterer sig til fakta og ikke til jus.
Selv hvis  

 det måtte antages, at Vurderingsankenævnet skulle have ret i, at kun nye  

 faktiske oplysninger kan medføre genoptagelse, kan den i 2003 foretagne  

 vurdering  

 netop begrunde genoptagelse, idet vurderingen er en ny faktisk oplysning.
 Det er ikke i overensstemmelse med opfattelsen i den  

 forvaltningsretlige litteratur, når Vurderingsankenævnet i dets afgørelse af  

 17. november 2003 (bilag 11) anfører, at forhold, hvis indvirken på  

 vurderingen  

 i overvejende grad beror på et skøn, normalt ikke giver anledning til  

 genoptagelse, og at en ansættelse, der beror på et i øvrigt sagligt korrekt  

 foretaget skøn, ikke kan begrunde genoptagelse.
 Bent Christensen har således i Forvaltningsret - Prøvelse, 2.  

 udg., side 71, anført:
"Hvis skatteskønnet er resulteret i et beløb, der adskiller  

 sig væsentligt fra det beløb, som, efter hvad der foreligger for domstolene,  

 er  

 rigtigt, kasseres skønnet." Vurderingsankenævnet har ikke givet nogen begrundelse for, at  

 forholdet er omfattet af den af Vurderingsankenævnet opstillede hovedregel.
 Vurderingsankenævnet har i dets afgørelser af 31. oktober  

 2003  

 tilsyneladende til støtte for ikke  

 at genoptage ejendomsvurderingen henvist til Højesterets dom i U 2000.1071 H.  

 Denne dom støtter ikke Vurderingsankenævnets afgørelse og vedrører desuden  

 ikke  

 et spørgsmål om genoptagelse af en ejendomsvurdering, men i stedet en klage  

 over en ejendomsvurdering.
 Højesterets afgørelse vedrørte - til forskel fra den  

 foreliggende sag - et marked med faldende priser.
Ved afgørelsen fandt Højesteret det ikke godtgjort, at  

 prisniveauet på bedømmelsestidspunktet var faldet yderligere i forhold til  

 Landsskatterettens nedsættelse af ejendomsværdien.
Højesteret fandt med andre  

 ord, at det ikke var godtgjort, at vurderingen var forkert.
Efter en konkret  

 bevisvurdering fandt Højesteret i den forbindelse, at den ved syn og skøn  

 skete  

 efterfølgende vurdering af ejendommen ikke kunne være afgørende.
Det var  

 alene  

 på denne baggrund, at Højesteret fandt, at der ikke var grundlag for at  

 antage, at den ansatte værdi lå udenfor rammerne for det skøn, som tilkommer  

 vurderingsmyndighederne.
Den foreliggende sag er helt modsat situationen for Højesteret.  

 Her er der intet, der tyder på, at vurderingerne for 2000-2002 er korrekte.  

 Det  

 er ubestridt, at den ved besigtigelse konstaterede ejendomsværdi i 2003 er  

 udtryk for ejendommens reelle værdi, og at ejendomspriserne for tilsvarende  

 ejendomme i perioden 2000-2002 har været stigende og i perioden 2002-2003  

 svagt  

 stigende/konstante.
Ved de foretagne fremskrivninger har Regionen anerkendt,  

 at  

 ejendommens værdi var steget væsentligt i perioden.
Det må derfor lægges til  

 grund, at ejendomsværdien i 2000-2002 ikke kan have oversteget den i 2003  

 konstaterede værdi på 34.500.000 kr. Landsskatterettens  

 bemærkninger og begrundelse Landsskatterettens kompetence i sager om afslag på anmodning om  

 genoptagelse af en skatteansættelse fremgår af rettens forretningsorden § 17,  

 stk. 4.
 Bestemmelsen har følgende ordlyd:
Hvis klagen vedrører et afslag på genoptagelse af en  

 skatteansættelse, og Landsskatteretten finder, at genoptagelse burde have  

 fundet sted, skal Landsskatteretten i kendelsen pålægge den pågældende  

 skattemyndighed at genoptage skatteansættelsen. Det bemærkes, at rettens adgang til at behandle klager over  

 afslag på genoptagelse efter dagældende skattestyrelseslovs § 4, stk. 1, ved  

 forretningsordenens fastsættelse havde direkte hjemmel i dagældende § 4, stk.  

 4, der henviste til klagereglerne i skattestyrelseslovens kapitel 3.
 Ved ændringen af bestemmelsen, hvorved bestemmelsen blev til  

 skattestyrelseslovens § 34, stk. 2, forsvandt henvisningen til kapitel 3. Det  

 blev imidlertid anført i bemærkningerne til bestemmelsen, at:
Det er i forslaget forudsat, at kompetencen til at afgøre, om  

 en genoptagelsesanmodning skal imødekommes, tilkommer skattemyndigheden, og  

 at  

 et afslag på en sådan genoptagelsesanmodning kan påklages på samme måde som  

 en  

 skatteansættelse, det vil typisk sige til skatteankenævn og  

 Landsskatteretten. Det er fast antaget i praksis, at klageadgangen til  

 Landsskatteretten i disse sager stadig består.
 I bemærkningerne til den nugældende skattestyrelseslovs § 34 og  

 35 er det i afsnit 2.1.1., gældende ret, bl.a. anført, at:
Der er i skattestyrelsesloven fastsat regler for, hvornår en  

 skatteansættelse kan foretages eller ændres.
Med skatteansættelsen forstås  

 såvel ansættelsen af indkomst og ejendomsværdi som den skatteberegning, der  

 skal foretages på grundlag af ansættelsen. Da forretningsordenen må fortolkes i overensstemmelse med den  

 til en hver tid gældende bemyndigelseslov, finder retten, at  

 forretningsordenens § 17, stk. 4, også finder anvendelse på sager om afslag  

 om  

 genoptagelse af ejendomsvurderingen.
En eventuel genoptagelse skal derfor  

 finde  

 sted ved de regionale vurderingsmyndigheder.
 Da der endvidere ikke ses at være sådanne særlige forhold, der  

 kan begrunde, at retten behandler klagen, jf. skattestyrelseslovens § 23,  

 stk.  

 2, 2. pkt., kan den principale og subsidiære påstand ikke følges.
 For så vidt angår påstanden om genoptagelse af ansættelsen ved  

 vurderingerne pr. 1. januar 2000, 2001 og 2002 bemærkes det, at betingelserne  

 for at få genoptaget en tidligere ansættelse findes i skattestyrelseslovens §  

 34, stk. 2.
 Bestemmelsen har følgende ordlyd:
En skattepligtig eller en klageberettiget, jf. § 22 A, stk. 1,  

 der ønsker at få ændret sin ansættelse, skal senest den 1. maj i det 4. år  

 efter indkomstårets henholdsvis vurderingsårets udløb fremlægge oplysninger  

 af  

 faktisk eller retlig karakter, der kan begrunde ændringen. Det hedder i bemærkningerne til den nugældende  

 skattestyrelseslov § 34, stk. 2:
Forslaget til § 34, stk. 2, er en videreførelse af den  

 nugældende § 34, stk. 2, i skattestyrelsesloven, idet det dog er præciseret,  

 at  

 genoptagelse kan ske på baggrund af oplysninger af såvel faktisk som retlig  

 karakter.
Det er endvidere med forslaget tydeliggjort, at en skatteansættelse  

 kan genoptages, hvis der forelægges myndighederne oplysninger, der kan  

 begrunde  

 en ændring, uanset at oplysningerne ikke er nye i objektiv forstand.  

 Afgørende  

 er således, at oplysningerne ikke har dannet grundlag for den afgørelse, der  

 ønskes genoptaget, og at der på baggrund af at de forelagte oplysninger er  

 anledning til at ændre skatteansættelsen.
 Bestemmelsen i § 34, stk. 2 skal således sikre skatteyderen, at  

 der  bortset fra bagatelændringer  foretages materielt korrekte  

 skatteansættelser, idet alle oplysninger af væsentlig betydning for sagen  

 kommer til at indgå ved vurderingen af denne.
Landsskatteretten er enig med Ankenævnet i, at et ændret  

 vurderingsskøn ikke i sig selv er tilstrækkeligt til at begrunde en  

 genoptagelse af tidligere ansættelser.
Dette begrundes med, at ansættelsen  

 ved  

 enhver vurdering foretages på baggrund af et konkret skøn over ejendommens  

 aktuelle handelspris, der bl.a. bestemmes af ejendommens faktiske forhold og  

 retlige udnyttelsesmulighed samt udviklingen i handelsprisen for  

 sammenlignelige ejendomme.
Endvidere kan myndigheden indenfor  

 skønsusikkerheden  

 have valgt at foretage et mere eller mindre forsigtigt skøn i forhold til  

 tidligere ansættelser.
Der kan således være mange grunde til, at skønnet  

 ændres  

 markant fra den ene vurdering til den næste uden at dette i sig selv betyder,  

 at de forudgående vurderingsskøn har været forkerte.
Det må således kræves,  

 at  

 yderligere momenter tillige taler for, at de tidligere vurderingsskøn har  

 været  

 forkerte.
Retten finder i denne forbindelse ikke, at der kan lægges vægt  

 på den konstaterede forurening, der efter det oplyste har været begrænset og  

 ikke væsentligt har hindret ejendommens udnyttelsesmulighed.
Der er endvidere  

 lagt vægt på, at forureningen ikke er tillagt væsentlig betydning ved  

 ansættelsen ved § 4-vurderingen, hvorfor den heller ikke i kan begrunde en  

 genoptagelse af vurderingerne pr. 1. januar 2000, 2001 og 2002.
Det bemærkes imidlertid samtidig, at skønnet over ejendommens  

 handelsværdi ved § 4-vurderingen pr. 26. maj 2003, der blev foretaget på  

 baggrund af en besigtigelse og konkret vurdering af ejendommen, var knapt 45  

 %  

 lavere end ansættelsen ved vurderingen pr. 1. januar 2002, der efter det  

 oplyste blev foretaget maskinelt.
Dette på trods af, at handelspriserne for  

 den  

 pågældende type ejendom efter det oplyste var svagt stigende/stagnerende fra  

 1.  

 januar 2002 til tidspunktet for § 4-vurderingen.
Endelig ses § 4-vurderingens  

 rigtighed at være underbygget af B A/S forudgående vurdering af  

 ejendommen.
 Under disse omstædigheder, hvor § 4-vurderingen ses at være  

 foretaget på et mere fyldestgørende grundlag end de vurderinger, der ønskes  

 genoptaget, samtidig med at disse vurderingers rigtighed ikke støttes af  

 prisudviklingen for sammenlignelige ejendomme, findes der at være  

 tilstrækkeligt grundlag for at pålægge den regionale vurderingsmyndighed at  

 genoptage ansættelserne pr. 1. januar 2000, 2001 og 2002. Det bemærkes, at  

 retten ved afgørelsen af spørgsmålet om genoptagelse ikke har taget stilling  

 til sagens realitet.
