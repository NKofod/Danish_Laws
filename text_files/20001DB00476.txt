Betænkning afgivet af Retsudvalget den  

 10. maj 2001 Betænkning over Forslag til folketingsbeslutning om  

 kasseeftersyn af udlændingelovgivningen [af Birthe Rønn Hornbech (V) og Helge Adam  

 Møller (KF) m.fl.] 1. Udvalgsarbejdet Beslutningsforslaget blev fremsat den 27. marts 2001 og  

 var til 1. behandling den 4. maj 2001. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2  

 møder.
2. Indstillinger og politiske bemærkninger Et flertal i udvalget (S, SF, CD, RV, EL og KRF)  

 indstiller beslutningsforslaget til forkastelse.
 Et mindretal i udvalget (V, KF og DF) indstiller  

 beslutningsforslaget til vedtagelse uændret.
Dansk Folkeparti kan tilslutte sig langt de fleste af de  

 initiativer, der fremgår af beslutningsforslaget.
Det undrer dog, at  

 man i forslaget taler om skærpet indsats mod menneskesmugling og  

 menneskehandel, når det var med bl.a.
Venstres og Det Konservative  

 Folkepartis stemmer, at grænsekontrollen blev fjernet fra og med den  

 25. marts 2001. Statistikkerne viser allerede nu, at der bliver  

 pågrebet færre flygtninge, færre illegale  

 asylansøgere, fordi man har fjernet grænsekontrollen.
Af Jyllands-Posten den 18. april 2001 fremgår det,  

 at der nu pågribes langt færre grænseoverløbere end  

 før den 25. marts 2001. Fra nytår til den 24. marts 2001  

 pågreb grænsepolitiet 850 grænseoverløbere, i  

 gennemsnit 10 om dagen, men fra Schengensamarbejdet trådte i kraft til  

 den 18. april var der til sammenligning kun pågrebet 85  

 grænseoverløbere ved grænsen.
Det siger jo næsten  

 sig selv, at det bliver sværere at pågribe illegale  

 grænseoverløbere, hvis grænsekontrollen fjernes.
 Der er dog fornuftige initiativer i beslutningsforslaget.  

 Der må imidlertid gøres opmærksom på, at hvis man  

 ser på nøgletallene for asylsøgere,  

 familiesammenføringer og tildeling af indfødsret i 2000, er  

 Dansk Folkeparti meget skeptisk med hensyn til, om beslutningsforslaget reelt  

 vil medføre væsentligt færre i forhold til de store tal,  

 der er tale om.
I 2000 kom der 10.347 asylsøgere til landet.
Der  

 var 5.156, der fik asyl.
Der var 12.571, der blev familiesammenført.  

 Der var 18.811, der fik statsborgerskab.
Og kun 236 blev repatrieret alt i  

 alt.
Utroligt store tal.
Vil beslutningsforslaget rette op på det? Ikke  

 nok, men det er et skridt i den rigtige retning, og derfor vil Dansk  

 Folkeparti støtte forslaget.
 En oversigt over Folketingets sammensætning er  

 optrykt i betænkningen.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Kristian Thulesen Dahl (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 161 Bilagsnr.
