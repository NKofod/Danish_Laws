Skriftlig fremsættelse (18. november 2004) Statsministeren  

  

 (Anders Fogh Rasmussen):
 Herved tillader jeg mig for Folketinget at fremsætte:
 Forslag til lov  

 om Grønlands landsstyres indgåelse af folkeretlige aftaler.
(Lovforslag nr.
L 126).
 Formålet med lovforslaget er at give Grønlands landsstyre en  

 udtrykkelig og generelt formuleret adgang til selv  på rigets vegne og  

 uden  

 Udenrigstjenestens medvirken  at forhandle og indgå de i lovforslaget  

 angivne  

 typer af folkeretlige aftaler med fremmede stater og internationale  

 organisationer  

 inden for sagsområder,  

 der er overtaget fuldt ud af de grønlandske myndigheder.
 Lovforslaget er en udmønting af regeringens overordnede  

 politik om at søge rigsfællesskabet moderniseret og herunder inddrage  

 Grønland  

 i udenrigspolitiske beslutninger, som særligt vedrører Grønland.
Som  

 følge af Grønlands stigende internationale interessevaretagelse har  

 internationale forhandlinger, som alene berører Grønland, i øget omfang været  

 ført under ledelse af det grønlandske landsstyre med Udenrigsministeriets  

 medvirken.
For så vidt angår visse forvaltningsaftaler mellem Grønland og  

 visse  

 nærtstående lande har der udviklet sig en praksis, hvorefter Grønlands  

 landsstyre  efter bemyndigelse i overensstemmelse med grundlovens § 19  

 - har  

 forhandlet aftalen uden Udenrigstjenestens medvirken, og alene med løbende  

 underretning af Udenrigstjenesten, af hensyn til muligheden for at varetage  

 rigets interesser.
 Forslaget  

 indebærer således, at denne praksis etableres som en generel ordning for  

 Grønlands landsstyre med hensyn til de aftaler, der er omfattet af loven.
 Fuldmagtens  

 typiske anvendelsesområde forventes at blive bilaterale aftaler med  

 nabolandene  

 og EU vedrørende fiskeri, handelsforhold, dobbeltbeskatning, kultur,  

 forskning,  

 undervisning, sociale forhold, miljø, turisme og lignende emner.
 Ordningen forudsætter et tæt samarbejde mellem regeringen og  

 landsstyret med henblik på, at rigets samlede interesser ikke tilsidesættes.  

 Det er derfor forudsat, at landsstyret skal underrette regeringen forinden og  

 under hele forløbet i forbindelse med forhandling og indgåelse af aftaler i  

 medfør af ordningen.
 Fuldmagten  

 begrænser ikke regeringens og Folketingets ansvar og beføjelser efter  

 grundlovens § 19.
 Fuldmagten vil ikke omfatte folkeretlige aftaler, der berører  

 forsvars- og sikkerhedspolitikken, samt folkeretlige aftaler som skal gælde  

 for  

 Danmark eller som forhandles inden for en mellemfolkelig organisation, hvoraf  

 riget er medlem.
Lovforslaget er et resultat af drøftelser mellem regeringen  

 og Grønlands landsstyre.
Forslaget har været forelagt for Grønlands  

 Landsting,  

 der har tilsluttet sig forslaget med 18 stemmer for og ingen imod.
 Idet  

 jeg henviser til de bemærkninger, der ledsager forslaget, skal jeg tillade  

 mig  

 at anbefale det til Folketingets velvillige behandling.
