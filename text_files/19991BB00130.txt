Fremsat den 28. marts 2000 af  

 Frank Dahlgaard (UP) Forslag til folketingsbeslutning om en husstandsomdelt informationsavis om kronens  

 afskaffelse til fordel for euroen Folketinget beslutter, at der som optakt til  

 folkeafstemningen den 28. september om at afskaffe den danske krone til  

 fordel for euroen skal udarbejdes en informationsavis, som gratis omdeles til  

 alle husstande i Danmark inden den 1. september 2000, og at udgifterne  

 forbundet hermed dækkes af staten.
Bemærkninger til forslaget Beslutningen om at afskaffe den danske krone  

 og et selvstændigt dansk pengevæsen til fordel for EU´s  

 fællesvaluta, euroen, er en historisk beslutning af vidtrækkende  

 betydning for den danske befolkning.
Det er derfor vigtigt, at vælgerne  

 forud for den bebudede folkeafstemning om emnet den 28. september 2000  

 får de bedst tænkelige muligheder for at sætte sig ind i  

 problemstillingen og få kendskab til, hvad de forskellige politiske  

 partier og folkelige bevægelser mener om sagen.
 En sådan information gives bedst i en  

 husstandsomdelt avis, sådan som det blev besluttet og gennemført  

 forud for folkeafstemningen om Det Indre Marked i 1986, forud for  

 folkeafstemningen om Maastrichttraktaten i 1992 og igen forud for  

 folkeafstemningen om Edingburghafgørelsen i 1993.
I en informationsavis kan der dels som indledning gives en  

 kort, nøgtern beskrivelse af, hvad ØMU en og euroen er, og hvad  

 planerne om at erstatte den danske krone med euroen indebærer.  

 Herudover kan hvert af de i Folketinget eller Europa-Parlamentet  

 repræsenterede partier og folkelige bevægelser  f.eks. få  

 en halv side til at beskrive deres holdning til forslaget om at afskaffe den  

 danske krone til fordel for euroen.
Det bør herudover overvejes at  

 give andre organisationer og foreninger som f.eks.
Europabevægelsen,  

 Nyt Europa, Nationernes Europa   EF-tilhængere imod mere union og  

 Nødvendigt Forum plads i en sådan informationsavis.
 Derved giver informationsavisen vælgerne et samlet  

 overblik over, hvad de forskellige politiske partier, folkelige  

 bevægelser og foreninger mener og anbefaler.
I optakten til en folkeafstemning bliver vælgerne  

 typisk overdænget med foldere, bøger og pjecer fra de mange  

 forskellige partier, organisationer og bevægelser.
Det kan være  

 nyttigt nok, men samtidig forvirrende og uoverskueligt.
Med en  

 informationsavis efter den foreslåede   og tidligere prøvede -  

 model kan vælgerne imidlertid sidde i ro og mag hjemme og læse i  

 én og samme publikation, hvad de forskellige partier og  

 bevægelser finder er det allervigtigste at fremhæve i forbindelse  

 med forslaget om at udskifte den danske krone med EU´s euro.
 Folketinget kan enten selv påtage sig opgaven med at  

 få udarbejdet en informationsavis   eller man kan f.eks. overlade  

 opgaven til Rådet for Europæisk Politik.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om en husstandsomdelt  

 informationsavis.
(Beslutningsforslag nr.
B 130).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
