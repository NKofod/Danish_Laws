Vejledning  

 om prøveansættelse for udenlandske  

  

 bioanalytikere, der ikke er omfattet af EF-direktiv  

  

 eller den Nordiske Overenskomst  

1) 1.  

 Indledning Formålet med denne vejledning er at orientere om de krav,  

 Sundhedsstyrelsen stiller i forbindelse med prøveansættelser som betingelse  

 for  

 at udstede varig autorisation som bioanalytiker, og om vilkår for  

 prøveansættelser.
En positivt evalueret prøveansættelse som bioanalytiker  

 indgår i Sundhedsstyrelsens beslutningsgrundlag ved udstedelse af varig  

 autorisation som bioanalytiker til bioanalytikere, der er uddannet udenfor EU  

 og Norden (3. lande), jf.
Sundhedsstyrelsens Vejledning om autorisation  

 af  

 bioanalytikere uddannet i udlandet.
Begrænset  

 autorisation til prøveansættelser Begrænset autorisation som bioanalytiker kan gives til ansøgere,  

 der i et 3. land har gennemført en uddannelse, som Sundhedsstyrelsen har  

 vurderet, kan sidestilles med en dansk uddannelse til bioanalytiker.
I  

 vurderingen indgår udtalelse fra en institution, der uddanner bioanalytikere.  

 Sundhedsstyrelsen fastsætter varighed af prøveansættelsen.
Varig autorisation Varig autorisation som  

 bioanalytiker kan gives til ansøgere, som har:
  

 	  

 en  

 uddannelse, der kan sidestilles med en dansk bioanalytikeruddannelse   

 	  

 positiv  

 evaluering af mindst 6 måneders prøveansættelse med begrænset autorisation  

 som  

 bioanalytiker på sygehus, der uddanner bioanalytikere.
Ansøger må selv skaffe sig prøveansættelse, som skal foregå på et  

 sygehus, der uddanner bioanalytikere.
Sundhedsstyrelsen kan ikke pålægge de  

 ansættende myndigheder at ansætte personale uden om de normale  

 ansættelsesprocedurer.
2. Krav til  

 deltagende ansættelsessted Den deltagende afdeling skal opfylde følgende  

 betingelser:
  

 	  

 afdelingen  

 skal have erfaring med at uddanne danske bioanalytikerstuderende på sidste  

 uddannelsestrin   

 	  

 den  

 ledende bioanalytiker er ansvarlig for, at den udenlandske bioanalytiker er  

 under supervision.
Supervisionen skal varetages af en bioanalytiker, der  

 arbejder på samme sted (afdeling) som den udenlandske bioanalytiker.
Det kan  

 være afdelingens uddannelsesansvarlige eller en bioanalytiker med tilsvarende  

 kompetencer   

 	  

 ansættelsesstedet  

 skal være positivt interesseret og gå aktivt ind i opgaven med at instruere  

 og  

 evaluere den udenlandske bioanalytiker.
3. Den  

 udenlandske bioanalytikers autorisations-, ansættelses- og ansvarsforhold For at kunne begynde på en prøveansættelse med begrænset  

 autorisation skal ansøger have en udenlandsk bioanalytikeruddannelse, som er  

 sidestillet med en dansk bioanalytikeruddannelse i niveau, varighed og  

 indhold.  

 Det betyder, at uddannelsen i alt væsentligt skal svare til en dansk  

 bioanalytikeruddannelse,  

 hvilket ikke er ensbetydende med, at uddannelsen skal være identisk med den  

 danske.
Ansøger skal have søgt og modtaget begrænset autorisation som  

 bioanalytiker, før prøveansættelse kan påbegyndes.
Ansøger skal selv sende en  

 ansøgning til Sundhedsstyrelsen om begrænset autorisation sammen med tilbud  

 om  

 ansættelse.
 Begrænset autorisation kan gives i minimum 3 måneder og maksimalt  

 24 måneder.
 Den udenlandske bioanalytiker har med begrænset autorisation de  

 samme rettigheder og pligter, som en varig autorisation medfører.
 Prøveansættelse med begrænset autorisation sker i en stilling som  

 bioanalytiker med ansættelsesvilkår og aflønning efter gældende overenskomst.
 Den udenlandske bioanalytiker er underlagt sygehusets og  

 afdelingens ledelse samt de fagligt overordnede i relation til arbejdsregler,  

 administrativ instruks samt tjeneste- og vagtplaner for den pågældende  

 afdeling.
4.  

 Ansættelsesperioderne og de fysiske rammer Den samlede varighed af prøveansættelser er minimum 6 måneder.
 Perioderne for prøveansættelse skal være på mindst 3 måneder.  

 Sundhedsstyrelsen kan stille krav om, at prøveansættelser skal foregå  

 indenfor  

 bestemte områder/specialer.
Den udenlandske bioanalytiker skal sikres relevant introduktion  

 til afdelingen og have adgang til de samme faciliteter, som stilles til  

 rådighed for afdelingens øvrige bioanalytikere i samme charge.  

 Bioanalytikeren  

 skal sikres samme adgang til sekretærhjælp, kontorfaciliteter, omklædningsrum  

 og lignende.
Hensigten er, at den pågældende bioanalytiker skal vurderes i  

 den  

 sammenhæng, der er gældende for en nyuddannet bioanalytiker i det danske  

 sygehusvæsen.
5. Formål  

 med prøveansættelse Formålet med prøveansættelse er at afprøve den udenlandske  

 bioanalytikers faglige kompetencer, erhvervskompetence og  

 kommunikationsfærdigheder.
Afhængig af den udenlandske bioanalytikers  

 kompetencer kan afdelingen vælge at lægge uddannelsesprogram for sidste års  

 bioanalytikerstuderende til grund for evalueringen.
Der skal samtidig  

 foretages  

 en vurdering af, om bioanalytikeren behersker det danske sprog på et sådant  

 niveau, at den pågældende kan kommunikere forsvarligt med patienter,  

 pårørende,  

 andet sygehuspersonale m.fl.
5.1 Bioanalytikerfaglige  

 kompetencer Bioanalytikeren skal i sin funktion demonstrere kompetencer, der  

 som minimum svarer til kompetencerne hos en nyuddannet bioanalytiker.  

 Bioanalytikeren skal ved håndtering af kliniske situationer kunne  

 demonstrere,  

 at den nødvendige teoretiske viden er til stede og bliver anvendt, og at den  

 kliniske situation håndteres professionelt.
Virksomheden som bioanalytiker omfatter planlægning, udvikling  

,  

  

 udførelse, dokumentation og kvalitetssikring og -kontrol af biomedicinske  

 analyser.
Den udenlandske bioanalytiker skal demonstrere dels faglige  

 kompetencer i teori og praksis dels erhvervskompetence, der tilsammen danner  

 grundlag for at kombinere viden om faglige, teoretiske, etiske,  

 arbejdsmiljømæssige og organisatoriske forhold samt metodiske overvejelser  

 med  

 analytiske og praktiske færdigheder.
Bioanalytikeren skal kunne anvende og  

 implementere  

 tidssvarende teknologier og metoder samt vurdere hensigtsmæssigheden  

 heraf.
 Bioanalytikeren skal udvise ansvarlighed og forståelse for etiske  

 problemstillinger i forbindelse med patientbehandling, diagnostik samt ved  

 biomedicinske forsøg i det tværfaglige samarbejde med øvrige sundhedsgrupper.
5.2 Andre  

 kompetencer Kommunikation:  

  

 Bioanalytikeren skal udvise interesse for og søge åben dialog med kolleger,  

 andre  

 samarbejdspartnere og patienter.
Bioanalytikeren skal udvise en passende grad  

 af indlevelsesevne, have respekt for samtalepartneren og kunne anerkende og  

 drage nytte af andres synspunkter.
Ved patientsamtaler og samtaler med  

 pårørende skal bioanalytikeren kunne agere relevant med forståelse for  

 situationen.
Professionel:  

  

 Bioanalytikeren skal være professionel, det vil sige kommunikere, tænke og  

 handle som bioanalytiker.
Kolleger, andre samarbejdspartnere og patienter  

 skal  

 på bioanalytikerens væremåde og funktionsniveau kunne identificere den  

 pågældende som bioanalytiker.
6.  

 Beskrivelse af forløbet og tilbagemelding til Sundhedsstyrelsen Den ledende bioanalytiker eller den uddannelsesansvarlige  

 bioanalytiker gennemfører en introduktionssamtale og justeringssamtaler,  

 sidstnævnte som minimum hver tredje måned, hvor forløbet samtidig evalueres.
 Ved ansættelsens afslutning gennemgår den ledende - eller den  

 uddannelsesansvarlige bioanalytiker ansættelsens forløb med den udenlandske  

 bioanalytiker, konfronterer denne med evalueringsresultaterne og beskriver  

 forløbet af prøveansættelsen på Sundhedsstyrelsens evalueringsskema (se  

 afsnit  

 8). Ansættelsesstedet kan vælge at lægge uddannelsesprogram for sidste års  

 bioanalytikerstuderende til grund for evalueringen.
Beskrivelsen skal indeholde en samlet vurdering, der bl.a. hviler  

 på udsagn fra kolleger, andre samarbejdspartnere og patienter.
Evalueringen  

 af  

 bioanalytikerens skriftlige og mundtlige kommunikationsevne (med patienter,  

 pårørende, kolleger og andre samarbejdspartnere), herunder sprogkundskaber i  

 dansk, skal attesteres af den ledende bioanalytiker.
I den forbindelse skal  

 det  

 samlede personales bedømmelse af bioanalytikerens faglige, personlige og  

 almene  

 kompetencer fremhæves.
 Sundhedsstyrelsen vil herefter foretage en konkret vurdering af  

 evalueringerne og på baggrund af disse afgøre, hvorvidt bioanalytikeren -  

 forudsat de øvrige krav er opfyldt - kan få varig autorisation.
 En negativ udtalelse fra den ledende bioanalytiker som afsluttende  

 evaluering af 6 måneders forløb kan tilsidesættes, hvis et efterfølgende seks  

 måneders forløb evalueres positivt.
 Ved en negativ evaluering af en prøveansættelse kan  

 Sundhedsstyrelsen stille krav om, at ansøger gennemfører supplerende  

 uddannelse.
7.  

 Klagemulighed Der kan klages over Sundhedsstyrelsens afgørelser til Indenrigs-  

 og Sundhedsministeriet, Slotholmsgade 10-12, 1216 København K.
Indenrigs- og  

 Sundhedsministeriet kan tage stilling til lovgrundlaget for afgørelsen, og  

 til  

 om sagsbehandlingsreglerne er overholdt.
Ministeriet kan derimod ikke tage  

 stilling til det sundhedsfaglige skøn, som ligger til grund for afgørelsen.
8.  

 Evalueringsskema Evalueringsskemaet (bilag 1) udfyldes af prøveansættelsesstedets  

 superviserende bioanalytiker på baggrund af det fastsatte ansættelsesforløb.  

 Den ledende bioanalytiker underskriver og sender skemaet til  

 Sundhedsstyrelsen.
9. Ikrafttræden Vejledningen er gældende fra 1. december 2005. Vejledningen  

 finder anvendelse på ansøgninger indgivet til Sundhedsstyrelsen efter  

 vejledningens  

 ikrafttræden.
Sundhedsstyrelsen, den 15. november  

 2005 Eva Hammershøy /Anne Lindrup Bilag 1 Evalueringsskema for 6 måneders  

 prøveansættelsesforløb for bioanalytikere, som ikke er omfattet af den  

 Nordiske Overenskomst eller EF´s generelle ordning, med henblik på at få  

 varig autorisation.  Skemaet findes på Sundhedsstyrelsens hjemmeside   

 www.sst.dk.
Bioanalytikerens navn CPR nr.
Prøveansættelsesperiode Sygehus/institution Afdeling Stillingsbetegnelse Ledende bioanalytikerens navn Har bioanalytikeren  

 varetaget følgende funktioner: (ja/nej)   

 	  

 præ- og postanalytiske funktioner og rutiner   

 	  

 kvalitetssikring af analyseresultater   

 	  

 håndtering af flere bioanalytiske analyseprincipper  

 og metoder Har bioanalytikeren  

 varetaget de for stillingen gældende funktioner tilfredsstillende: (ja/nej)   

 	  

 Fagligt Hvis nej, angiv eksempler/begrundelser   

 	  

 Kommunikationsmæssigt (patienter, pårørende,  

 personale) Hvis nej, angiv eksempler/begrundelser Har  

 kommunikationsvanskeligheder forhindret faglig funktion: (ja/nej).
Hvis ja, angiv eksempler/begrundelser Har bioanalytikeren  

 fungeret i tværfaglige grupper eller teams: (ja/nej) Har  

 kommunikationsproblemer forhindret funktion i grupper eller teams Hvis ja, angiv eksempler/begrundelser Har bioanalytikeren samlet  

 fungeret på et passende fagligt og professionelt niveau: (ja/nej) Hvis nej, angiv eksempler/begrundelser Har bioanalytikeren samlet  

 fungeret kommunikativt tilfredsstillende, herunder med hensyn til danske  

 sprogkundskaber: (ja/nej) Hvis nej, angiv eksempler/begrundelse Er prøveansættelsens  

 gennemført tilfredsstillende: (ja/nej) Hvis nej, angiv begrundelse/eksempler Eventuelle kommentarer til prøveansættelsens forløb kan  

 vedlægges på et selvstændigt ark.
Sted Dato Ledende  

 bioanalytikers underskrift ) Rådets direktiv 89/48/EØF af 21. december 1988 om  

 indførelse af en generel ordning for gensidig anerkendelse af eksamensbeviser  

 for kompetencegivende videregående uddannelse af mindst 3 års varighed.  

  

 Den nordiske overenskomst: Overenskomst af 14. juni 1993 mellem Danmark,  

 Finland, Island, Norge og Sverige om fælles nordisk arbejdsmarked for visse  

 personalegrupper inden for sundhedsvæsenet og veterinærvæsenet, jf.  

 bekendtgørelse nr. 81 af 8. september 1994, med senere ændringer (Nordiske  

 Overenskomst).
 1)  

 Rådets direktiv 89/48/EØF af 21. december 1988 om indførelse af en generel  

 ordning for gensidig anerkendelse af eksamensbeviser for kompetencegivende  

 videregående uddannelse af mindst 3 års varighed.  

  

 Den nordiske overenskomst: Overenskomst af 14. juni 1993 mellem Danmark,  

 Finland, Island, Norge og Sverige om fælles nordisk arbejdsmarked for visse  

 personalegrupper inden for sundhedsvæsenet og veterinærvæsenet, jf.  

 bekendtgørelse  

 nr. 81 af 8. september 1994, med senere ændringer (Nordiske Overenskomst).
