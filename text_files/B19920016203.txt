 VI MARGRETHE DEN ANDEN, af Guds Nåde Danmarks Dronning,  

 gør vitterligt: I medfør af § 2 i lov nr. 817 af 21. december 1988, møntlov,  

 anordner Vi herved følgende:
§ 1.  I anledning af Hendes Majestæt Dronningens og  

 Hans Kongelige Højhed Prinsens sølvbryllup den 10. juni 1992 udmøntes tre erindringsmønter.
 Stk. 2.  Der udmøntes en mønt lydende på 20 kroner af  

 aluminiumsbronze (92 vægtdele kobber, 6 vægtdele aluminium og 2 vægtdele  

 nikkel) og af følgende størrelse og vægt:
diameter: 27,0 mm vægt: 9,3 gram Mønten skal have følgende præg:
Til højre Hendes Majestæt Dronningens portrætbuste med venstrevendt  

 profil.
Til venstre Hans Kongelige Højhed Prinsens portræt med højrevendt  

 profil.
Langs randen og som en del af denne øverst:
DRONNING MARGRETHE II og nederst: PRINS HENRIK.
Til venstre mellem  

 DRONNING og PRINS: 1967. Til højre mellem MARGRETHE II og HENRIK: 1992.
Et hus med æresport.
På spidsen af taget en krone.
Over døren et hjerte  

 med tallet 25. Til venstre for husets tag en sol og til højre en halvmåne og  

 to stjerner.
Langs randen og som en del af denne til venstre: 20 KRONER og  

 til højre: DANMARK.
Nederst til venstre for huset navnebogstaver for  

 direktøren for møntproduktionen og møntmærket, et hjerte.
På husets højre dør  

 medaljørens mærke.
 Stk. 3.  Der udmøntes en mønt lydende på 200 kroner af  

 finsølv (999 0/00) og af følgende størrelse og vægt:
diameter: 38,0 mm vægt: 31,1 gram Mønten skal have følgende præg:
 Samme præg som erindringsmønten lydende på 20 kroner jf. stk. 2, nr. 1.
Et hus med æresport.
På spidsen af taget en krone.
Over døren et hjerte  

 med tallet 25. Til venstre for husets tag en sol og til højre en halvmåne og  

 to stjerner.
Langs randen og som en del af denne til venstre: 200 KRONER og  

 til højre: DANMARK.
Nederst til venstre for huset navnebogstaver for  

 direktøren for møntproduktionen og møntmærket, et hjerte.
På husets højre dør  

 medaljørens mærke.
 Stk. 4.  Der udmøntes en mønt lydende på 200 kroner af  

 finguld (979 0/00) og af følgende størrelse og vægt:
diameter: 38,0 mm vægt: 56,5 gram Mønten skal have samme præg som erindringsmønten af finsølv, jf. stk. 3,  

 nr. 1-3.
 § 2.  Denne anordning træder i kraft den 16. marts  

 1992.
Giver på Amalienborg, den 12. marts 1992 Under Vor Kongelige Hånd og Segl I Dronningens Navn:
