Skriftlig fremsættelse (24. februar 2005) Trafik- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov  

 om ændring af lov om offentlige veje, lov om private fællesveje, lov om  

 grundejerbidrag til offentlige veje, lov om vintervedligeholdelse og  

 renholdelse af veje samt lov om fremgangsmåden ved ekspropriation vedrørende  

 fast ejendom (Udmøntning af kommunalreformen for så vidt angår vej- og  

 ekspropriationslovgivningen) (Lovforslag nr.
L 84).
 Lovforslaget er en del af den lovgivningsmæssige  

 gennemførelse af kommunalreformen.
 Lovforslaget indeholder de konsekvensændringer i  

 vejlovgivningen samt i ekspropriationsprocesloven, som følger af, at amterne  

 nedlægges og amternes opgaver på vejområdet overføres til henholdsvis staten  

 og  

 kommunerne.
 Lovforslaget fastlægger endvidere hvilke af de nuværende  

 amtsveje, der ved kommunalreformens ikrafttræden den 1. januar 2007 overføres  

 til staten.
Ved kommunalreformen reduceres antallet af  

 vejbestyrelsesniveauer fra tre til to.
Samtidig reduceres antallet af  

 kommuner.  

 De nuværende ca. 290 administrative enheder på vejområdet reduceres således  

 samlet til godt 100 enheder, hvilket vil gøre administrationen af de  

 offentlige  

 veje mere enkel og overskuelig.
Strukturen vil samtidig sikre nærhed i  

 forvaltningen samt et sammenhængende overordnet vejnet for trafikken mellem  

 de  

 større byer, transportknudepunkter og den internationale trafik.
 De ca. 10.000 km veje, som amterne i dag bestyrer, fordeles  

 med ca. 2.000 km til staten og ca. 8.000 km til kommunerne.
 Til staten overføres de mest overordnede veje, herunder veje  

 der indgår i erhvervslivets transportkorridorer, veje der trafikalt og  

 funktionelt hænger sammen med det internationale vejnet samt andre veje, der  

 er  

 af væsentlig betydning for trafikken mellem lands- og egnsdele, herunder,  

 veje  

 som understøtter et fleksibelt arbejdsmarked med øget pendling.
Til kommunerne overføres alle lokalt orienterede veje,  

 herunder veje med lokalpræg, som er karakteriseret ved lavere trafik og mange  

 vejadgange.
De veje, som kommunerne overtager, minder således om de veje, som  

 kommunerne i dag har ansvaret for.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
