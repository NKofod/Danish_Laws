 Ventilationsanlæg i banks ekspeditionslokale medtages ved  

 ejendomsvurderingen som sædvanligt tilbehør til denne, jf.
 vurderingsloven § 9. Anlægget behandles skattemæssigt som  

 indstallation, jf. afskrivningsloven § 19.
En bank forespurgte, hvorvidt et ventilationsanlæg, installeret i en banks  

 ekspeditionslokale kunne anses som løsøre og således ikke medtages ved  

 ejendomsvurderingen.
Banken gjorde gældende, at ventilationssystemet er  

 installeret specielt af hensyn til de i bankens ekspeditionslokale opstillede  

 EDB-terminaler, der udvikler en betydelig varme og derfor kræver større  

 udluftning end det traditionelle kontorlandskab.
Ligningsrådet vedtog, at  

 nævnte ventilationsanlæg skulle medtages ved vurderingen af den faste ejendom  

 som sædvanligt tilbehør til denne, og således i indkomstskattemæssig  

 henseende skulle behandles som installation.
Ligningsrådet kommenterede  

 afgørelsen således: Afgørende for om et ventilationssystem kan anses som  

 løsøre er, om anlægget er indlagt i ejendomraen til brug for en speciel  

 erhversvirksomhed, eller om det er indlagt i bygningen til brug for erhverv i  

 almindelighed.
Da den teknologiske udvikling har medført, at så godt som alle  

 service-/kontorvirksomheder anvender EDB-terminaler i den daglige drift, er  

 det Ligningsrådets opfattelse, at ventilationsanlæg, der installeres som  

 følge af disse terminalers øgede varmeudvikling, må anses som indlagt i  

 ejendommen til brug for erhvervsvirksomhed i almindelighed.
