 -INDHOLDSFORTEGNELSE.
IV.
TILBAGEHOLDELSE AF YDELSER.
I.
INDLEDNING OG ALMINDELIGE BESTEMMELSER Der er den 16. juni 1987 indgået en konvention om social sikring mellem  

 Danmark og Østrig.
Konventionen træder i kraft den 1. marts 1988. Desuden er  

 der indgået en aftale om gennemførelse af konventionen.
Gennemførelsesaftalen  

 træder i kraft samtidig med konventionen.
Konventionen og gennemførelsesaftalen er aftrykt som henholdsvis bilag 1  

 og 2 til denne vejledning.
En blanketsamling findes bagest i vejledningen. (*  

 2) I vejledningen er der henvisninger til konventionen (K), slutprotokollen  

 til konventionen (S) og til gennemførelsesaftalen (G). For at lette læsningen  

 af vejledningen findes henvisningerne i margenen. (* 3) Konventionens almindelige bestemmelser.
1. Område K-art. 1.2.
 Ved dansk område forstås Danmark med undtagelse af Grønland og Færøerne.
 2. Lovgivning.
 K-art. 2.2.
 Konventionen finder for Danmarks vedkommende anvendelse på lovgivningen  

 om:
a.
Offentlig sygesikring b.
Sygehusvæsenet c.
Svangerskabshygiejne og fødselshjælp d.
Dagpenge ved sygdom eller fødsel e.
Arbejdsskadeforsikring f.
Social pension g.
Arbejdsmarkedets Tillægspension (ATP) h.
Børnetilskud og børnefamilieydelser.
 3. Personkreds.
K-art. 3.1 Konventionen gælder, medmindre andet er bestemt, for statsborgere i  

 Danmark og Østrig og for deres familiemedlemmer og efterladte, uanset disses  

 nationalitet, i det omfang, de har afledte rettigheder efter en dansk eller  

 østrigsk statsborger.
K-art. 3.2 Konventionen finder ligeledes anvendelse på flygtninge og statsløse.
 4. Ligebehandling.
K-art. 4 Der gælder efter konventionen et almindeligt princip om ligebehandling af  

 statsborgere i de to lande ved anvendelse af en kontraherende stats  

 lovgivning.
II.
HVILKET LANDS LOVGIVNING FINDER ANVENDELSE.
 Konventionens afsnit II indeholder bestemmelser om, hvilken af de to  

 landes lovgivning om social sikring en person skal være omfattet af i en  

 given situation.
 1. Hovedregel.
K-art. 6 Som hovedregel er en person omfattet af lovgivningen i det land, hvor  

 pågældende er beskæftiget enten som arbejdstager eller som selvstændig  

 erhvervsdrivende.
Bestemmelsen gælder med hensyn til arbejdstagere ligeledes,  

 selv om personens bopæl eller arbejdsgiverens hjemsted er i det andet  

 kontraherende land.
2. Undtagelser Der er følgende undtagelser fra denne hovedregel:
K-art. 7.1 G-art. 4 Blanket nr. 1 a.
Udsendte arbejdstagere forbliver omfattet af lovgivningen i det land de  

 udsendes fra i indtil 24 måneder efter udsendelsen.
Til dokumentation af  

 udstationeringsforholdet anvendes en blanket.
For Danmarks vedkommende  

 attesteres denne af Sikringsstyrelsen.
En østrigsk udstationeringsblanket  

 skal forevises social- og sundhedsforvaltningen i opholdskommunen og ATP.
 K-art. 7.2.
b.
Arbejdstgare, der er beskæftiget i et luftfartsselskab med hjemsted i  

 det ene land, forbliver omfattet af dette lands lovgivning ved udsendelse til  

 det andet land uafhængig af udsendelsens varighed.
K-art. 7.4 c.
Medfølgende ægtefælle og børn til udsendte arbejdstagere er omfattet af  

 udsenderlandets lovgivning, forudsat at de ikke selv bliver beskæftiget i  

 opholdslandet.
K-art. 7.3 d.
Personer beskæftiget på et skib, er omfattet af flaglandets lovgivning.
 K-art. 8.1.
e.
En statsborger i den ene stat, som af denne eller af et medlem af en  

 officiel repræsentation bliver beskæftiget på den anden stats område,  

 omfattes under hele beskæftigelsen af lovgivningen i den førstnævnte stat.
 K-art. 8.2.
Arbejdstageren kan imidlertid inden 3 måneder efter arbejdets påbegyndelse  

 vælge at være omfattet af beskæftigelsesstatens lovgivning, hvis pågældende  

 har haft fast ophold i denne stat forud for beskæftigelsen.
Beslutningen om  

 valg skal meddeles arbejdsgiveren.
Meddelelse om, hvilken stats lovgivning  

 pågældende ønsker at være omfattet af, gives ved bopæl i Danmark til social-  

 og sundhedsforvaltningen i bopælskommunen.
 K-art. 8.3.
f.
Foregående afsnit gælder tilsvarende for arbejdstagere beskæftiget af  

 en anden offentlig arbejdsgiver.
K-art. 9 g.
Efter fælles anmodning fra arbejdsgiver og arbejdstager kan der gøres  

 undtagelser fra de generelle bestemmelser om, hvilket lands lovgivning der  

 finder anvendelse.
Ansøgning herom skal i Danmark indgives til  

 Sikringsstyrelsen, som, såfremt der findes grundlag for at give tilladelse  

 indhenter samtykke fra den kompetente østrigske myndighed.
S-del III h.
Bestemmelserne om udsendte arbejdstagere og deres familiemedlemmer  

 gælder, for så vidt angår art. 7, stk. 1, 2 og 4, og art. 9, uafhængig af  

 statsborgerskab.
III.
DE ENKELTE YDELSER.
 1. Ydelser i tilfælde af sygdom eller fødsel.
a.
Naturalydelser K-art. 10 G-art. 5.1 Blanket nr. 2, A/DK Forsikringsperioder, der er tilbagelagt efter østrigsk lovgivning, kan  

 medregnes til nedbringelse af den karenstid på 6 uger, der er fastsat i  

 sygesikringsloven og den tilsvarende frist for ret til vederlagsfri  

 behandling på sygehus, der er fastsat i sygehusloven.
Som dokumentation  

 forevises en attest udstedt af institutionen for sygeforsikring i Østrig.
G-art. 5.1 Blanket nr. 2, DK/A I Danmark udstedes den tilsvarende attest til anvendelse i Østrig af den  

 seneste bopælskommune.
 G-art. 5.2.
 Hvis en person ikke har medbragt attesten, kan den kompetente institution  

 anmode institutionen i det andet land om at udstede attesten.
b.
Sygesikring for pensionister.
K-art. 11.1 K-art. 11.2 Blanket nr. 3 og 4 Pensionister omfattes af sygesikringsbestemmelserne i det land, hvor  

 pensionisten har fast bopæl.
Bestemmelsen gælder også for pensionsansøgere.
K-Kap.2 2. Pensioner Konventionens ligebehandlingsprincip giver lige ret til dansk og østrigsk  

 pension for danske og østrigske statsborgere, med mindre andet er bestemt i  

 de enkelte artikler eller i slutprotokollen.
 Ydelser efter dansk lovgivning.
K-art. 18 Pensionslovens krav om bopæl i Danmark som betingelse for ret til pension  

 ophæves for danske statsborgere, som har bopæl i Østrig, med mindre der er  

 tale om førtidspension på grund af sociale forhold.
For østrigske  

 statsborgere gælder en række særlige betingelser for ret til pension, jf.  

 nedenfor under a) og b).
 a. Østrigske statsborgere med bopæl i Danmark.
Østrigske statsborgere med bopæl i Danmark har ret til folkepension på  

 samme betingelser som danske statsborgere.
Dette betyder, at en østrigsk  

 statsborger opnår ret til dansk folkepension, hvis pågældende har boet mindst  

 3 år i Danmark mellem det 15. og 67 år.
K-art. 19.1 Der er ligeledes ret til førtidspension efter samme regler som for danske  

 statsborgere.
Det er dog en betingelse, at pågældende mellem det 15. og 67.  

 år har haft fast bopæl i Danmark i en sammenhængende periode på mindst 12  

 måneder og i denne periode har været fysisk og psykisk i stand til at udøve  

 normalt erhverv.
K-art. 19.2 Retten til førtidspension på grund af sociale forhold er yderligere  

 betinget af, at vedkommende har haft fast bopæl i Danmark i mindst 12 måneder  

 umiddelbart før ansøgningens indgivelse, og at behovet for pension opstod,  

 mens vedkommende havde bopæl i Danmark.
 b. Østrigske statsborgere med bopæl i Østrig.
Østrigske statsborgere med bopæl i Østrig kan få udbetalt folkepension og  

 førtidspension, når K-art. 20.1 eller K-art. 20.2 Retten til pension efter pkt. 1) gælder både retten til at få tilkendt  

 pensionen under bopæl i Østrig og retten til at medtage en allerede tilkendt  

 pension fra Danmark til Østrig.
De personer, der opfylder betingelserne efter  

 pkt. 2) kan derimod kun medtage en pension til Østrig, hvis pensionen er  

 tilkendt under bopæl i Danmark.
Førtidspension på grund af sociale forhold kan kun tilkendes østrigske  

 statsborgere under bopæl i Danmark.
Efter pensionstilkendelsen kan pensionen  

 dog fortsat udbetales under bopæl i Østrig, hvis betingelserne efter pkt. 1)  

 eller 2) ovenfor er opfyldt.
c.
Danske statsborgere med bopæl i Østrig.
Danske statsborgere med bopæl i Østrig har ret til at få tilkendt og  

 udbetalt folkepension og førtidspension på grund af helbredsmæssige forhold.  

 Førtidspension på grund af sociale forhold kan derimod kun tilkendes danske  

 statsborgere under bopæl i Danmark.
Efter pensionstilkendelsen kan dog også  

 denne pension fortsat udbetales under bopæl i Østrig.
 3. Behandling af ansøgning om pension.
K-art. 31 En ansøgning om pension efter et lands lovgivning anses tillige som en  

 ansøgning om en tilsvarende ydelse efter det andet lands lovgivning.
Dette  

 gælder dog ikke, hvis ansøgeren anmoder om, at ansøgningen om alderspension  

 fra det andet land udsættes.
Datoen for ansøgningens indgivelse til den  

 danske institution anses derfor tillige som ansøgningsdato i forhold til den  

 østrigske institution (og omvendt). En ansøgning skal straks videresendes til  

 den østrigske institution, jf. nedenfor.
 Hvis en ansøgning, erklæring eller anke efter et lands lovgivning skal  

 fremsættes inden en bestemt frist til institutionen i dette land, anses  

 fristen for overholdt, hvis ansøgningen m.v. modtages af det andet lands  

 institution inden fristens udløb.
a.
Ansøgning om østrigsk pension fra en person, der bor i Danmark.
Blanket nr. 5, DK/A Ansøgningen indgives til social- og sundhedsforvaltningen i ansøgerens  

 bopælskommune.
Forvaltningen sender ansøgningen på en blanket til den  

 kompetente institution i Østrig: Hauptverband der Østerreichischen  

 Sozialversicherungstræger, Kundmannsgasse 21, Postfach 600, 1030 Wien.
På  

 blanketten anføres modtagelsesdatoen.
Forvaltningen vedlægger de lægelige  

 akter, der foreligger i sagen.
Blanket nr. 8 DK/A K-art. 13 G-art. 7 Der skal sammen med ansøgningen desuden vedlægges en blanket, hvor der  

 anføres de bopælsperioder der tilbagelagt i Danmark.
K-art. 28.6 Hvis den østrigske institution til brug for behandlingen af ansøgningen  

 anmoder om, at ansøgeren underkastes yderligere lægeundersøgelse, skal  

 social- og sundhedsforvaltningen sørge for, at en sådan undersøgelse bliver  

 foretaget.
Udgifterne til lægeundersøgelsen betales af den østrigske  

 institution.
b.
Ansøgning om dansk pension fra en person, der bor i Østrig.
G-art. 7 Blanket nr. 5, A/DK Ansøgningen indgives til den kompetente institution i Østrig, der  

 videresender ansøgningen til social- og sundhedsforvaltningen i ansøgerens  

 seneste bopælskommune i Danmark, eventuelt gennem Sikringsstyrelsen.
Kommunen  

 behandler ansøgningen og sender afgørelsen med klagevejledning til den  

 østrigske institution.
K-art. 28.6 Hvis der til brug for behandling af ansøgningen er behov for yderligere  

 lægeundersøgelse af ansøgeren, rettes henvendelse herom til den østrigske  

 institution.
Udgifterne til lægeundersøgelsen i Østrig dækkes af  

 amtskommunen.
 4. Forskellige betemmelser om beregning og udbetaling  

 af dansk pension.
S-del II, 2 a.
Følgende tillæg og ydelser kan kun udbetales til personer med bopæl i  

 Østrig, i det omfang det følger af lov om social pension, jf. lovens § 3,  

 stk. 5:
 Efter § 3, stk. 5 i lov om social pension kan pensions-, hustru- og  

 ægteskabstillæg ikke udbetales til personer, der bor i Østrig.
 Kun danske statsborgere opfylder betingelserne efter § 3, stk. 2 og 3 i  

 lov om social pension for at få udbetalt de under pkt. d) - g) nævnte tillæg  

 under bopæl i Østrig.
b.
Ved anvendelse af bestemmelsen om krav om 12 måneders beskæftigelse i  

 Danmark gælder følgende:
K-art. 21.1 K-art. 21.1.
K-art. 21.3 S-del I, 6 c.
Konventionen berører ikke bestemmelserne i § 8 i lov om social pension  

 om ophold i udlandet, der sidestilles med bopæl i Danmark.
Dette indebærer,  

 at sådanne perioder i udlandet kun skal medregnes for østrigske statsborgere  

 i det omfang, der udtrykkeligt er hjemmel hertil i konventionen.
En østrigsk  

 statsborger vil f.eks. efter konventionens art. 7, stk. 3 kunne optjene ret  

 til dansk pension som sømand på et dansk skib, medens f.eks. et ophold i  

 udlandet som led i en uddannelse ikke for en østrigsk statsborger vil kunne  

 medregnes som optjeningstid for dansk pension.
K-art. 35 S-del V Bopælsperioder, der er tilbagelagt forud for konventionens ikrafttræden,  

 skal tages i betragtning ved fastsættelsen af ydelser efter den danske  

 pensionslovgivning.
Bopælsperioder, der er tilbagelagt efter dansk  

 pensionslovgivning forud for den 1. april 1957, tages dog ikke i betragtning  

 ved beregning af størrelsen af folke- og førtidspension, der udbetales til  

 østrigske statsborgere med bopæl i Østrig.
S-del I, 5 d. Østrigske statsborgere har ikke ret til pension efter  

 overgangsbestemmelserne i lovene af 7. juni 1972 om ret til pension for  

 danske statsborgere, som har haft bopæl i Danmark i et nærmere fastsat  

 tidsrum forud for ansøgningen om pension.
K-art. 22 Danske statsborgere, der har erhvervet ret til både en dansk folkepension  

 og en alderspension efter østrigsk lovgivning, kan ikke få fastsat  

 folkepensionens størrelse efter overgangsbestemmelsen i § 68 i lov om social  

 pension eller den tilsvarende bestemmelse i den tidligere lov om  

 folkepension.
Hvis vedkommende opfylder betingelserne for at få fuld pension  

 efter pensionslovens § 68, og den danske og østrigske pension tilsammen udgør  

 et mindre beløb end den fulde danske folkepension, ydes et tillæg svarende  

 til forskellen.
Ved denne beregning tages der alene hensyn til den østrigske  

 alderspension, idet omfang den ikke beror på bidrag til frivillig forsikring.
K-art. 23.1 e.
Der er fastsat en særlig regel om beregning af godskrivningstid for  

 danske statsborgere, der har opnået ret til dansk førtidspension efter de  

 regler, der var gældende indtil 1. oktober 1984, og som samtidig har opnået  

 ret til invalide- eller enkepension efter østrigsk lovgivning.
I sådanne  

 tilfælde nedsættes perioden mellem datoen for tilkendelse af den danske  

 pension og den normale pensionsalder ved beregning af den danske pension.  

 Perioden nedsættes efter forholdet mellem antallet af faktiske bopælsår i  

 Danmark før forsikringsbegivenhedens indtræden og summen af bopæls- og  

 forsikringsperioder, som er tilbagelagt efter begge landes lovgivning før  

 forsikringsbegivenhedens indtræden.
Ved fastsættelsen af bopælsår i Danmark  

 medregnes kun bopælsår i optjeningsperioden, d.v.s mellem det 15. og 67. år.
K-art. 23.2 Hvis de to pensioner efter denne beregning sammenlagt udgør et mindre  

 beløb end den pension, der kunne ydes ved alene at anvende reglerne i dansk  

 lovgivning, ydes et tillæg svarende til forskellen.
5. Ydelser efter lov om ATP S-del I, 7 Konventionen berører ikke de særlige betingelser for medlemsskab af ATP  

 for udenlandske statsborgere.
 Konventionen berører heller ikke østrigske statsborgeres ret til at få  

 udbetalt ydelser fra ATP, idet der allerede efter loven om ATP er ret til at  

 få udbetalt ydelser under bopæl i udlandet.
6. Familieydelser a.
Børnetilskud efter §§ 2 og 3 i børnetilskudsloven og børnefamilieydelse  

 efter lov om en børnefamilieydelse ydes til østrigske statsborgere på samme  

 vilkår som til danske statsborgere.
Ved flytning til Danmark får børn af  

 østrigske statsborgere, som efter konventionen er omfattet af dansk  

 lovgivning, således ret til ydelser fra begyndelsen af kvartalet efter  

 tilflytningen.
K-art. 27 Børn af østrigske enker og enkemænd samt forældreløse børn af østrigske  

 statsborgere har, når de har bopæl i Danmark og efter konventionen er  

 omfattet af dansk lovgivning, ret til særligt børnetilskud efter dansk  

 lovgivning efter samme regler, som gælder for børn af danske statsborgere.  

 Det er en betingelse, at barnet eller en af dets forældre har haft bopæl på  

 dansk område i mindst 6 måneder, og at den afdøde fader og/eller moder på  

 tidspunktet for dødsfaldet havde bopæl på dansk område.
Herved er der sket en  

 nedsættelse af den efter børnetilskudslovens § 5, stk. 1, nr. 1 gældende  

 bopælsperiode på 3 år.
 Bestemmelsen om udbetaling af særligt børnetilskud efter 6 måneders bopæl  

 her i landet omfatter også de øvrige tilfælde i børnetilskudslovens § 4, hvor  

 særligt børnetilskud ydes.
K-art. 25.1 b.
En person, der sædvanligvis opholder sig i det ene land med sine børn,  

 men er erhvervsmæssigt beskæftiget i det andet land, er med hensyn til  

 familieydelser omfattet af opholdslandets lovgivning.
K-art. 25.2 c.
En person, der er beskæftiget i det ene land, men omfattet af det andet  

 lands lovgivning efter bestemmelserne i konventionens art. 7, betragtes med  

 hensyn til ret til familieydelser, som om pågældende med sine børn har ophold  

 i det land, hvis lovgivning gælder.
 Det vil for personer, der er omfattet af dansk lovgivning sige, at  

 betingelsen om fuld skattepligt og hjemsted i Danmark ikke gælder i disse  

 tilfælde, jf. §§ 1 og 2 i Skatteministeriets bekendtgørelse nr. 968 af 17.  

 december 1986.
 I tilsvarende tilfælde er der ret til børnetilskud, selv om betingelsen om  

 hjemsted ikke er opfyldt, jf. pkt. 35, første afsnit i Sikringsstyrelsnes  

 vejledning af 18. december 1986 om børnetilskud og forskudsvis udbetaling af  

 børnebidrag.
d.
Omvendt har personer, der opholder sig i Danmark, men er omfattet af  

 østrigsk lovgivning om social sikring, ikke ret til dansk børnefamilieydelse,  

 selv om de opfylder betingelserne i § 2 i lov om en børnefamilieydelse, jf. §  

 4 i Skatteministeriets bekendtgørelse af 17. december 1986. Der er i sådanne  

 tilfælde heller ikke ret til danske børnetilskud, selv om de iøvrigt opfylder  

 betingelserne i børnetilskudsloven, jf. pkt. 35, sidste afsnit i  

 Sikringsstyrelsens vejledning af 18. december 1986 om børnetilskud og  

 forskudsvis udbetaling af børnebidrag.
K-art. 26 e.
Hvis et barn efter konventionens bestemmelser har ret til ydelser fra  

 begge lande, fx fordi forældrene er beskæftiget under hver sit lands  

 lovgivning, finder alene lovgivningen i det land anvendelse, hvor barnet  

 sædvanligvis opholder sig.
IV.
TILBAGEHOLDELSE AF YDELSER.
K-art. 33 Konventionen indeholder endvidere visse bestemmelser om adgang for en  

 institution i det ene land til at anmode om tilbageholdelse i en  

 efterbetaling af en ydelse fra det andet land.
