 Sundhedsstyrelsen udsendte i 1972 og 1979 »Retningslinier for  

 beskyttelse mod hepatitis« til landets sygehuse m.fl.
 Nye data vedrørende diagnose, epidemiologi og profylakse har foranlediget  

 sundhedsstyrelsen til at revidere disse retningslinier.
 Retningslinierne omtaler ikke i detaljer alle forhold vedrørende  

 hepatitis, men giver en oversigt med særlig vægt på forebyggelsen.
SUNDHEDSSTYRELSEN, AUGUST 1984 P.D.V.
Michael von Magnus /Øhlenschlæger INDLEDNING En lang række bakterier og virus kan hos mennesket fremkalde en  

 parenkymatøs leverpåvirkning - hepatitis.
I Danmark er de 3 almindeligst  

 forekommende - og således klinisk betydende former - HEPATITIS A, HEPATITIS B  

 og HEPATITIS NON-A, NON-B.
Sygdommene kan ikke med sikkerhed adskilles  

 klinisk, men de serologiske fund og prognosen er forskellig.
Ved hjælp af  

 serologiske undersøgelser er det i de seneste år blevet muligt specifikt at  

 påvise infektion med hepatitis A-virus og hepatitis B-virus, men endnu ikke  

 ved hepatitis non-A, non-B.
I sidstnævnte tilfælde er diagnosen baseret på  

 udelukkelse af hepatitis A og hepatitis B.
I begyndelsen af 1980'erne anmeldtes ca. 600-700 hepatitistilfælde årligt  

 i Danmark.
Omkring 35% af disse er hepatitis B, over 40% er hepatitis A, mens  

 de sidste ca. 20% er hepatitis non-A, non-B eller hepatitis af ukendt type.  

 Udenfor Danmark er virushepatitis et betydeligt større sundhedsproblem, og  

 sygdommens incidens er langt højere i Sydeuropa, Afrika, Asien og Sydamerika.
HEPATITIS A Sygdommen forårsages af et picorna virus, der formentlig tilhører  

 enterovirus-gruppen.
Sygdommen overføres ved fækal/oral smitte, og et typisk  

 forløb er illustreret i fig. 1.
Inkubationstiden varierer fra 3 til 6 uger.
Af figuren fremgår, at HAV  

 udskilles i fæces i de sidste uger af inkubationstiden.
Den maksimale  

 udskillelse optræder umiddelbart før sygdommens kliniske debut og ved  

 fremkomsten af ikterus udskiller under halvdelen at patienterne HAV med  

 fæces.
Hos enkelte patienter er påvist virus-udskillelse i op til 3 uger  

 efter fremkomst af ikterus.
En kronisk virusudskiller-tilstand er aldrig  

 påvist.
Antistoffer mod hepatitis A-virus (anti-HAV) optræder allerede i den  

 akutte fase af sygdommen, når hurtigt maksimum og persisterer herefter  

 formentlig livslangt hos de fleste.
Tilstedeværelsen af anti-HAV er således  

 et immunitetstegn og beskyttende mod reinfektion.
Antistoffer mod hepatitis  

 A-virus af IgM type (anti-HAV IgM) optræder ligeledes hurtigt i sygdommens  

 akutte fase, men kan med den anvendte metode kun påvises i op til 3 måneder  

 herefter.
Anti-HAV IgM er således diagnostisk for aktuel hepatitis  

 A-infektion.
Påvisning af hepatitis A-virus i fæces udføres ikke  

 rutinemæssigt.
Klinisk er det ikke muligt at skelne hepatitis A fra de øvrige  

 humane hepatitis former, men smitteveje og inkubationstid kan dog være  

 vejledende.
Hepatitis A er sædvanligvis en selvophørende, let forløbende  

 sygdom, der fører til fuld helbredelse.
Sygdommen forløber ofte anikterisk,  

 og den giver ikke anledning til kroniske følgetilstande i leveren.
Fulminant  

 forløb ses i under 1% af de kliniske tilfælde.
UDBREDELSE Selvom det stadig er en betydelig del af hepatitis A-patienterne, der  

 synes smittede herhjemme, må det formodes, at hepatitis A ikke længere  

 forekommer endemisk i Danmark.
FIG. 1 SMITTERISIKO OG SMITTEVEJE Risikoen for smitte med hepatitis A-virus er beskeden for befolkningen som  

 helhed.
Smittevejen er fækal/oral.
Risikoen for smittespredning følger kurven  

 for virusudskillelse i fæces med maksimum i sidste del af inkubationstiden.  

 Smitterisikoen er størst ved tæt kontakt, som f.eks. i husstande og  

 døgninstitutioner.
Risikoen øges, hvis de hygiejniske forhold er ringe.
Under  

 de hygiejniske forhold, der i dag råder på sygehusene, ses nosokomiel  

 smitteoverførsel med hepatitis A-virus ikke.
Hepatitis A-smitte via vand og  

 fødemidler forekommer fortsat, omend sjældent i Danmark.
Disse smittekilder  

 er hyppigere i det sydlige udland, hvor smitteoverførsel formentlig hyppigt  

 finder sted med ikke varmebehandlet mad (salat, skaldyr, etc.).
Hepatitis A forekommer hyppigere blandt homoseksuelle mænd, hvor smitten  

 spredes blandt seksuelle kontakter.
Transfusionsoverført hepatitis A  

 forekommer yderst sjældent.
Det kan således konkluderes, at hepatitis A  

 hyppigst overføres under husstandslignende forhold samt ved rejser til det  

 sydlige udland.
Børn født af indvandrere fra endemiske områder frembyder et  

 særligt problem.
Når børnene er på ferieophold i forældrenes hjemland,  

 udsættes de betydeligt hyppigere for hepatitis A-smitte end i Danmark.
Dette  

 kan medføre et let eller måske anikterisk forløb, hvor sygdommen først  

 erkendes, når den giver anledning til sekundærtilfælde efter tilbagekomsten  

 til Danmark.
Dette kan især være et problem i vuggestuer og børnehaver.
PROFYLAKSE Da smittevejen er fækal/oral, kan smitte undgås ved gennemført hygiejne.  

 Vedrørende forholdsregler på sygehuse henvises til side 17.
 Hvis en patient med hepatitis plejes i HJEMMET, må patienten og de  

 pårørende instrueres i gennemførelse af god personlig hygiejne, d.v.s.
 Skønt viræmifasen formentlig er kort og udskillelsen af virus i fæces  

 sædvanligvis ophører kort efter symptomernes fremkomst, bør patientens blod  

 og fæces anses for at frembyde smittefare, indtil patienten er klinisk rask.
 Personer beskæftiget i levnedsmiddelbranchen skal være sygemeldt, indtil  

 de er klinisk raske.
PASSIV IMMUNPROFYLAKSE MED GAMMAGLOBULIN Intramuskulær injektion med gammaglobulin forebygger sygdommen, hvis det  

 gives inden ekspositionen.
En vis effekt kan dog forventes ved indgift op til  

 10 dage efter udsættelsen.
Indikationen for at give gammaglobulin hviler i  

 almindelighed på den anamnestiske mistanke om hepatitis A, idet de  

 serologiske svar først vil foreligge efter 1 - 2 uger, hvorefter effekten af  

 profylaksen er tvivlsom.
I tilfælde af hepatitis A tilrådes det at give  

 gammaglobulin til medlemmerne af patientens husstand.
Da hepatitis  

 A-infektion sædvanligvis forløber mildt hos børn under 10 år, er der kun  

 sjældent indikation for gammaglobulin profylakse hos disse.
Flere tilfælde af  

 hepatitis A i institutioner kan dog nødvendiggøre indgift af gammaglobulin  

 til såvel børn som voksne.
Personer, der rejser til Sydeuropa, Afrika, Asien  

 samt Sydamerika og der lever under primitive forhold, bør middelbart inden  

 afrejsen have gammaglobulin.
Personer, om hvem man ved at de har anti-HAV i  

 blodet, skal ikke have gammaglobulin.
Ved længerevarende ophold kan  

 gammaglobulin-indgiften gentages med 3 - 6 måneders interval i ca. 2 år.  

 Herefter har mange opnået beskyttelse ved passiv-aktiv immunisering.  

 Familier, der modtager adoptivbørn fra områder, hvor hepatitis A er endemisk,  

 bør have gammaglobulin umiddelbart før barnets ankomst.
DOSERING Indholdet af anti-HAV er ikke standardiseret i de tilgængelige  

 gammaglobulin-præparater, hvorfor en nøjagtig dosering ikke kan angives.
Til  

 voksne anses intramuskulær injektion af 5 ml af en 16% opløsning at være  

 tilstrækkelig.
HEPATITIS B Hepatitis B-virus er et komplekst opbygget DNA-virus.
Til virus er knyttet  

 en række antigener, der hos patienten giver anledning til udvikling af  

 korresponderende antistoffer.
En række af disse antigen/antistof-systemer kan  

 nu bestemmes rutinemæssigt.
Hepatitis B overføres typisk ved inokulation med  

 blod eller blodprodukter eller ved seksuel kontakt.
Karakteristiske  

 forløbsformer er illustreret i fig. 2, hvor fig. 2 A viser det typisk  

 ukomplicerede forløb.
Inkubationstiden angives fra 6 uger til 6 måneder, men  

 ligger hyppigst omkring 3 måneder.
I slutningen af inkubationstiden optræder  

 HBsAg og HBeAg i serum.
Begge antigener kan påvises ved sygdommens kliniske  

 debut.
HBeAg forsvinder herefter hurtigt, medens HBsAg i ukomplicerede  

 tilfælde kan påvises i op til 3 måneder efter sygdommens start.
Det første  

 antistof, der kan påvises, er anti-HBc, senere kommer anti-HBs.
Sidstnævnte  

 er et immunitetstegn, der formentlig persisterer livslangt og yder  

 beskyttelse mod ny hepatitis B-infektion.
Hos 10% af patienter med klinisk erkendt akut type B hepatitis ses et  

 forløb, som angivet i fig. 2 B.
Patienterne bliver HBsAg-bærere gennem år og  

 bliver også ofte bærere af HBeAg i serum, som udtryk for vedvarende viræmi.  

 Disse patienter udvikler kroniske leversygdomme, der dog kan være reversible.
Enkelte personer reagerer på HBV-infektion, som angivet i fig. 2 C.  

 Initialt forløber infektionen subklinisk og HBsAg-bærer-tilstanden bliver  

 typisk afsløret i forbindelse med bloddonor-virksomhed.
Omkring 1 promille af  

 danske bloddonorer viser sig at være HBsAg-bærere.
Disse personer er raske  

 uden tegn på leversygdom og HBsAg-bærer-tilstanden er typisk af års Fulminant  

 hepatitis B ses hos mindre end 1% af patienterne.
UDBREDELSE Hepatitis B optræder overalt i verden, men incidensen er særlig høj i  

 tropiske områder.
Det anslås, at det globalt er mellem 150 og 200 mill.  

 HBsAg-bærere.
I Danmark optrådte hepatitis B i slutningen af 1960'erne og  

 begyndelsen af 1970'erne, især hos stofmisbrugere.
I de senere år er  

 sygdommen særlig set som en seksuelt over- FIG. 2 ført sygdom hos homoseksuelle mænd.
Transfusionsoverført hepatitis B er  

 sjælden her i landet.
Danmark har i de senere år modtaget flygtninge fra  

 Sydøstasien og ca. 10% af disse har vist sig at være HBsAg- og HBeAg-bærere.
HEPATITIS B ANTIGEN-BÆRERE Prævalensen af HBsAg-bærere varierer fra 1 0/00 i Nordamerika og  

 Nordeuropa til mere end 20% i visse dele af Afrika og Sydøstasien.
Mænd  

 bliver hyppigere HBsAg-bærere end kvinder.
Bærertilstanden udvikles  

 hyppigere, når HBV-infektionen forekommer tidligt i livet hos f.eks. nyfødte  

 samt i de tilfælde, hvor infektionen optræder hos patienter med erhvervet  

 eller medfødt immundefekt (hæmodialysepatienter, leukæmipatienter, iatrogent  

 immunosupprimerede patienter, Down's syndrom).
Hvis der hos en klinisk rask person påvises HBsAg i serum, bør vedkommende  

 undersøges for leversygdom.
Mange frembyder imidlertid ingen tegn på  

 leversygdom og er således at betragte som raske HBsAg-bærere.
SMITTERISIKO OG SMITTEVEJE Smitteoverførsel fra en patient med hepatitis B kræver kontrakt med  

 patientens blod eller sekreter.
Smitte gennem huden kan ses ved penetrerende  

 læsioner; smitte gennem slimhinder kræver ikke synlig læsion.
De talmæssigt  

 betydende smitteveje ved hepatitis B er overførsel ved seksuel kontakt og  

 parenteral udsættelse (transfusioner, kontaminerede injektionssprøjter og  

 kanyler, tatovørnåle o.l.). Som tidligere omtalt adskiller hepatitis B sig  

 bl.a. fra hepatitis A ved forekomsten af en HBV-bærer-tilstand.
HBsAg-bærere  

 giver ikke anledning til smitte ved sædvanlig social omgang.
Men HBsAg-bærere  

 udsætter deres seksuelle kontakter for smitte, og endvidere har  

 husstandskontakter, som følge af den ofte årelange smittebærertilstand, en  

 moderat øget risiko for at få hepatitis B.
HYGIEJNISKE FORHOLDSREGLER VED HBsAg-BÆRERE HBsAg-positive personer (såvel anti-HBe-positive som HBeAg-positive) må  

 ikke anvendes som bloddonorer.
De HBeAg-positive bærere udsætter i særlig  

 grad deres eventuelle seksuelle partner(e) for smitte (se afsnittet om  

 vaccination). Gravide kvinder, der på fødselstidspunktet er HBsAg-positive,  

 eksponerer i forbindelse med fødslen barnet for HBV-smitte (se afsnittet om  

 profylakse). I forbindelse med undersøgelse og behandling på hospital og hos  

 tandlæge skal HBsAg-bæreren behandles og betragtes som hepatitis  

 B-smittebærer (se senere forholdsregler).
Børn, der er HBsAg-bærere kan under opvæksten eksponere deres  

 husstandskontrakter (familiemedlemmer i hjemmet) for hepatitis B (se  

 afsnittet om vaccination). Udover dette frembyder HbsAg-bærere (såvel  

 anti-HBe-positive som HBeAg-positive) ingen øget risiko overfor deres  

 erhvervsmæssige og sociale kontakter.
Af infektionshygiejniske grunde er der  

 således ingen retsriktioner med hensyn til valg af erhverv.
 Der foreligger enkelte meddelelser fra udlandet om hepatitis B udbrud, der  

 kunne spores tilbage til professionel kontakt med HBsAg-bærere (læge,  

 tandlæge etc.). En sådan smitteoverførsel har altid kunnet bringes til ophør  

 ved almindelige hygiejniske forholdsregler.
INSTITUTIONER PROFYLAKSE Almindelige hygiejniske forholdsregler ved omgang med patienter med  

 hepatitis B er fortsat af største betydning i profylaksen mod  

 smittespredning.
Passiv og aktiv immunisering må betragtes som supplement  

 hertil.
Ikke alene patienternes blod (husk: næseblod, menstruationsblod,  

 sår), men også vævsvæske, spyt, urin og sæd må behandles som smittefarligt  

 materiale.
Blod er dog i praksis langt den vigtigste smittekilde.
I  

 forbindelse med den akutte sygdom må patienterne anses for smittefarlige,  

 indtil der ikke længere kan påvises HBsAg i blodet.
Når patienterne er blevet  

 raske, anses de ikke længere for smittefarlige.
Hvis de fortsat er  

 HBsAg-positive, kan de dog smitte ved seksuel kontakt og via blod, jfr.  

 afsnittet om smitterisiko og smitteveje, side 10. Hvis en patient med  

 hepatitis B plejes i hjemmet må opmærksomheden henledes på følgende:
 PASSIV IMMUNPROFYLAKSE MED GAMMAGLOBULIN.
Almindeligt humant gammaglobulin er uden dokumenteret profylaktisk effekt  

 mod hepatitis B.
En række undersøgelser har de senere år belyst virkningen af  

 immunglobulin med højt indhold af anti-HBs, det såkaldte hepatitis  

 B-immunglobulin (HBIG), anvendt profylaktisk mod hepatitis B efter  

 eksposition.
Sammenfattende tyder undersøgelsesresultaterne på en beskeden  

 effekt af HBIG, hvis det gives hurtigt (indenfor 2 døgn) efter ekspositionen.  

 I enkelte af undersøgelserne synes effekten blot at være en forlængelse af  

 inkubationstiden.
Det er dokumenteret i flere undersøgelser, at indgift af  

 HBIG til børn umiddelbart efter fødslen beskytter barnet mod hepatitis  

 B-smitte fra moderen.
Da HBIG er kostbart, og da den kliniske effekt er  

 diskutabel, anbefales nedennævnte restiktive anvendelse af hepatitis  

 B-immunglobulin til:
I tilfælde, hvor en persons tøj eller intakte hud kommer i berøring med  

 HBsAg-positivt blod eller sekreter anbefales almindelig vask og tøjskift.
Der  

 er ikke indikation for anden profylakse.
AKTIV IMMUNPROFYLAKSE VED VACCINATION Den i Danmark tilgængelige hepatitis B-vaccine er en suspension af  

 inaktiveret, aluminiumadsorberet overfladeantigen (HBsAg), der er separeret  

 fra humant HBsAg/HBeAg-positivt plasma.
Produktet gennemgår en oprensning og  

 en inaktiveringsproces for at uskadeliggøre hepatitis B-virus og andre virus,  

 der kan forekomme i humant blod.
Administration: En vaccinationsserie omfatter 3 doser vaccine, der gives  

 intramusculært (i.m.) på dag 0, 30 og 180. Efter 3 doser bliver ca. 95% af de  

 vaccinerede anti-HBs-positive.
Det er påvist, at også nyfødte reagerer godt  

 på vaccinen.
Vaccinen kan gives samtidig med hepatitis B-immunglobulin, uden  

 at virkningen svækkes.
Vedrørende doseringen i øvrigt henvises til  

 brugsvejledningen, der følger vaccinen.
Indikation: Forebyggelse af hepatitis B-virusinfektion.
Vaccination af  

 HBs-antigen-positive eller anti-HBs-positive personer giver ikke specielle  

 bivirkninger, men principielt bør vaccinen kun anvendes til personer, der er  

 modtagelige for hepatitis B-virusinfektion, d.v.s. til personer, der er  

 anti-HBs-negative.
I befolkningsgrupper med stærkt øget HBsAg-prævalens  

 (f.eks. homoseksuelle mænd med mange seksuelle kontakter, stofmisbrugere,  

 patienter med Down's syndrom) bør kun personer, der er såvel anti-HBs- som  

 HBsAg-negative vaccineres.
Endvidere bør hepatitis B-vaccinen kun anvendes  

 til personer med kendt øget risiko for hepatitis B.
Vaccination bør overvejes til de nedenfor anførte risikogrupper.
I den  

 konkrete vurdering af hvilke personer eller persongrupper, der bør  

 vaccineres, må der tages hensyn til de epidemiologiske erfaringer vedrørende  

 hepatitis B-infektion samt til de lokale forhold.
I denne vurdering kan  

 embedslægeinstitutionen inddrages.
Vaccination mod hepatitis B kan gives Vaccinen har en veldokumenteret virkning, hvis den anvendes før  

 eksposition, men det er endnu kun sandsynliggjort, at vaccinen er effektiv,  

 når den anvendes efter eksposition.
Bivirkninger: Der er ikke efter de hidtil udførte vaccinationer observeret  

 tilfælde af hepatitis B-infektion eller anden infektion, som kan henføres til  

 hepatitis B-vaccinen.
Lette lokale bivirkninger ses hos 20 - 25% af de  

 vaccinerede.
Det drejer sig hyppigst om ømhed svarende til injektionsstedet,  

 mindre hyppigt om rødme og hævelse.
Forbigående feber ses af og til.  

 Bivirkningerne svinder sædvanligvis i løbet af de første to døgn efter  

 injektionen.
Systemiske reaktioner (træthed, hovedpine, kvalme, myalgi,  

 arthralgi og udslæt) er sjældne.
Kontraindikationer: Overfølsomhedsreaktioner overfor vaccinen.
Vaccination  

 bør sædvanligvis undgås under graviditet og ammeperiode.
Vaccinationseffekten: Kontrol af vaccinationseffekt (antistofdannelse kan  

 tidligst foretages 2 uger efter 3. vaccination.
Beskyttelsens varighed er  

 foreløbig ukendt, men det er vist, at beskyttelse kan påregnes i mindst 5 år.  

 Efter dette tidspunkt kan revaccination eventuelt komme på tale.
HEPATITIS NON-A, NON-B Non A, non B-hepatitis er fortsat en eksklusionsdiagnose baseret på  

 udelukkelse af hepatitis A, hepatitis B, hepatitis efter Epstein-Barr-virus  

 og cytomegalovirusinfektioner og hepatitis fremkaldt af hepatoxica (alkohol,  

 lægemidler o.s.v.). I større opgørelser fra København udgør non-A,  

 non-B-hepatitis ca. 15% af det samlede antal patienter indlagt med akut  

 virus-hepatitis.
Epidemiologisk optræder sygdommen i samme gruppe som  

 hepatitis B, selvom en stor del af tilfældene ikke har kendt  

 hepatitis-eksposition (sporadiske tilfælde).
Inkubationstiden angives at være mellem 3 uger og 3 måneder.
Klinisk  

 ligner sygdommen hepatitis B med udvikling af kroniske leversygdomme hos 10 -  

 15% af patienterne.
Det er sandsynligt, at der findes en  

 virus-bærer-tilstand.
Konkret viden om sygdommens smitteveje og  

 virus-resistensforhold er yderst mangelfuld.
Det anbefales under  

 hospitalsindlæggelse af træffe samme hygiejniske forholdsregler som for  

 patienter med hepatitis B.
Med hensyn til passiv profylakse har gammaglobulin ingen dokumenteret  

 klinisk effekt.
Der findes ingen vaccine.
SPECIALAFSNIT 1. SENGEAFDELINGER HEPATITIS A:
Efter vor nuværende viden er patienter med hepatitis A kun smittefarlige i  

 ringe grad på det tidspunkt af sygdommen, hvor patienten sædvanligvis bliver  

 indlagt.
Smitte fra en patient med hepatitis A er så vidt vides, aldrig  

 konstateret under ophold på hospital i Danmark.
 HEPATITIS B:
 Patientens blod er den vigtigste smittekilde (husk næseblod,  

 menstruationsblod, hæmorrhoider), men også opkast, fæces, expektorat og  

 vævsvæsker må behandles som smittefarligt materiale.
 Når der i det følgende ikke konsekvent skelnes mellem hepatitis A og  

 hepatitis B, er det fordi der ofte vil gå nogen tid efter indlæggelsen, før  

 der stilles en differentialdiagnose, sædvanligvis ved påvisning af HBsAg-  

 eller anti-HAV IgM.
 ISOLATION AF PATIENTER:
Grundig instruktion af personalet om gennemført hygiejne er af større  

 betydning end isolation af patienterne.
Hvis en patient er velinstrueret og  

 har forståelse for gennemførelse af god personlig hygiejne, er isolation ikke  

 nødvendig.
De fleste afdelinger indfører i stedet visse forholdsregler (et  

 regime) i forbindelse med patientens ophold og pleje, jfr. »Råd og  

 anvisninger om isolationsteknik på sygehuse«, Statens Seruminstitut  

 1984.
 UNDERSØGELSER:
Man bør om muligt i sygdomsperioden udskyde ikke presserende undersøgelser  

 og behandlinger til senere.
Alle afdelinger, klinikker, laboratorier m.m.  

 skal altid have besked, når hepatitispatienter og hepatitissuspekte patienter  

 eller prøver fra sådanne sendes til undersøgelse og behandling.
Sedler og  

 prøver skal mærkes tydeligt, helst med påsætning af mærkat (sort trekant på  

 gul bund).
 HÅNDHYGIEJNE:
Den vigtigste forholdsregel mod smitte er en gennemført håndhygiejne såvel  

 for personale som for patienter.
Huden bør plejes ved hyppig anvendelse af  

 egnet creme eller håndlotion.
 Eengangshandsker skal anvendes ved blodprøvetagning og injektionsgivning  

 samt ved alt urent arbejde, som f.eks. bækkengivning, sengeredning,  

 behandling af termometre, håndtering af snavsetøj, rengøring m.v.
Efter kontakt med hepatitispatienter eller med disses blod (husk næseblod,  

 menstruationsblod, hæmorrhoider) opkast, fæces, expektorat, vævsvæsker og  

 efter kontakt med patienternes brugsgenstande eller ejendele foretages  

 grundig håndvask med sæbe under rindende vand uden berøring af håndvasken og  

 vandhanen.
Der bør helst anvendes flydende sæbe fra dispenser, som ikke skal  

 berøres med hænderne.
Eengangshåndklæde benyttes.
Dette kan efter brugen  

 anvendes til lukning af vandhanen, og placeres derefter i plastpose.
Håndvask  

 foretages uanset om man har haft handsker på eller ej.
 HÅNDDESINFEKTION:
Hepatitis-virus er meget resistent overfor fysiske og kemiske  

 påvirkninger.
Til eventuel hånddesinfektion synes klorforbindelser at være  

 bedst egnede.
For at være effektivt overfor hepatitisvirus ved kortvarig  

 påvirkning, skal de imidlertid anvendes i en koncerntration på 4%, og en  

 sådan koncentration vil være stærkt hudirriterende.
Da man bør undgå enhver  

 læsion af huden, kan hånddesinfektion i forbindelse med pleje af  

 hepatitispatienter derfor IKKE anbefales som rutineforanstsltning.
Den største risiko for smitte med hepatitis B foreligger ved indførelsen  

 af infektiøst materiale ved direkte læsion af huden, f.eks. stik.
Endvidere  

 er der stor risiko ved kontakt mellem infektiøst materiale og slimhinder  

 (f.eks. conjunctiva). Pådrager man sig en læsion under arbejdet med urent  

 materiale, specielt med kanyler, skal man straks pensle med 5% jodspiritus.  

 Jodpenslingen foretages 2 gange og stedet dækkes eventuelt med en forbinding.  

 I stedet for 5% jodspiritus kan anvendes 4% Diversol BX.
Ved større læsioner bør man vaske grundigt med rigeligt vand og sæbe.
Der  

 skal ikke pensles med jod, men læsionen dækkes af tør forbinding.
Det må  

 tilrådes, at en person, der har pådraget sig læsioner som ovenfor anført,  

 snarest søger læge med henblik på, om der skal gives gammaglobulin (HBIG).  

 Husk anmeldelse af arbejdsulykker.
STERILISATION, DESINFEKTION OG DESINFEKTIONSMIDLER STERILISATION:
Almindeligt anvendt autoklaveringsprocedurer, der betjener sig af fugtig  

 eller tør varme, kan anvendes.
NB! visse optiske instrumenter tåler ikke  

 dette (se side 21).
DESINFEKTION, DESINFEKTIONSMIDLER Hvor det er muligt, foretrækkes altid en varmedesinfektion i  

 bækkenskyllere, dekontaminatorer eller opvaskemaskiner under forudsætning af,  

 at de behandlede genstande opnår en temperatur på mindst 80 grader til 90  

 grader.
Kogning i mindst 5 minutter kan også anvendes.
Når varmedesinfektion  

 ikke kan finde anvendelse, må der foretages en kemisk desinfektion ved hjælp  

 af desinfektionsmidler.
Med henblik på hepatitisvirus må man for tiden  

 generelt anbefale 2 hovedtyper af desinfektionsmidler.
Det drejer sig om  

 nogle klorforbindelser og visse nyere aldehydforbindelser, herunder aktiveret  

 glutaraldehyd.
Priserne på de forskellige produkter varierer en del.
 Følgende oversigt kan være vejledende for den kemiske desinfektions  

 udførelse.
DESINFEKTIONSOPGAVER AFVASKNING MED DESINFEKTIONSMIDDEL Eengangsklude, cellstof eller lignende gennemvædes med  

 desinfektionsmidlet, og der foretages omhyggelig afvaskning.
Brug handsker.  

 Desinfektionsmidlet efterlades til indtørring.
ALDEHYDPRÆPARATER Almindeligvis 3% brugsopløsning, men fabrikantens anvisning følges.
KLORPRÆPARATER Almindeligvis 4% brugsopløsning, men fabrikantens anvisning følges.
HENSTAND I DESINFEKTIONSMIDDEL Genstandene nedlægges i kar forsynet med låg, så de er fuldstændigt dækket  

 af desinfektionsmidlet.
Indvirkningstid mindst 1 time ved stuetemperatur.  

 Meget grov forurening må eventuelt forbehandles ved afvaskning med  

 desinfektionsmiddel (se ovenfor). Fabrikantens anvisning for  

 brugsopløsningens holdbarhed må følges nøje.
ALDEHYDPRÆPARATER Almindeligvis 3% brugsopløsning, men fabrikantens anvisning må følges.
KLORPRÆPARATER Almindeligvis 4% brugsopløsning, men fabrikantens anvisning må følges.
EKSEMPLER PÅ ANVENDTE HANDELSPRÆPARATER Aldehydforbindelser: Cidex, Gigasept, Incidin Perfekt, Korsolin, Tegodor.
 Klorforbindelser: Diversol BX, Kloramin, Tref.
Opmærksomheden henledes på, at visse, især optiske instrumenter m.fl. kan  

 lide overlast ved behandling med kemiske desinfektionsmidler.
Leverandøren af  

 instrumentet må i disse tilfælde anvise den egnede desinfektionsmetode.  

 Overførsel af hepatitissmitte med endoskoper er aldrig påvist.
 PATIENTPLEJE:
Der bør i videst muligt omfang anvendes eengangsmateriale, der efter  

 anvendelsen lægges i en vådfast affaldspose.
Efter forsvarlig lukning  

 anbringes den i affaldssækken (se side 23). Toiletartikler skal være  

 »personlige«, eventuelt mærket med patientens navn.  

 Eengangstandbørster og eengangsbægre anbefales.
Der skal anvendes  

 eengangsbarbergrej eller personlig barbermaskine, således at patienten ikke  

 deler barbermaskine eller grej med andre patienter.
Hepatitispatienter må  

 ikke barberes af hospitalets frisør.
Klipning må ikke efterfølges af  

 kantragning med barberkniv.
 Vaskeklude og håndklæder kasseres eller lægges til vask efter hver  

 anvendelse.
Hudplejeartikler til hudbehandling bør være »personlige«.
Hvis  

 de ønskes anvendt til flere patienter, skal salver og creme tages fra tuben  

 med eengangsspatel.
 BADNING:
Brusebad eller sengebad.
Hvis karbad anvendes, skal karret bagefter  

 afvaskes med egnet desinfektionsmiddel (se side 20).
 SENGETØJ OG SNAVSETØJ:
Sengelinned, patientlinned og underlag anvendt til decubitusprofylakse  

 (f.eks. decubitexpuder og »lammeskind«) lægges ved skiftning  

 direkte i plastposer der mærkes og lukkes omhyggeligt og anbringes i  

 snavsetøjsposen.
På vaskeriet tømmes plastposen direkte i vaskemaskinen.
Hvis  

 plastposerne er opløselige, anbringes de uåbnede i maskinen.
Efter  

 udskrivning af patienten sendes madras, dyner og puder til desinfektion.  

 Senge og sengeborde m.v. afvaskes grundigt med egnet desinfektionsmiddel (se  

 side 20).
 BEHANDLING AF UTENSILIER:
Køkkenservice, tandkrus, ansigtsfade, badeskåle, kapsler m.v. bør enten  

 være til eengangsbrug eller koges i mindst 5 minutter.
Opvaskemaskine kan  

 anvendes, hvis den opnår en tilstrækkelig høj temperatur.
 Serveringsbakker til sengeliggende patienter overtrækkes med  

 eengangsplastposer eller afvaskes efter brugen med egnet desinfektionsmiddel  

 (se side 20).
 Sukker, salt og peber bør anvendes i eengangspakning.
 Der bør anvendes eengangsspyttekrus med låg.
 Termometre overtrækkes med plast før brugen, hætten fjernes efter brug, og  

 termometrene lægges i egnet desinfektionsmiddel (se side 21). Rengøres  

 derefter og opbevares tørt.
Bækkener og uringlas tømmes og rengøres i en bækkenskyller eller  

 dekontaminator.
Man bør påse, at bækkenskylleren arbejder ved tilstrækkelig  

 høj temperatur (mindst 80 grader). Hvis man ikke har bækkenskyller, lægges  

 bækkener og uringlas efter tømning fuldstændig dækket i egnet  

 desinfektionsmiddel (se side 21). Ved tømning af bækken må udvises  

 påpasselighed for at undgå forurening af personale og omgivelser.
 Hvis fæces skal inspiceres, kan bækkenet midlertidigt opbevares i en  

 gennemsigtig plastpose.
 SPRØJTER, KANYLER M.M.:
Sprøjter og kanyler bør udelukkende være til eengangsbrug.
Efter endt brug  

 anbringes skærende og spidse genstande i en hertil egnet brudsikker beholder,  

 der kan lukkes effektivt.
Kanylens beskyttelseshætte bør ikke påsættes efter  

 brugen, da dette erfaringsmæssigt kan medføre uheld.
 Instrumenter til suturering, suturfjernelse eller forbindsskiftning samt  

 skifteskåle varmebehandles eller desinficeres som foran omtalt, før de sendes  

 til sterilisation.
 ILTTERAPI OG NARKOSEUDSTYR:
 Såfremt slanger ikke er til eengangsbrug bør de varmebehandles ved  

 autoklavering, kogning eller behandling i temperaturkontrollerede  

 opvaskemaskiner (mindst 80 grader). Det samme gælder for gummihandsker,  

 respirationsposer, løse ventiler, larynxtuber, tungeholdere m.v.
 Instrumenter, f.eks. laryngoskoper, der ikke tåler kogning eller  

 autoklavering, behandles med desinfektionsmiddel, alt efter, hvad  

 instrumenterne tåler (se side 21).
 Ved optagelse af elektrocardiogram anbefales eengangselektroder.
 RENGØRING:
 Husk altid at anvende handsker under arbejdet.
 Stuerne rengøres grundigt med varmt vand og rengøringsmiddel.
 Børster og klude desinficeres efter brugen, eventuelt kan man anvende  

 eengangsklude.
 Toiletter og bækkenstole afvaskes efter hver anvendelse med egnet  

 desinfektionsmiddel (se side 20).
 Det er ikke nødvendigt med separat toilet for hepatitis A-patienter, hvis  

 ovenstående forskrifter bliver fulgt.
 AFFALD:
Alt affald, f.eks. forbindsstoffer, hygiejnebind, eengangsservice og andet  

 eengangsmateriale, madaffald fra patienter, sprøjter og kanyler, (der som  

 nævnt ovenfor først emballeres i specielle beholdere for skarpe og spidse  

 ting) lægges straks i vådfaste affaldssække.
Disse bør udvendigt være  

 påtrykt: SPECIELT sygehusaffald.
Se iøvrigt vejledning fra miljøstyrelsen,  

 bortskaffelse af sygehusaffald nr. 1/1984.
 HBsAg-POSITIVT PERSONALE:
 Hospitalspersonale, der efter overstået hepatitis stadig har hepatitis  

 B-antigen i blodet, kan fortsætte arbejdet på et sygehus (se side 11).
2. HOSPITALSLABORATORIER DEN VIGTIGSTE FAKTOR ER EN HØJ STANDARD AF ALMINDELIG HYGIEJNE UNDER ALT  

 LABORATORIEARBEJDE Enhver direkte berøring med blod, serum, urin, fæces etc. skal undgås.
Det  

 er derfor vigtigt at undgå blod eller andet prøvemateriale uden på glassene.  

 Eengangshandsker bør anvendes i videst mulig udstrækning, og altid ved  

 smårifter o.l. på hænderne.
Spisning, indtagelse af drikke og tobaksrygning  

 må ikke finde sted i laboratorielokaler.
Fødevarer må ikke opbevares i  

 køleskab, hvor prøver eller reagenser opbevares.
Pipettering med direkte mundsug er ikke tilladt af arbejdstilsynet.
Der må  

 ikke slikkes på etiketter eller frimærker.
Håndvask med anvendelse af  

 papirhåndklæder skal foretages før og efter blodprøvetagning.
Der skal altid bruges handsker ved rensning af apparatur eller glasvarer,  

 der har været i forbindelse med blod eller andet prøvemateriale.
Ligeledes  

 ved sortering og centrifugering af blodprøver samt når propper fjernes fra  

 blodglas.
Hospitaltlaboratorier er omfattet af arbejdsministeriets bekendtgørelse om  

 internt sikkehedsarbejde på virksomheder.
Ifølge disse bestemmelser skal der  

 på enhver virksomhed vælges en sikkerhedsrepræsentant eller oprettes et  

 sikkerhedsudvalg, afhængig af antallet af beskæftigede på laboratoriet.
»HIGH RISK PATIENTS« Risikogrupper, fra hvem smitte med hepatitis B er særlig stor, omfatter  

 patienter med positiv HBsAg-reaktion med tegn på akut eller kronisk hepatitis  

 eller som er immunologisk kompromitterende, d.v.s. patienter i hæmodialyse  

 eller immunosuppressiv behandling, patienter med maligne systemsygdomme,  

 leukæmi og desuden mentalt retaderede patienter i institutioner.
Det må afhænge af en konkret vurdering, hvorvidt der hos den enkelte  

 patient foreligger en øget smitterisiko.
I sådanne tilfælde skal laboratoriet  

 modtage oplysninger om øget smitterisiko.
Dette kan sikres ved speciel  

 mærkning på rekvisitionsseddel, prøveglas etc., f.eks. ved påsætning af  

 mærkat (sort trekant på gul bund).
Ved blodprøvetagning skal benyttes handsker, og enhver blodkontaminering  

 af glassenes yderside og lignende skal straks aftørres med egnet  

 desinfektionsmiddel (se side 20). Blodprøver fra hepatitis-patienter og fra  

 hepatitissuspekte patienter må transporteres med speciel omhu og kan  

 eventuelt transporteres i gennemsigtige plastposer med rekvisitionssedler  

 fastgjort uden på posen.
Såvel glas som sedler skal være specielt markerede.  

 I laboratoriet skal benyttes specielt farvede stativer til disse prøver og om  

 muligt en speciel centrifuge, der er bekvem at rense og desinficere.  

 Laboratoriets egen instruks skal være udformet med henblik på  

 hepatitissmitte.
Til opsætning af sænkningsreaktion er konstrueret systemer,  

 hvor mundpipettering undgås, og der findes i handelen forskellige typer  

 balloner og sugesystemer, der fuldstændig overflødiggør mundpipettering.
Ved analysearbejde med hepatitissuspekte prøver skal der bruges handsker  

 og plastforklæde, og hvis der kommer prøvemateriale på huden, må der straks  

 afvaskes med vand og sæbe.
Prøvemateriale på tøj, laboratoriebord, etc. skal  

 omgående aftørres med eengangsklude gennemvædet med egnet desinfektionsmiddel  

 (se side 20).
 Glasvarer, der har været anvendt til hepatitis-suspekte prøver, bør  

 kasseres eller autoklaveres, eventuelt kan de koges i mindst 5 minutter.  

 Plastrør destrueres ved forbrænding.
 De laboranter, der specielt arbejder med smitte-suspekte prøver, bør  

 undersøges for anti-HBs og de sero-negative bør tilbydes vaccination mod  

 hepatitis B, (se side 15).
BLODBANKER Hepatitis A spiller næppe nogen væsentlig rolle for blodbanker, derimod  

 frembyder andre hepatitis-virus et problem.
Som nævnt i indledningen er hepatitis B-virus kun skyld i en del af  

 transfusionshepatitis-tilfældene.
Alle blodportioner undersøges nu for HBsAg  

 med en såkaldt 3. generationsteknik i henhold til sundhedsstyrelsens  

 meddelelse af 29. december 1982 (se bilag 1). HBsAg-positivt blod må ikke  

 anvendes til transfusion eller til fremstilling af plasma-produkter.  

 HBsAg-negative personer med antistof mod HBsAg kan anvendes som donorer.  

 Hepatitis hos patienter, som er transfunderet med blod, blodprodukter eller  

 plasma og plasma-produkter indenfor de sidste 9 måneder, skal anmeldes som  

 transfusionsassocieret hepatitis.
 Anmeldelsen skal også ske til leverandøren af de anvendte blodprodukter.  

 Såfremt en patient med hepatitis har været bloddonor indenfor det sidste  

 halve år før sygdommens start, skal dette meddeles blodbanken.
En bloddonor, som har givet blod til 2 patienter, der har fået  

 transfusions-hepatitis, bør udelukkes som donor, selvom undersøgelse for  

 HBsAg hos donor er negativ.
Det samme er tilfældet, hvis han/hun er eneste  

 donor til en patient, der får transfusionsassocieret hepatitis.
 Det er i Danmark stadig almindelig praksis at udelukke personer med  

 hepatitis i anamnesen fra at være bloddonorer.
 Om profylaktiske og hygiejniske foranstaltninger mod smitte i  

 blodtypelaboratorier og blodbanker henvises til afsnittet om  

 hospitalslaboratorier.
4. PATOLOGISKE INSTITUTTER Det er ikke muligt at friholde patologiske afdelinger fuldstændigt for  

 infektiøst materiale.
Alle personalegrupper må være klar over, at arbejdet på  

 patologiske institutter i høj grad er forbundet med infektions-hygiejniske  

 problemer.
Foranstaltningerne, som er tilrådet i det følgende, sigter mod at  

 formindske risikoen for, at personalet kommer i berøring med smitstof.  

 Hepatitis smitter hyppigst parenteralt.
Det grundlæggende princip er at søge  

 at hindre overførelse af virus ved stiklæsioner eller gennem slimhinde og  

 hud, som kan have usynlige smålæsioner.
Muligheden for smitte ved dråbebåren  

 infektion kan næppe helt udelukkes, f.eks. under obduktioner  

 (aerosoldannelse).
 Hovedreglen i de hygiejniske foranstaltninger på den  

 patologiske-anatomiske afdeling bør være, at så få personer som muligt kommer  

 i kontakt med det smittefarlige materiale, og at den tekniske behandling af  

 undersøgelsesobjekter, så længe det er smittefarligt, foregår på et lille  

 isoleret område.
De foreslåede retningslinier bør følges ved behandling af materiale fra  

 patienter med diagnosticeret hepatitis, eller hvor der er mistanke om, at  

 patienten har hepatitis.
Opmærksomheden henledes især på patienter, hos hvem  

 der er påvist HBsAg og patienter med icterus af ukendt oprindelse, patienter  

 i dialyse- og transplationsafdelinger, stiknarkomaner, patienter med Down's  

 syndrom og patienter med nedsat immunologisk respons (leukæmipatienter etc.).
Det er vigtigt, at patologisk afdeling får at vide i forvejen, at  

 materiale med smitterisiko vil blive fremsendt.
Direktiver herom bør indføres  

 i hospitalernes instruktionsbøger, og specielle aftaler træffes med  

 afdelinger, som er i høj risikoklasse (hepatologiske afdelinger,  

 hæmodialyseafdelinger, transplantationsafdelinger og epidemiafdelinger).
Forholdsreglerne mod hepatitissmitte kan betragtes som specielle indenfor  

 den almene hygiejne, der bør opretholdes på patologiske afdelinger.
En  

 vanskelig erkendelig smittekilde er ikke-erkendt hepatitis i  

 inkubationsstadiet, hvis patienten kommer til obduktion efter død af anden  

 årsag, eller når væv og sekreter sendes til histologisk eller cytologisk  

 undersøgelse.
Foruden de særlige forholdsregler ved behandling af kendt  

 hepatitis-inficeret materiale er der derfor grund til at erindre om den  

 generelle hygiejne på patologiske afdelinger: forbud mod indtagelse af mad og  

 drikke og mod rygning i laboratorier og obduktionsrum, forbud mod opbevaring  

 af fødemidler i køleskab, der også anvendes til andet brug, en høj standard  

 af daglig rengøring etc.
Personale, der har læsioner af huden (selv ganske  

 små), excorierende hudlidelser etc. må ikke beskæftiges med infektiøst  

 materiale.
Har en person under arbejdet med infektiøst materiale pådraget sig  

 et snit, stik eller andre læsioner skal dette straks meddeles til afdelingens  

 chef.
Ved risiko for hepatitissmitte tilråder man pensling med 5% jod udført  

 2 gange og eventuelt injektion af gammaglobulin (HBIG) og hepatitis  

 B-vaccination (se side 16).
AUTOPSI Hvis man ønsker at foretage obduktion af patienter med hepatitis eller med  

 formodet smitterisiko, bør det om muligt udføres i en separat sektionsstue.  

 Adgang til sektionsstuen under autopsien og indtil rummet er desinficeret har  

 kun obducenten og dennes hjælper.
Såfremt man ikke råder over en separat  

 sektionsstue, foretages obduktionen i den sædvanlige sektionssal uden for det  

 tidsrum, hvor de øvrige autopsier foregår.
Alle instrumenter, servietter,  

 plastholdere etc., der kan forventes at komme i brug, skal forefindes i  

 rummet ved obduktionens begyndelse.
I den udstrækning, det er muligt, bør der  

 anvendes eengangsmaterialer.
Det understreges, at eengangshandsker skal være  

 af god kvalitet.
Obducenten og dennes hjælper bærer (som ved obduktioner i almindelighed)  

 operationsbenklæder og gummistøvler, et stort eengangsforklæde, der går fra  

 hals til gulv, samt ansigtsmaske og gummihandsker.
Der bør anvendes  

 beskyttelsesbriller.
Ved beskadigelse af en handske, skal denne øjeblikkelig  

 skiftes.
Det bør nøje undgås, at dragt og fodtøj plettes af blod eller  

 legemsvæske.
 Hvis liget er iklædt, fjernes tøjet forsigtigt efter ankomsten til  

 sektionsstuen og anbringes i en plastpose, som efter obduktionen bringes til  

 desinfektion eller forbrænding.
Ved exvisceration drages omsorg for at undgå sprøjtning og tilsøling af  

 bord og gulv. Åbning af kranium og gennemsavning af knogler bør kun foregå på  

 særlig indikation.
Obduktionen gennemføres iøvrigt som sædvanligt.
PAS PÅ  

 NÅLE- OG KNIVLÆSIONER AF HUDEN! Væv til mikroskopi udtages så vidt muligt i små stykker, undgå helst  

 fixering af større organdele.
Stykkerne anbringes i plastbeholdere i 4%  

 formaldehyd.
Berøring af de ydre flader undgås.
Plastbeholderne med formalin  

 skal stå åbne på et bord i nærheden anbragt således, at de ikke kan blive  

 forurenet ved sprøjt.
De lukkes senere med tætsluttende låg, efter at  

 obducenten har skiftet handsker.
Inden transport til histologisk laboratorium  

 afvaskes beholderen udvendig med egnet desinfektionsmiddel (se side 20) og  

 anbringes i klar plastpose.
Væv til mikrobiologisk undersøgelse anbringes i  

 beholdere uden fixationsmiddel.
Mikrobiologisk laboratorium skal informeres.
Obduktionsbord, gulv og vægge vaskes og desinficeres efter obduktionen med  

 egnet desinfektionsmiddel.
Instrumenter desinficeres, afvaskes og anbringes i  

 en lukket container til desinfektion.
Opvaskemaskine eller decontaminator til  

 instrumenter anbefales.
Eengangsplastforklæde, handsker, hue og maske sendes til forbrænding  

 sammen med anvendte servietter etc.
Støvlerne desinficeres.
Før bad og  

 tøjskift lægges det anvendte tøj i plastposer sammen med overtrækskittel,  

 posen mærkes og lukkes omhyggeligt og anbringes i snavsetøjsposen (se iøvrigt  

 side 22, 23) Hjælperen kører efter omklædningen båren til ligopbevaringsrummet eller  

 kiste-ilægningsrummet.
Ved berøring af lig og båre anvendes handsker, som  

 efter afvaskning af bårebakken sendes til forbrænding.
BIOPSIER Den kliniske afdeling meddeler patologisk afdeling, at der sendes  

 hepatitis-inficeret, smittefarligt præparat.
Vævsdelen skal på den kliniske  

 afdeling anbringes i en plastbeholder indeholdende 4% formaldehyd, uden at  

 plastbeholderens ydre flade berøres af organdele eller blod.
Der påsættes  

 tætsluttende plastlåg og beholderen anbringes i klar plastpose.
Portøren  

 instrueres fra den kliniske afdeling om regler for transport, og emballagen  

 samt rekvisitionsseddel mærkes tydeligt med »hospitalssmitte«  

 foruden de sædvanlige identifikationsdata.
Materialet modtages af en særlig instrueret histolaborant, og bøtten  

 henstår på en særskilt plads i laboratoriet indtil udskæring, der helst  

 tidligst skal ske efter 48 TIMER.
Man må dog regne med, at præparatets indre  

 kan være infektiøst også på dette tidspunkt.
Histolaboranten ifører sig  

 handsker, udtager organdelene ved hjælp af pincet og anbringer dem i en ny  

 plastbeholder med 4% formaldehyd.
Den tidligere anvendte beholder og  

 eengangshandskerne sendes i lukket plastpose til forbrænding.
Anvendte  

 instrumenter desinficeres i egnet desinfektionsmiddel (se side 20). Den  

 videre præparation af vævet foregår som sædvanligt.
FRYSESNIT Ved frysesnit er smitteprofylakse vanskelig.
Kliniker og patolog må i  

 fællesskab afgøre, om undersøgelsen i det konkrete tilfælde er så vigtigt, at  

 den alligevel bør gennemføres.
Prøven modtages og procederes af en histolaborant, som bærer  

 beskyttelsesbriller og maske samt plastforklæde og eengangshandsker.  

 Vævsstykket placeres med pincet i objektbeholderen og skæres på sædvanlig vis  

 i kryostaten.
Efter endt undersøgelse lægges de kontaminerede dele (d.v.s.  

 objektbeholder, børste, objektglas, mikrotomkniv) i 2% aktiveret  

 glutaraldehyd natten over.
Kryostaten slås fra og en åben skål med 10%  

 formaldehydopløsning henstår i det lukkede kryostatkammer natten over.  

 Skålene hensættes i 2% aktiveret glutaraldehyd natten over.
Alt  

 eengangsmateriale sendes til forbrænding som »SPECIELT  

 SYGEHUSAFFALD«.
CYTODIAGNOSTIK Prøverne afleveres i den tilstand og mængde, der er sædvanlig for det  

 pågældende materiale, men i tæt beholder, anbragt inden i en lukket  

 plastpose.
Henvisningsseddel og anmærkning om hepatitisrisiko klæbes til  

 plastposens yderflade.
 Laboranten, der modtager og behandler prøven, bærer eengangshandsker og  

 forklæde.
Udpakning og præparation foretages i et afskærmet kammer.
Et specielt  

 stinkskab kan f.eks. anvendes.
Centrifugering foretages i centrifugeglas  

 forseglet med Parafilm, som forbrændes efter centrifugeringen.
Hvis  

 centrifugen forurenes, skal den afvaskes med egnet desinfektionsmiddel (se  

 side 20).
Efter afslutning af præpareringen afvaskes kammerets vægge med egnet  

 desinfektionsmiddel.
Laborantens forklæde og handsker, alle utensilier, der  

 kan være forurenet sendes i lukkede plastposer enten til forbrænding eller  

 desinfektion.
Rester af undersøgelsesobjektet sendes til forbrænding.
Spidse  

 og skarpe ting, der skal forbrændes, forsendes i en hertil egnet brudsikker  

 beholder, der lukkes effektivt.
Affaldet betragtes som »SPECIELT  

 SYGEHUSAFFALD«.
5. DIALYSE- OG TRANSPLATIONSENHEDER Epidemier af hepatitis B er optrådt i mange dialyse- og  

 transplationscentre verden over.
Hepatitis indføres formentlig altid i  

 afdelingerne via transfusionsblod, som her anvendes i store mængder.
Smitte  

 fra patient til patient sker trods strenge generelle profylaktiske  

 foranstaltninger og kan formentlig finde sted igennem dialyseapparaturet.
En  

 væsentlig faktor har imidlertid vist sig at være personalefællesskab mellem  

 smittefarlige og rene stuer.
Smitte til personale sker på sædvanlig måde,  

 formentlig oftest ved inokulation.
 Forløbet af hepatitis B-infektion hos patienter og hos personale er oftest  

 forskelligt.
 Patienttilfældene adskiller sig ikke sjældent fra det klassiske forløb af  

 hepatitis B derved, at de ofte er klinisk asymptomatiske.  

 »Leverprøverne« er ofte længe positive og kan i de hyppigt  

 anikteriske tilfælde være eneste tegn på påvirkning af leverfunktionen.  

 Vigtigst er det tillige, at patienten hyppigt er meget langvarigt  

 HBsAg-positiv, selv efter at eventuelle kliniske symptomer er svundet  

 og/eller »leverprøverne« er fuldt ud normaliserede. Årsagen hertil  

 kendes ikke med sikkerhed, men det antages, at det ændrede forløb hos  

 dialysepatienter er forårsaget af, at disse er immuninkompetente.
 PROFYLAKTISKE FORANSTALTNINGER må dels omfatte de generelle  

 forholdsregler, som er omtalt andetsteds i disse retningslinier, dels en  

 række specielle foranstaltninger, som er specifikke for arbejdet på dialyse-  

 og transplantationscentre.
 De foranstaltninger, der er specifikke for afdelingerne, er omtalt nærmere  

 i det følgende:
INDFØRING AF SMITTEN Fra dialyseafdelingens (transplantationsafsnittet) side kan gøres en  

 særlig indsats, i første række derved, at antallet af blodtransfusioner  

 nedbringes mest muligt.
De fleste patienter i langtidsdialyse modtager mange  

 transfusioner, idet dialyseperioden kan vare adskillige år.
Skal antallet af  

 blodtransfusioner nedbringes mest muligt, må følgende forudsætninger være  

 opfyldt:
 1. Der må anvendes dialyseceller med ringe  

 blodvolumen, og blodindholdet i dialysecellen må returneres kvantitativt til  

 patienten ved dialysens afslutning (de tekniske problemer herved er kendt af  

 læger og øvrigt personale på dialyseafdelinger).
2. Man må undgå blodprøvetagning i størst muligt  

 omfang, idet den exsanguination, som blodprøvetagningen repræsenterer, har  

 vist sig at være den væsentligste årsag til udvikling af transfusionskrævende  

 anæmi.
Principielt bør blodprøver kun tages i det af hensyn til behandlingen  

 absolut nødvendige omfang.
Derved er det påvist, at antallet af  

 blodtransfusioner hos mange patienter, måske især hos unge kan nedbringes til  

 ganske få transfusioner pr. år.
SPREDNING AF HEPATITIS-VIRUS MELLEM DIALYSEPATIENTER Profylakse mod spredning af hepatitis-virus mellem dialysepatienter  

 omfatter dels generelle, dels specielle procedurer.
Vedrørende de generelle  

 forholdsregler mod spredning af hepatitis-virus henvises til det generelle  

 afsnit (se side 18). Specielt for dialyseafdelinger bør følgende  

 forsigtighedsforanstaltninger søges overholdt i videst muligt omfang indenfor  

 disse afdelingers økonomiske rammer.
 1. Der skal altid anvendes eengangsdialyseceller.  

 Finder man det af økonomiske grunde nødvendigt, at den samme celle anvendes  

 flere gange, må denne celle kun anvendes til en og samme patient og opbevares  

 på betryggende måde i perioden mellem dialyserne.
2. Der skal altid anvendes  

 »eengangsblodslangesæt«, d.v.s. de slangesæt, som leder blodet fra  

 patientens shunt eller fistel til dialysecellen og fra denne retur til  

 patientens vene.
Slangesættene bør principielt kun anvendes een gang, da de  

 ikke er så dyre, at opbevaring til flergangsbrug hos en og samme patient er  

 forsvarlig.
3. I de fleste dialysekonsoller og/eller  

 dialysemonitorer anvendes trykmålere til bestemmelse af blodtrykket før og  

 efter dialysecellen (af hensyn til ultrafiltrationen). Disse trykmålere kan,  

 da det oftest drejer sig om »åbne systemer«, let blive inficerede  

 med blod og er næsten ikke til at rense.
Der skal principielt anvendes  

 tryktransducere af en sådan type, at kontakt mellem blod og trykmåleaggregat  

 undgås.
4. Selv om det almindeligt antages, at  

 dialysemembranen ikke er permeabel for bakterier eller virus, er det en kendt  

 sag, at der ofte forekommer mindre rifter i dialysemembranen, og at disse kan  

 være så små, at de ikke giver anledning til letpåviselig blodtilblanding til  

 dialysevandet, hvorfor riften ofte ikke erkendes.
Hepatitisinficeret blod kan  

 igennem sådanne smårifter inficere dialysevandet og dermed hele  

 dialysevandsystemet.
Muligvis kan virus også gennemtrænge en ubeskadiget  

 dialysemembran, men dette er uafklaret.
Smitte ad denne vej ville kunne  

 undgås, såfremt man altid anvendte konsol og/eller monitor til en og samme  

 patient, men dette er i praksis, også af økonomiske grunde, næsten aldrig  

 gennemførligt.
Mere hensigtsmæssigt vil det derfor være, at der anvendes  

 konsoller (eller monitorer), i hvilke dialysevandsystemet i sin helhed er  

 udformet på en sådan måde, at det kan desinficeres både med varme og med  

 kemikalier mellem hver brug.
 5. Heparinisering skal foretages gennem »lukket  

 system«, d.v.s. en heparinfyldt sprøjte monteres ved dialysens start.  

 Hepatinet injiceres herfra i refrakte doser under dialysen, således at der  

 ikke åbnes for blodbanen, og stik i slangen undgås.
6. Helst bør en dialyseafdeling udformes således, at  

 man kan oprette en »hepatitisfri« og en potentiel hepatitissmittet  

 afdeling, som er skarpt adskilt og som ikke har personalefællesskab.
På den  

 hepatitisfri afdeling bør kun behandles patienter, som er HBsAg-negative, og  

 som ikke tidligere vides at have været HBsAg-positive (se side 30).
 7. Alle utensilier, som har været i forbindelse med  

 patienter, som er dialyseret og/eller transplanteret, bør efter brugen  

 indpakkes på forsvarlig måde (se side 23), således at det personale, der  

 bringer materialet til destruktion ikke udsættes for smitterisiko.
8. Vedrørende de generelle bestemmelser af  

 profylaktisk natur i forbindelse med patienter, som bevisligt eller  

 potientielt er hepatitisinficerede, henvises til det generelle afsnit (se  

 side 18). Disse bestemmelser bør nøje overholdes i alle dialyse- og  

 transplantationsenheder.
Det skal endnu en gang præciseres, at handsker SKAL  

 anvendes ved alle manipulationer med fistler eller shunter, ved alle  

 forbindsskiftninger og ved alle blodprøvetagninger, hvad enten disse sker  

 direkte fra patienten eller fra blodslangesættene.
 9. Vaccination af patienter og personale (se side 14,  

 15).
