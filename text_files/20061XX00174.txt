Skriftlig fremsættelse (13. december 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 ændring  

 af  

 selskabsskatteloven,  

 aktieavancebeskatningsloven, fusionsskatteloven og andre skattelove  

 (Skattefri  

 omstrukturering af selskaber og justering af sambeskatningsreglerne m.v.) (Lovforslag nr.
L 110).
 Formålet med forslaget er at forbedre de skattemæssige  

 rammevilkår for koncerner og skabe en mere hensigtsmæssig og sammenhængende  

 erhvervsbeskatning i Danmark.
Det foreslås at objektivere reglerne om skattefri  

 omstrukturering af selskaber, således at spaltning, tilførsel af aktiver og  

 aktieombytning kan gennemføres skattefrit uden en tilladelse fra SKAT.  

 Forslaget  

 indebærer yderligere, at det i ingen tilfælde kræver tilladelse fra SKAT at  

 gennemføre en skattefri fusion.
Forslaget er en væsentlig forenkling og  

 administrativ lettelse for aktionærer og selskaber.
De nye objektive regler  

 tilskynder til, at aktionærerne beholder deres aktier i tre år efter en  

 skattefri omstrukturering.
For de aktionærer, som ikke kan forudse, om de vil  

 kunne beholde aktierne i tre år, bevares de gældende regler og  

 tilladelsessystemet i sin nuværende form.
Forslaget indeholder også en smidiggørelse af de nye  

 sambeskatningsregler.
Bl.a. forenkles reglerne for koncerninterne  

 omstruktureringer med deltagelse af nystiftede selskaber og beskatningen af  

 tilskud mellem sambeskattede selskaber fjernes.
Derved får koncernerne større  

 fleksibilitet med hensyn til flytning af aktiviteter og kapital mellem  

 koncernens selskaber.
Dette understøttes også af et forslag om, at der ikke  

 skal ske underskudsbegrænsning, hvis der ikke er tale om et reelt ejerskifte.
 Forslaget indeholder også en ændring af den nye  

 sømandsbeskatningslov, der gør det muligt for søfolk ombord på kabelskibe at  

 blive omfattet af DIS-ordningen  ligesom det var tilfældet før lovens  

 indførelse i 2005.
Endelig foreslås en række justeringer, der har til formål at  

 fjerne uhensigtsmæssigheder i skattelovgivningen.
Der er tale om ændringer  

 vedrørende;   

 	  

 hybride  

 finansieringsinstrumenter, så der ikke gives fradrag for renter og kurstab på  

 gæld, der behandles som egenkapital i udlandet,   

 	  

 fordringer mellem  

 sambeskattede selskaber, således at renteindtægter og kursgevinster ikke  

 nedbringer en genbeskatningssaldo og tab/gevinst ikke medregnes ved  

 indkomstopgørelsen   

 	  

 selskabers salg af  

 aktier til udstedende selskab, således at en skattepligtig aktieavance ikke  

 konverteres  

 til skattefrit udbytte, og   

 	  

 livsforsikringsselskabers  

 investering i fast ejendom, således at beskatning af ejendomsavance og  

 genvundne afskrivninger ikke kan undgås ved at vælge beskatning efter det  

 såkaldte nettoopgørelsesprincip.
Fjernelsen af disse uhensigtsmæssigheder forhindrer et  

 utilsigtet provenutab. Ændringen vedrørende søfolk ombord på kabelskibe  

 indebærer, at der gives afkald på et merprovenu, som ikke var indregnet ved  

 indførelsen af den nye sømandsbeskatningslov.
De øvrige forslag skønnes ikke  

 at  

 have nævneværdige provenumæssige konsekvenser.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
