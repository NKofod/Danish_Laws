Offererstatningslovens § 1- særligt om plejepersonales m.v. tilskadekomst i arbejdstiden, nævnets j. nr. 06-520-02361 N. j. nr. 06-520-02361 Ansøger var pædagog på en ungdomsinstitution, hvor hun var tilknyttet en behandlingsafdeling for børn med alvorlige adfærdsforstyrrelser.
Den 13-08-2005 kom skadevolde-ren, en knap 13-årig dreng, til køkkenet, hvor han gik hen til køleskabet.
Ansøger gav ham besked om at sætte sig ved bordet, idet han ikke selv måtte tage mad fra køleskabet.
Ansøger forklarede skadevolder, at hun ville sørge for noget mad.
Skadevolder modsatte sig dette og gik mod køleska-bet.
Ansøger stillede sig mellem køleskabet og skadevolder og forklarede ham, at han skulle sætte sig på sin plads, og at hun ville lave noget mad til ham.
Skadevolderen skubbede ansøger væk fra køleskabet.
Ansøger kaldte på en kollega, låste sine arme bagfra i et holdegreb omkring skadevolder og forsøgte samtidig at berolige ham.
Skadevolder blev meget urolig og kastede sin krop til begge sider.
På et tidspunkt bevægede han sit hoved bagud, hvorved han nikkede ansøger 2 skaller, som ramte hende på panden.
Ansøger var ikke i stand til at holde skadevolder, hvorfor hun ville løbe fra stedet.
Hun slap grebet og skubbede skadevolder til side.
Ansøger løb nu i retning mod kontoret, men blev indhentet af skadevolder, som bagfra med knyttet højre hånd tildelte hende 2 hårde slag, som ramte på højre side af baghovedet.
Nævnet fandt, at de 2 sidstnævnte slag i modsætning til de 2 første nik med hovedet mod ansøger var en overtrædelse af straffeloven.
