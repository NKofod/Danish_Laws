Tilbagekaldelse af orlovsbevilling til  

 børnepasning Vedrørende xxx, Deres j.nr. xxx.
 Ankenævnet har behandlet Deres klients sag om tilbagekaldelse af  

 børnepasningsorlov på møde den 25. oktober 2001.
Nævnet traf denne A F G Ø R E L S E Ankenævnet finder, at den del af Deres klients bevilgede  

 børnepasningsorlov, der ligger efter den 1. maj 1999 skal  

 tilbagekaldes.
 Ankenævnet har lagt til grund, at Deres klient blev bevilget orlov  

 til børnepasning i perioden fra den 15. november 1998 til den 25. juli  

 1999. Efter oplysninger i Deres klients og hans ægtefælles pas  

 rejste de sammen til Pakistan den 22. november 1998. Deres klient udrejste af  

 Pakistan den 1. maj 1999 og den 20. juni 1999 indrejste han igen i Pakistan.  

 Den 10. juli 1999 udrejste Deres klient af Pakistan og den 1. august 1999  

 udrejste hans ægtefælle af Pakistan.
 Ankenævnet har ved afgørelsen lagt vægt på, at  

 barnet, hvortil Deres klient var bevilget børnepasningsorlov, kun var  

 indskrevet i Deres klients ægtefælles pas og at hun først  

 udrejste af Pakistan den 1. august 1999.
 Som følge heraf finder ankenævnet, at det ikke er  

 dokumenteret, at Deres klient har tilbragt børnepasningsorloven sammen  

 med sit barn i perioderne 1. maj. 1999 til 20. juni 1999 og fra 10. juli  

 1999, hvor han var udrejst af Pakistan.
Ankenævnet skal i denne forbindelse gøre opmærksom  

 på, at det er en forudsætning for at kunne modtage ydelser til  

 orlov under børnepasning, at orloven tilbringes sammen med barnet  i  

 en sammenhængende periode, bortset fra perioder op til 3 ugers  

 varighed, hvis fraværet må anses for at naturligt led i pasning  

 af barnet.
Denne forudsætning har Deres klient som følge af  

 ovenstående ikke kunnet opfylde fra den 1. maj 1999.
 Der henvises til § 10 i lov om orlov og Arbejdsmarkedsstyrelsens  

 bekendtgørelse om orlov, sabbat og børnepasning nr. 48 af 26.  

 januar 1998 § 22, § 23, og § 61.
 Ankenævnet tiltræder således Arbejdsformidlingens  

 afgørelse af 31. maj 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx AFxxx + bilag Kassen Direktoratet j. nr. xxx 1. Sagsforløb Det fremgår af sagen, at Deres klient den 26. oktober 1998 blev  

 bevilget børnpasningsorlov i perioden 15. november 1998 til 25. juli  

 1999.
Den 22. november 1998 udrejste Deres klient og hans ægtefælle  

 til Pakistan, (barnet, hvortil der er bevilget børnepasningsorlov er  

 kun registreret i ægtefællens pas) På baggrund af en annonym henvendelse anmodede Kristelig  

 arbejdsløshedskasse ved brev af 12. december 2000 Arbejdsformidlingen  

 afgøre, hvorvidt Deres klient havde været berettiget til  

 orlovsydelse under hans ophold i Pakistan.
Der medsendtes en række  

 sagsakter i kopi fra a-kassens korrespondance med Direktoratet for  

 Arbejdløshedsforsikringen (nu Arbejdsdirektoratet). Ved brev af 10.  

 januar 2001 supplerede a-kassen med en oplysning fra Arbejdsdirektoratet om,  

 at der var modtaget en anmeldelse i følge hvilken, Deres klient ikke  

 havde haft sit barn med i Pakistan.
 Direktoratet skrev den 7. september 2000 til kassen:
"Ifølge anmeldelsen skulle medlemmet i forbindelse med sin  

 børnepasningsorlov i perioden 18. november 1998 til 10. juli 1999  

 være udrejst til Pakistan uden sit barn.
Medlemmet skulle i  

 øvrige perioder have arbejdet i sin brors kiosk samt kørt  

 hyrevogn.
 Medlemmet har ved samtale i a-kassen oplyst, at han udrejst til Pakistan  

 den 13. november 1998 og returnerede til Danmark den 10. juli 1999, og at han  

 benyttede Pakistan International Airlines (PIA).
 På baggrund af medlemmets oplysninger om udrejse- og hjemrejsedato  

 har DfA anmodet Københavns Politi, xxx, om at indhente pax-lister fra  

 flyselskabet.
 Politiet har ved brev af 18. januar 2000 oplyst, at der ikke var flyafgang  

 til Pakistan den 13. november 1998, og at medlemmet ikke var med flyet den  

 14. november 1998. Medlemmet samt 3 andre (familie) personer er den 10. juli  

 1999 returneret til Danmark ifølge pax-listerne.
 Ved gennemgang af medlemmets pas er det konstateret, at medlemmet den 22.  

 november 1998 er indrejst i Pakistan, at han den 1. maj 1999 er udrejst af  

 Pakistan og formentlig først er returneret til Pakistan den 20. juli  

 1999 (pas side 4, 16 og 23).
 DfA skal anmode a-kassen om at undersøge, hvorvidt medlemmets barn  

 var med ved indrejsen den 22. november 1998, om barnet forblev i Pakistan  

 eller om medlemmet først den 20. juni 1999 tog sit barn med til  

 Pakistan.
Det skal bemærkes, at DfA ikke har kunnet fremskaffe pax-lister for  

 de ovennævnte datoer." Kassen meddelte den 10. januar 2001 AF, at direktoratet via Deres klients  

 pas havde konstateret, at han var indrejst i Pakistan den 22. november 1998.  

  Deres klient havde været  udrejst fra Pakistan fra 1. maj 1998 til den  

 20. juni 1999 og returneret til Danmark den 10. juli 1999. Der er desuden  

 ikke indskrevet børn i Deres klients pas.
Direktoratet stillede  

  på baggrund heraf tvivl ved, hvorvidt Deres klient havde ophold sammen  

 med sit barn i orlovsperioden.
 Direktoratet anførte den 2. april 2001.
 "Direktoratet har nu gennemgået dels medlemmets pas dels medlemmets  

 ægtefælles pas og har konstateret følgende:
Søgt og bevilget børnepasningsorlov i perioden 15. november  

 1998 til 25. juli 1999, 22. november 1998 er begge ægtefæller udrejst til Pakistan,  

 (barnet, hvortil der er bevilget børnepasningsorlov er kun registreret  

 i moderens pas) 1. maj 1999 er medlemmet udrejst af Pakistan 20. juni 1999 er medlemmet indrejst i Pakistan 10. juli 1999 er medlemmet udrejst af Pakistan 1. august 1999 er medlemmets ægtefælle udrejst af  

 Pakistan.
På baggrund af viseringerne i medlemmets pas er det direktoratets  

 umiddelbare opfattelse, at medlemmet i perioderne 1.maj til 20.juni 1999 og  

 10.juli til-25.juli 1999 ikke har opholdt sig sammen med det barn der er  

 bevilget børnepasningsorlov til, jf.
Arbejdsmarkedsstyrelsens  

 bekendtgørelse nr. 48 af 26. januar 1998 om orlov til uddannelse,  

 sabbat og børnepasning, § 23, hvoraf det bl.a. fremgår, at en  

 betingelse for, at der kan udbetales ydelser under orlov til  

 børne-pasning er, at orlovspersonen tilbringer orloven sammen med  

 barnet, og at der i tilfælde, hvor orlovspersonen ikke opholder sig  

 sammen med barnet i perioder af op til 3 ugers varighed fortsat vil kunne  

 udbetales orlovsydelse, hvis fraværet må anses for et naturligt  

 led i pasning af barnet.
 Det følger videre af § 61 i samme bekendtgørelse, at hvis en  

 modtager af orlovsydelse har giver Arbejdsformidlingen urigtige oplysninger  

 eller fortiet forhold, der har betydning for bevillingen af orlov, kan  

 Arbejdsformidlingen tilbagekalde bevillingen.
På baggrund af det oven for anførte skal direktoratet anmode  

 a-kassen om at foretage det videre fornødne i sagen, herunder  

 oversende sagsakterne til AF's eventuelle videre foranstaltning." 2. Arbejdsformidlingens  afgørelse den 31. maj 2001 "Deres a-kasse har ved skrivelse af 3. april 2001 anmodet AF om at  

 tage stilling til hvorvidt De har været berettiget til  

 børnepasningsorlov i hele den bevilgede periode fra den 15.11.98 til  

 den 25.07.99. A-kassen henviser til Arbejdsdirektoratets gennemgang af sagen,  

 hvorefter Direktoratet finder at De ikke har opholdt Dem sammen med barnet i  

 følgende perioder, nemlig:
 Fra den 1. maj 1999 til 20. juni 1999 og fra den 10. juli 1999 til 25.  

 juli 1999.
I henhold til § 23 stk. 1, i bekendtgørelse nr. 48 af 26. januar  

 1998 om orlov til uddannelse, sabbat og børnepasning, er det en  

 betingelse for udbetaling af orlovsydelse, at orlovspersonen tilbringer  

 orloven sammen med barnet.
Opfyldes denne betingelse ikke, skal AF  

 træffe afgørelse om eventuel tilbagekaldelse af  

 orlovsbevillingen.
 På baggrund af det forelagte finder AF at De i den bevilgede  

 orlovsperiode fra d. 15. nov. 1998 til 25. juli 1999 i en periode fra d. 1.  

 maj 1999 til den 20. juni 1999 og igen fra d. 10. juli til 25. juli 1999 ikke  

 har tilbragt orloven sammen med barnet, idet De udrejste af Pakistan.  

 Samværet med barnet i denne periode fra d. 1. maj 1999 til den 25. juli  

 1999 har herefter kun været genoptaget i en kortere periode på  

 godt 2 uger.
I henhold til § 61 stk. 2, i ovennævnte bekendtgørelse kan  

 Arbejdsformidlingen tilbagekalde en bevilling af orlov, hvis betingelserne  

 for orloven ikke var tilstede ved bevillingen af orlov eller ikke  

 længere er til stede.
AF finder at De ved udrejsen d. 1. maj 1999 ikke  

 længere havde til hensigt at opretholde samværet med barnet.  

 Arbejdsformidlingen skal derfor tilbagekalde bevillingen fra d. 1. maj 1999  

 til udgangen af orlovsperioden." 3. Klagen til ankenævnet "Som advokat for xxx skal jeg herved klage over AF-xxx afslag af  

 31.5.01 over at godkende min klients lovmæssige  

 børnepasningsorlov under påberåbelse af, at min klient har  

 opholdt sig i Pakistan i perioderne 1.5-99 - 20.6.99 og 10.7.99 -  

 25.7.99.
 Til trods for at dokumentation i form af kopi af pas fra begge  

 forældre samt erklæring fra barnets børnehave, som alt  

 dokumentere at familien vitterlig har været i Pakistan samt at barnet  

 vitterlig ikke har været i børnehave men med forældrene,  

 fastholder AF sit afslag.
 Jeg skal derfor ved nærværende påstå det  

 foreliggende afslag ophævet som ulovligt og min klients  

 retsmæssige krav på forældreorlov bekræftet.
Jeg har d. d - anmodet AF - xxx om aktindsigt, hvorfor jeg snarest  

 herefter vil vende tilbage med ovennævnte dokumentation." 4. Arbejdsformidlingens  bemærkninger til klagen den 27. juli  

 2001 "xxx fra d. 26. oktober 1998 som forsikret lønmodtager bevilget  

 børnepasningsorlov for perioden 15. november 1998 til 27. juli  

 1999.
Ved brev af 12. december 2000 anmoder xxx arbejdsløshedskasse  

 Arbejdsformidlingen afgøre, hvorvidt ovennævnte har været  

 berettiget til orlovsydelse under sit ophold i Pakistan.
Der medsendes en  

 række sagsakter i kopi fra a-kassens korrespondance med Direktoratet  

 for Arbejdløshedsforsikringen.
Ved brev af 10. januar 2001 supplerer  

 a-kassen med en oplysning fra DfA om, at der er modtaget en anmeldelse i  

 følge hvilken medlemmet ikke har haft sit barn med i Pakistan.
Der er  

 ikke indskrevet børn i medlemmets pas.
 AF-xxx anmoder ved brev af 23. januar 2001 xxx om inden for en angiven  

 frist at godtgøre over for a-kassen, at orloven er tilbragt sammen med  

 barnet.
AF får ved brev af 6. februar 2001 af xxx a-kasse oplyst, at sagen  

 er sendt til Arbejdsdirektoratet til behandling.
AF anmodes om at afvente  

 behandlingen i Direktoratet.
 Ved brev af 3. april 2001 fra xxx a-kasse, hvori henvises til  

 Arbejdsdirektoratets skrivelse af 2. april 2001, anmoder kassen AF om at tage  

 stilling til, hvorvidt medlemmet har været berettiget til orlov i hele  

 bevillingsperioden fra. d. 15. november 1998 til d. 25. juli 1999. AF- xxx  

 tilbagekaldelse af 31. maj 2001 for bevillingsperioden den 1. maj 1999 til  

 udgangen af perioden sker på baggrund af de oplysninger om såvel  

 medlemmets som ægtefællens ind- og udrejse i Pakistan, som  

 fremgår af Direktoratets skrivelse af 2. april 2001. AF fandt herved,  

 at betingelserne for orloven ikke længere var til stede efter d. 1. maj  

 1999. (Jvf. § 61, stk. 2 i bekendtgørelse nr. 48 af 26. januar  

 1998).
Arbejdsformidlingen har sendt kopi af brev af 27. juli 2001 og sagens  

 akter til Deres advokat." 5. Nyt efter klagen De har ikke sendt yderligere dokumentation til ankenævnet.  

 Sekretariatet har ved brev den 8. oktober 2001 orienteret Dem om, at Deres  

 klients sag vil blive behandlet i et ankenævnets førstkommende  

 møder.
6. Regler Lov om orlov, jf. lovbek. nr. 571 af 4. august 1998.
§ 61. Har en modtager af orlovsydelse givet Arbejdsformidlingen urigtige  

 oplysninger eller fortiet forhold, der har betydning for bevillingen af  

 orlov, kan Arbejdsformidlingen tilbagekalde bevillingen.  

 Stk. 2. Arbejdsformidlingen kan tilbagekalde en bevilling af orlov, hvis  

 betingelserne for orloven ikke var til stede ved bevillingen af orlov eller  

 ikke længere er til stede.
Hvis Arbejdsformidlingen undlader at  

 tilbagekalde en orlovsbevilling, selv om arbejdsløshedskassen oplyser,  

 at orlovspersonen ikke var dagpengeberettiget ved orlovens start, skal  

 Arbejdsformidlingen forelægge sagen for Arbejdsmarkedsstyrelsen.  

 Stk. 3. Såfremt Arbejdsformidlingen tilbagekalder bevillingen, skal  

 Arbejdsformidlingen straks give arbejdsløshedskassen eller kommunen  

 meddelelse herom, hvorefter udbetalingen af orlovsydelsen standses.  

 Stk. 4. Hvis orloven afbrydes, skal Arbejdsformidlingen ligeledes straks give  

 arbejdsløshedskassen eller kommunen meddelelse herom.
§ 62. Ved orlov til uddannelse og orlov til sabbat fremsender  

 Arbejdsformidlingen oplysning om orlovsbevillingen til  

 arbejdsløshedskassen.
Ved orlov til sabbat fremsender  

 Arbejdsformidlingen endvidere oplysning til afløserens  

 arbejdsløshedskasse eller kommune for så vidt angår  

 kontanthjælpsmodtagere om ansættelse i orlovsstillingen.  

 Stk. 2. Ved orlov til børnepasning for personer, der er medlemmer af  

 en arbejdsløshedskasse, fremsender Arbejdsformidlingen oplysning om  

 orlovsbevillingen til arbejdsløshedskassen.
Ved orlov til  

 børnepasning for personer, der ikke er medlemmer af en  

 arbejdsløshedskasse og forsikrede og ikke-forsikrede  

 kontanthjælpsmodtagere, fremsender Arbejdsformidlingen oplysning om  

 orlovsbevillingen til kommunen.
Bekendtgørelse om orlov, sabbat og børnepasning.  

 Arbejdsmarkedsstyr. bekendtgørelse nr. 48 af 26. januar 1998 § 22. Forældre kan få orlov til at passe egne børn i  

 alderen 0-8 år i       sammenhængende perioder på mindst 13  

 uger og højst 52 uger.
 § 23. Det er en betingelse for, at der kan udbetales ydelser under orlov  

 til børnepasning, at orlovspersonen tilbringer orloven sammen med  

 barnet.  

 Stk. 2. Det er ligeledes en betingelse for udbetaling af ydelser under orlov  

 til børnepasning, at orlovspersonen ikke samtidig deltager i en  

 uddannelse, som opfylder betingelserne i § 10, stk. 2.  

 Stk. 3. Uanset stk. 1 vil der i tilfælde, hvor orlovspersonen ikke  

 opholder sig sammen med barnet i perioder af op til 3 ugers varighed, fortsat  

 kunne udbetales orlovsydelse, hvis fraværet må anses for et  

 naturligt led i pasning af barnet.  

 Stk. 4. Arbejdsløshedskassen kan træffe afgørelse om at  

 undlade at udbetale orlovsydelse, sålænge orlovspersonen ikke  

 tilbringer orloven sammen med barnet, jf. dog stk. 3, og sålænge  

 orlovspersonen deltager i undervisning, som opfylder betingelserne i § 10,  

 stk. 2. Standser arbejdsløshedskassen udbetalingen af orlovsydelsen,  

 skal dette meddeles Arbejdsformidlingen, jf. § 72, stk. 1.  

 Stk. 5. Opfylder orlovspersonen ikke betingelserne i stk. 1-3, skal  

 Arbejdsformidlingen træffe afgørelse om eventuel tilbagekaldelse  

 af orlovsbevillingen, jf. § 61.
§ 61. Har en modtager af orlovsydelse givet Arbejdsformidlingen urigtige  

 oplysninger eller fortiet forhold, der har betydning for bevillingen af  

 orlov, kan Arbejdsformidlingen tilbagekalde bevillingen.  

 Stk. 2. Arbejdsformidlingen kan tilbagekalde en bevilling af orlov, hvis  

 betingelserne for orloven ikke var til stede ved bevillingen af orlov eller  

 ikke længere er til stede.
Hvis Arbejdsformidlingen undlader at  

 tilbagekalde en orlovsbevilling, selv om arbejdsløshedskassen oplyser,  

 at orlovspersonen ikke var dagpengeberettiget ved orlovens start, skal  

 Arbejdsformidlingen forelægge sagen for Arbejdsmarkedsstyrelsen.  

 Stk. 3. Såfremt Arbejdsformidlingen tilbagekalder bevillingen, skal  

 Arbejdsformidlingen straks give arbejdsløshedskassen eller kommunen  

 meddelelse herom, hvorefter udbetalingen af orlovsydelsen standses.  

 Stk. 4. Hvis orloven afbrydes, skal Arbejdsformidlingen ligeledes straks give  

 arbejdsløshedskassen eller kommunen meddelelse herom.
