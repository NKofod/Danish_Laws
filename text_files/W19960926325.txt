Ankestyrelsens principafgørelse D-1-96 om beregning - halv løn - refusion - barseldagpenge Resume:
 Barseldagpenge til en lønmodtager med halv løn i orlovsperioden beregnes som forskellen mellem lønnen efter betaling af arbejdsmarkedsbidrag og det maksimale dagpengebeløb.
 Arbejdsgiveren har kun ret til refusion af den udbetalte løn efter fradrag af arbejdsmarkedsbidraget.
 Love:
Lov om dagpenge ved sygdom eller fødsel - lovbekendtgørelse nr. 549 af 23. juni 1995 - § 9, stk. 1, § 18 og § 26 Lov om sygedagpenge - lov nr. 563 af 9. juni 2006 - § 54 og § 47, stk. 1 Lov om ret til orlov og dagpenge ved barsel - lov nr. 566 af 9. juni 2006 - § 35 og § 39 Sagsfremstilling:
og modtog halv løn fra arbejdsgiveren under fraværet med ialt 7.600 kr. om måneden.
Efter fradrag af arbejdsmarkedsbidrag fik lønmodtageren udbetalt 7.220 kr. om måneden.
 Kommunen beregnede fra den 1. april 1994 dagpengene som differencen mellem den halve løn før fradrag af arbejdsmarkedsbidrag og det maksimale dagpengebeløb, idet kommunen fandt arbejdsgiveren berettiget til refusion af lønnen uden fradrag af arbejdsmarkedsbidraget.
 Afgørelsen i sagen blev truffet af Dagpengeudvalgets opmand.
 Afgørelse:
 Lønmodtageren havde krav på yderligere barseldagpenge fra den 1. april 1994, idet der var ret til differencen mellem den halve løn fra arbejdsgiveren efter fradrag af arbejdsmarkedsbidraget og det fulde dagpengebeløb pr. uge, jf. dagpengelovens § 18, jf. § 9, stk. 1.
 Efter refusionsbestemmelsen i dagpengelovens § 26 havde arbejdsgiveren ikke krav på at få godtgjort arbejdsmarkedsbidragsdelen af den udbetalte løn.
 Ved afgørelsen om beregningen af dagpengene til lønmodtageren blev der blandt andet lagt vægt på, at lønmodtagerens indtægt før fraværet berettigede til det fulde dagpengebeløb sammenholdt med, at der ikke betales arbejdsmarkedsbidrag af dagpenge.
 For så vidt angår arbejdsgiverens refusionsret blev der lagt vægt på, at arbejdsgiveren efter lovens § 26 alene er berettiget til at få udbetalt de dagpenge i refusion, som lønmodtageren selv ville have været berettiget til.
 Dagpengeudvalget ændrede således kommunens afgørelse.
