§ 1 Denne aftale indgås under henvisning til § 17 i lovbekendtgørelse nr. 517  

 af 22. september 1977 om film og biografer og til § 6, nr. 4 og 6, i lov nr.  

 419 af 13. juni 1973 om en landscentral for undervisningsmidler.
§ 2 Stk. 1 . Samarbejdet mellem Landscentralen for undervisningsmidler og  

 Statens Filmcentral omfatter produktion af film til undervisningsformål samt  

 fremskaffelse af film, som er produceret af trediemand.
 Stk. 2 . Samarbejdet omfatter endvidere versionering og bearbejdelse af  

 film til undervisningsbrug.
 Stk. 3 . Samarbejdet kan tillige omfatte fremstilling af materialer, som  

 knytter sig til de af aftalen omfattede film.
 Stk. 4 . Samarbejdet omfatter endelig distribution af film til  

 undervisningsformål, jfr. §§ 7-9.
§ 3 Stk. 1 . Hvert år inden finansårets begyndelse indgår  

 undervisningsministeriet efter indstilling fra landscentralen aftale med  

 filmcentralen om produktion og fremskaffelse af film m.v. til  

 undervisningsbrug, herunder om tilvejebringelse af bevilling til levering og  

 vedligeholdelse af kopier af de ovennævnte film m.v.
Fornøden pædagogisk  

 rådgivning forudsættes søgt gennem landscentralen, jfr. § 13,stk. 3.
Stk. 2 . Filmcentralen og landscentralen aftaler nærmere retningslinier  

 for proceduren ved behandlingen af produktionsforslag, herunder for  

 tidsfrister og for de i § 13 nævnte pædagogiske arbejdsudvalgs inddragelse i  

 behandlingen af produktionsforslaget.
Undervisningsministeriet kan fastsætte  

 en frist for forelæggelse af produktionsforslag for undervisningsministeriet.
§ 4 Stk. 1 . På grundlag af den af undervisningsministeriet godkendte plan  

 for produktion og fremskaffelse overføres ved finansårets begyndelse de  

 budgetterede midler til filmcentralen.
 Stk. 2 . Filmcentralen holder løbende landscentralens styrelse  

 underrettet om midlernes anvendelse.
Stk. 3 . Filmcentralen aflægger regnskab over for landscentralen for  

 udnyttelsen af bevillingen, når produktion og indkøb er afsluttet.
Eventuelle  

 uudnyttede beløb tilbagebetales, medmindre der er truffet aftale med  

 undervisningsministeriet om udnyttelse af besparede beløb til produktion,  

 indkøb eller andre formål.
§ 5 Stk. 1 . Filmcentralen indgår kontrakter om produktion og indkøb af film  

 og har det teknisk-administrative ansvar for produktion, versionering, indkøb  

 og kopifremstilling.
Stk. 2 . Filmcentralen og landscentralen aftaler retningslinier for  

 rettighedsforholdene vedrørende de film, som filmcentralen producerer eller  

 erhverver til undervisningsformål.
Fravigelser af disse retningslinier i  

 enkelte tilfælde må forelægges landscentralen til godkendelse.
 Stk. 3 . Ansvaret for den filmiske gennemførelse med hensyn til kvantitet  

 og kvalitet påhviler filmcentralen.
§ 6 Filmcentralen holder sig orienteret om den udenlandske produktion af  

 undervisningsfilm og hjemtager relevante film til bedømmelse i samarbejde med  

 landscentralen.
§ 7 Foreløbig indtil film- og biograflovens revision i folketingsåret 1980-81  

 varetager filmcentralen den centrale distribution af film som hidtil.
§ 8 Ændringer i filmcentralens gældende distributionsvilkår og -former  

 forelægges landscentralen til udtalelse.
Til sikring af en hensigtsmæssig  

 filmdistribution fastsætter landscentralen efter udtalelse fra filmcentralen  

 tekniske standarder og normer vedrørende lyd- og billedprogrammers brug i  

 undervisningen.
§ 9 Efter forhandling om vilkårene vil hele filmcentralens beholdning af film  

 kunne registreres løbende ved hjælp af edb i samarbejde med landscentralen og  

 efter samme principper, som gælder for landscentralens registrering af  

 oplysninger om undervisningsmidler.
§ 10 Der etableres snarest muligt lokalefællesskab mellem de to institutioner.
§ 11 Inden for det planlagte lokalefællesskab mellem filmcentralen og  

 landscentralen søges i øvrigt det praktiske samarbejde udviklet, hvor det kan  

 være hensigtsmæssigt, fortrinsvis på de distributions- og driftstekniske  

 områder.
§ 12 Stk. 1 . Spørgsmål af fælles interesse for de to institutioner drøftes  

 direkte mellem institutionerne.
 Stk. 2 . Såfremt der om de i stk. 1 nævnte spørgsmål ikke kan opnås  

 enighed mellem de to institutioner, kan spørgsmålet indbringes for  

 undervisningsministeriet og ministeriet for kulturelle anliggender, som  

 derefter i fællesskab træffer afgørelse om spørgsmålet.
§ 13 Stk. 1 . Til at rådgive og vejlede filmcentralen, jfr. § 3, stk. 1,  

 nedsætter landscentralens styrelse et eller flere pædagogiske  arbejdsudvalg  

 og fastsætter efter forudgående drøftelse med filmcentralen  

 forretningsordenen for arbejdsudvalget/-ene.
 Stk. 2 . Arbejdsudvalget afgiver til landscentralens styrelse udtalelse  

 om det samlede produktionsforslag og udtaler sig om de enkelte forslag til  

 produktion og anskaffelse.
 Stk. 3 . Arbejdsudvalget rådgiver filmcentralen om tilknytning af  

 fornøden pædagogisk ekspertise ved behandlingen af de enkelte produktioner og  

 anskaffelser, om behovsprioritering og evaluering, jfr. § 3, stk. 1.
 Stk. 4 . Arbejdsudvalget kan endvidere over for filmcentralen og  

 landscentralen fremsætte forslag til koordinering af filmfremskaffelsen med  

 andre materialefremskaffelser for offentlige midler - herunder  

 programproduktion, som sker i Danmarks Radios undervisningsafdeling.
§ 14 Denne aftale kan af undervisningsministeriet eller ministeriet for  

 kulturelle anliggender opsiges med eet års varsel til et finansårs udløb.
 København, den 29. maj 1978.
Undervisningsministeriet ------------------------ Ministeriet for kulturelle anliggender ------------------------ Landscentralen for undervisningsmidler ------------------------ Statens Filmcentral ------------------------ 54210-1-77 Protokollat til aftale mellem undervisningsministeriet,  

 ministeriet for kulturelle anliggender, Landscentralen for  

 undervisningsmidler 1.
 Ordvalget i aftalen om samarbejde mellem landscentralen og filmcentralen  

 skal ikke udelukke, at de årlige produktionsaftaler vil kunne omfatte  

 videogrammer.
 2.
 Uden for undervisningsområdet medfører aftalen ingen ændring med hensyn  

 til filmcentralens produktions-, indkøbs- og distributionsvirksomhed i  

 henhold til film- og biograflovens § 17.
