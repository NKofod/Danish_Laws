Beretning afgivet af Børne- og Undervisningsudvalget den 28. april 2021 Beretning over Forslag til folketingsbeslutning om ret til klage over utilstrækkelig støtte i folkeskolen til børn med under 9 timers støttebehov [af Jakob Sølvhøj (EL) m.fl.]:
1. Politiske bemærkninger Udvalget Udvalget konstaterer, at forældre til børn, der er tildelt støtte i forbindelse med undervisningen i folkeskolen i mindre end 9 timer ugentligt, ikke har mulighed for at få prøvet en klage over indholdet og kvaliteten af denne støtte i Klagenævnet for Specialundervisning.
Udvalget finder det urimeligt, at der ikke er lige adgang for forældre til at indbringe klager over en skoleleders afgørelse om støtte til elever i folkeskolen.
Der bør være en generel ret til at få prøvet en afgørelse vedrørende støtte til elever i folkeskolen ved en uvildig instans.
 Udvalget noterer, at børne- og undervisningsministeren ved første behandlingen af B 39 har udtrykt enighed i, at der er behov for at se nærmere på  retssikkerheden for de børn, som har et støttebehov på under 9 timer, og ved samme lejlighed har ministeren tilkendegivet, at regeringen vil indbyde udvalget til drøftelser  herom, når den igangværende evaluering af inkluderende læringsmiljøer og specialundervisning er afsluttet i 2021.
 Udvalget opfordrer på den baggrund børne- og undervisningsministeren til inden udgangen af 2021 at fremlægge forslag, der sikrer, at forældre eller forældremyndighedsindehavere til børn i folkeskolen, der har et støttebehov på mindre end 9 timer om ugen, får adgang til at klage over den tildelte støtte til Klagenævnet for Specialundervisning.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved beretningsafgivelsen ikke medlemmer i udvalget og dermed ikke adgang til at komme med politiske bemærkninger i beretningen.
2. Udvalgsarbejdet Beslutningsforslaget blev fremsat den 20. oktober 2020 og var til 1. behandling den 3. december 2020. Beslutningsforslaget blev efter 1. behandling henvist til behandling i Børne- og Undervisningsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
 P.u.v.
