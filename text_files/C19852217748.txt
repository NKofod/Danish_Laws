(De erhvervsfaglige grunduddannelser.  

 Bygge- og anlægsområdet) Opbygning og varighed V = Virksomhedsuddannelse K = Kursus på teknisk skole varighed angivet i uger * = Faglig prøve Uddannelsen kan påbegyndes 2 gange årligt:
 Den 1. august og den 15. januar.
Adgangsbetingelser Gennemført basisuddannelse inden for bygge- og anlægsområdet eller anden  

 uddannelse og/eller beskæftigelse, der kan ligestilles hermed i henhold til  

 de regler, som undervisningsministeriet har fastsat herom.
Uddannelsens mål Eleven skal i uddannelsestiden opnå erhvervskompentence som bygningsmaler  

 i overensstemmelse med nedenstående uddannelsesregler og de for uddannelsen  

 gældende kursusplaner.
Uddannelsens tilrettelæggelse I den skolemæssige del af uddannelsen undervises i fagteori og praktiske  

 færdigheder som nedenfor beskrevet.
 Uddannelsen i virksomheden tilrettelægges i overensstemmelse med de  

 nedenfor beskrevne regler, således at eleven opnår en alsidig oplæring,  

 rutine og selvstændighed i fagets arbejdsområder.
 Vejledning til brug ved uddannelsens tilrettelæggelse fås ved henvendelse  

 til:
Malerfagets faglige Fællesudvalg, Amaliegade 31, 1256 København K, Tlf. (01) 15 61 01 Undervisningen på teknisk skole Skoleopholdene indeholder såvel teoretisk som praktisk orientering og  

 indlæring i de arbejdsfunktioner, metoder, materialer og værktøj, der til  

 enhver tid anvendes i faget, således at skoleundervisningen motiverer,  

 uddyber og supplerer den oplæring, der finder sted i virksomheden.  

 Skoleopholdene omfatter desuden undervisning i obligatoriske fællesfag og i  

 valgfrie fag.
 Skoleopholdene er fordelt på følgende måde:
 1. skoleophold - varighed 10 uger.
Der undervises i maleteknik, farvelære, virksomhedslære, materialelære,  

 tegning og komposition samt værktøjslære.
Sikkerhedsforhold og ergonomi er  

 integreret i undervisningen.
 2. skoleophold - varighed 10 uger.
Der undervises i maleteknik, virksomhedslære, materialelære, bygnings- og  

 stilforståelse samt farveplanlægning og dekoration.
Sikkerhedsforhold og  

 ergonomi er integreret i undervisningen.
 3. skoleophold - varighed 4 uger.
 Der undervises i maleteknik, farvelære, virksomhedslære og materialelære.  

 Sikkerhedsforhold og ergonomi er integreret i undervisningen.
 Uddannelsesregler.
 Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
 Uddannelsen i praktikvirksomheden.
 Følgende uddannelsesmål skal opfyldes i virksomheden:
 1. praktikperiode:
 For at blive fortrolig med udførelsen af almindeligt forekommende  

 arbejdsopgaver på lofter, vægge, ind- og udvændigt træværk samt bygningsjern,  

 skal eleven i denne periode have oplæring og træning i faglig korrekt  

 klargøring og opbygning af bund samt færdigbehandling - herunder begyndende  

 kendskab til vægbeklædning.
Eleven skal endvidere have kendskab til fagets sikkerhedsbestemmelser og  

 materialer samt gøres bekendt med rensning og vedligeholdelse af maskiner og  

 værktøj.
Endelig skal eleven bibringes forståelsen af fagets æstetiske og  

 farvemæssige sider.
 Eleven skal vejledes i kundebetjening.
 2. praktikperiode:
For under faglig vejledning at blive i stand til at kunne udføre  

 almindeligt forekommende arbejdsopgaver, skal eleven i denne periode have  

 oplæring og træning i mere omfattende behandlinger af klargøring, opbygning  

 af bund samt færdigbehandling på træ, jern, puds, beton m.v.
Eleven skal  

 præsenteres for varierede arbejdsopgaver, der giver mulighed for at arbejde  

 med faget i hele dets bredde og herunder medvirke ved løsning af mere  

 farvemæssige opgaver.
 3. praktikperiode:
 For at eleven, ved læretidens udløb, i den afsluttende faglige prøve, får  

 mulighed for at kunne dokumentere sin evne til selvstændigt, kreativt og  

 rutineret at varetage sit fags arbejdsopgaver, skal der i denne periode gives  

 oplæring og træning under faglig opsyn i selvstændigt at planlægge, beskrive  

 og udføre alsidigt bygningsmalerarbejde.
Faglig prøve I umiddelbar forlængelse af det sidste skoleophold afholdes en faglig  

 prøve af varighed på af 2 uger.
