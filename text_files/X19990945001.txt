gistreret revisor Eigil Kastrup sålydende Uforeneligt erhvervsarbejde med stillingen som  

 revisor  

 Udlejningsvirksomhed KENDELSE:
Ved kendelse afsagt den 23. maj 1997 af  

 Disciplinærnævnet for Registrerede Revisorer (sag nr.
R-33/1995)  

 blev registreret revisor Eigil Kastrup på baggrund af en klage fra Ib  

 Krogh Hougaard pålagt en bøde på 125.000 kr.
 Disciplinærnævnet fandt ham skyldig i at have  

 overtrådt forbudet i § 6a, stk. 2 i lov om Registrerede Revisorer mod  

 at drive erhvervsvirksomhed, der er uforenelig med stillingen som registreret  

 revisor.
 Ved skrivelser af 19. august og 30. oktober 1997 har  

 indklagede ved landsretssagfører Børge Nielsen i medfør  

 af lov om registrerede revisorer § 11 b rettidigt indbragt kendelsen for  

 Revisornævnet med påstand principalt om frifindelse,  

 subsidiært nedsættelse af den pålagte bøde samt  

 påstand om, at kendelsen ikke offentliggøres.
 Klageren er ved Revisornævnets skrivelser af 18.  

 november 1997 og 14. januar 1998 opfordret til at fremkomme med en udtalelse,  

 jf. § 7, stk. 1, i bekendtgørelse om Revisornævnet.
 Indklagede har i skrivelsen af 30. oktober 1997  

 anført:
 "                     .
Til støtte for den i sagen nedlagte  

principale påstand gøres det gældende, at de i  

 sagen omhandlede udlejningsejendomme (i alt 4 stk.) ikke er erhvervet som led  

 i udøvelsen af indklagedes virksomhed som registreret revisor.
Det  

 gælder under alle omstændigheder for de 3 ejendomme, der er  

 erhvervet i 1962-81. Allerede derfor bør indklagede frifindes.
Det bemærkes, at indklagede i forbindelse med  

 indgivelse af ansøgning om optagelse i Revisorregistret den 23.09.1971  

 i ansøgningens rubrik 7 har anført: "Jeg har nogle  

 udlejningsejendomme, driver landbrug på 2 gårde og er reder for  

 10 stålkuttere" Det fremgår af de til ansøgningen knyttede  

 høringssvar, at alle relevante myndigheder har været bekendt med  

 det forhold, at indklagede var indehaver af udlejningsejendomme, og disse  

 myndigheder har derfor haft al mulig anledning til af egen drift at  

 påtale forholdet over for indklagede, såfremt man måtte  

 have fundet, at besiddelsen af de pågældende ejendomme på  

 et tidspunkt på grund af en lovændring er/måtte være  

 blevet uforenelig med indklagedes stilling som registreret revisor og dermed  

 have givet ham mulighed for at berigtige forholdene.
Det forekommer på denne baggrund, at tingene vendes  

 på hovedet, når Disciplinærnævnet anser det som en  

 skærpende omstændighed, at forholdet har bestået i en  

 længere årrække.
Man kan med bedre ret anføre, at  

 indklagede kunne regne med, at tingene var i orden, når myndighederne,  

 der var vidende om hans aktiviteter, upåtalt lod ham fortsætte i  

 den lange årrække.
 Det forhold, at indklagede i forbindelse med  

 ansøgningen om optagelse i Revisorregistret positivt, klart og loyalt  

 har oplyst, at han besad udlejningsejendomme, har medført en  

 forventning hos indklagede om, at tingene var i orden, og at det i denne  

 forbindelse, herunder i forbindelse med erhvervelsen af ejendommen  

 Slyngborggade i januar 1994, var ufornødent at søge  

 særlig tilladelse, dispensation e.l.
Det skal i denne forbindelse understreges, at ejendommen  

 Slyngborggade er af ganske beskeden størrelse (ca. 5 % af  

 ejendomsmassen). Den pågældende ejendom indeholder alene 8  

 lejemål.
Denne ejendoms størrelse sammenholdt med det  

 forudgående begivenhedsforløb bør derfor føre til,  

 at indklagede bør frifindes i sin helhed.
Det henhører til  

 almindelig god forvaltningsskik, at de relevante myndigheder under alle  

 omstændigheder i det mindste bør give en frist til berigtigelse  

 af forholdene, enten ved at afhænde ejendommene eller søge  

 dispensation.
 I øvrigt drives indklagedes virksomhed fra en af  

 de omstridte ejendomme, hvilket undertiden kan begrunde en dispensation.
Ud over det ovenfor anførte, gøres der til  

 støtte for den subsidiært nedlagte påstand  

 gældende, at indklagede alene kan have forset sig ved køb af  

 udlejningsejendommen Slyngborggade i januar 1994, og at en bøde herfor  

 på kr. 125.000,- forekommer ude af proportion med bøden.
En  

 advarsel havde været fuldt tilstrækkelig.  

 Disciplinærnævnets praksis for overtrædelser af loven  

 på andre områder ligger i et helt andet niveau (normal  

 bødestørrelse på 5-10.000 kr.).
 Det forhold, at udlejningsejendommen Slyngborggade er den  

 eneste af udlejningsejendommene, som indklagede har erhvervet efter  

 lovændringen i 1984, må af de ovenfor anførte grunde,  

 herunder det forhold, at indklagede ved ansøgningen om optagelse i  

 Revisorregistret positivt og loyalt har oplyst om besiddelsen af  

 udlejningsejendomme, føre til, at indklagede kun kan anses for at have  

 tilsidesat sine pligter for så vidt angår denne ene ejendom.
 Ved sanktionens fastsættelse bør det  

 tillægges vægt, at den pågældende ejendom er af  

 ganske beskeden størrelse, og at hverken forhold i forbindelse med  

 erhvervelsen eller efterfølgende omstændigheder kan antages at  

 have haft indflydelse på indklagedes udøvelse af sit virke som  

 registreret revisor, hvilket virke han upåtalt af myndigheder, kolleger  

 eller klienter har udøvet i mere end 25 år.
 Der ses ikke at være hensyn, der taler for at bringe  

 reglen om offentliggørelse i anvendelse".
" Klageren meddelte i sin skrivelse af 27. februar 1998, at  

 "Jeg ønsker hermed at trække mine anklager mod registreret  

 revisor Eigil Kastrup tilbage".
 Indklagede anførte herefter i skrivelse af 27.  

 april 1998, at sagen i sin helhed, såvel afgørelsen truffet af  

 Disciplinærnævnet som sagsbehandlingen i Revisornævnet,  

 må anses for bortfaldet.
 I en supplerende redegørelse af 6. maj 1998 har  

 indklagede anført:
 "Der nedlægges overfor Revisornævnet  

principalt påstand om, at sagen anses for bortfaldet i sin  

 helhed, såvel afgørelsen truffet af  

 Disciplinærnævnet som sagsbehandlingen i Revisornævnet,  

subsidiært påstand om frifindelse, mere  

 subsidiært påstand om nedsættelse af den idømte  

 bøde, samt endelig påstand om at kendelsen ikke  

 offentliggøres.
 Den i sagen nedlagte principale påstand  

 støttes på, at klageren Ib Krogh Hougaard ved skrivelse af den  

 27. februar 1998   har trukket sin klage tilbage.
Den for Disciplinærnævnet og for  

 Revisornævnet underliggende lovgivning forudsætter, at der er en  

 klage og at der er to parter i sagen.
Idet Ib Krogh Hougaard   ikke  

 ønsker sagen ført, må den naturlige konsekvens  

 være, at sagen er bortfaldet i sin helhed.
Der kan herved henvises til  

 Lovbekendtgørelse 1996-06-28 nr. 604 om registrerede revisorer, kap.  

 3, (som ændret ved L 1997-12-29 nr. 1086), jfr.  

 Lovbekendtgørelse 1996-06-28 nr. 603 om statsautoriserede revisorer,  

 kap. 3 (som ændret ved L 1997-12.29 nr. 1086). Der henvises endvidere  

 til bekendtgørelse nr. 264 af den 15.04.96, særligt § 1 og §  

 9.
Med hensyn til de anbringender, der gøres  

 gældende til støtte for såvel den subsidiære som den  

 mere subsidiære nedlagte påstand henvises i det hele til det, der  

 er anført   den 30.10.97." Sagen er behandlet på et møde den 7. maj  

 1998. Ingen gav møde, og sagen er herefter behandlet og afgjort  

 på det foreliggende skriftlige grundlag.
 Revisornævnets bemærkninger:
 Disciplinærnævnets afgørelse af 23. maj  

 1997, der er truffet på grundlag af en klage fra Ib Krogh Hougaard,  

 bortfalder ikke, fordi klageren efterfølgende har meddelt, at han  

 trækker klagen tilbage.
Indklagede har indbragt afgørelsen for  

 Revisornævnet, og klagerens skrivelse af 27. februar 1998 kan heller  

 ikke bevirke, at sagsbehandlingen i Revisornævnet bortfalder eller skal  

 standses.
Med mindre indklagede frafalder ankebehandlingen i  

 Revisornævnet, således at Disciplinærnævnets  

 afgørelse står ved magt, er Revisornævnet forpligtet til  

 at træffe afgørelse i sagen, og Revisornævnet er ikke  

 alene på grundlag af klagerens skrivelse af 27. februar 1998 forpligtet  

 til at ophæve Disciplinærnævnets afgørelse.
 Revisornævnet realitetsbehandler derfor sagen.
Som anført af Disciplinærnævnet har det  

 siden den 1. april 1985 været forbudt registrerede revisorer at drive  

 udlejningsvirksomhed og dermed ligestillet virksomhed.
Dette har også  

 været gældende for indklagede, uanset at han i 1971 i sin  

 ansøgning om registrering oplyste, at han ejede  

 udlejningsejendomme.
 Herefter og i øvrigt af de grunde,  

 Disciplinærnævnet har anført, tiltrædes det, at  

 indklagede skal ikendes en bøde for overtrædelse af de i  

 kendelsen nævnte bestemmelser.
 Revisornævnet er endvidere enigt i, at den ulovlige  

 virksomhed har haft et sådant omfang og været af en sådan  

 karakter, at indklagede skal ikendes en meget betydelig bøde, og  

 Revisornævnet finder ikke grundlag for at nedsætte  

 bøden.
 Revisornævnet stadfæster derfor kendelsen.
 I overensstemmelse med forarbejderne til  

 revisorlovgivningens bestemmelser om offentliggørelse af nævnets  

 kendelser offentliggøres disse som alt overvejende hovedregel.
 Revisornævnet har ikke fundet grundlag for at  

 fravige denne praksis i nærværende sag, og det bestemmes derfor i  

 medfør af bekendtgørelsen om Revisornævnet § 11, stk. 3,  

 at kendelsen skal offentliggøres.
 Thi bestemmes:
 Disciplinærnævnets kendelse  

 stadfæstes.
Bilag Indklagede havde overtrådt forbudet for registrerede revisorer mod  

 at drive udlejningsvirksomhed og hermed ligestillet virksomhed, herunder  

 administration, idet han på tidspunktet for forbudets  

 ikrafttræden 1. april 1985 ejede 3 udlejningsejendomme og i januar 1994  

 erhvervede yderligere 1 udlejningsejendom.
Indklagede havde ikke søgt  

 om dispensation.
Indklagede havde endvidere på et tidspunkt deltaget i  

 administration af den ene ejendom.
Indklagede blev pålagt en  

 bøde på 125.000 kr.
 Ved skrivelse modtaget den 16. oktober 1995 har Ib Krogh Hougaard indgivet  

 klage over registreret revisor Eigil Kastrup.
 Erhvervs- og Selskabsstyrelsen har oplyst, at revisor Eigil Kastrup har  

 været optaget i Revisorregistret siden den 3. januar 1972.
 I oktober 1995 erhvervede indklagede en udlejningsejendom, beliggende  

 Slyngborggade 17, 8900 Randers, af Enok Jensen.
Ifølge klageren var klageren forinden omkring den 1.  

 september 1995 blevet kontaktet af Enok Jensen, der havde spurgt, om han var  

 interesseret i at købe.
På et møde den 10. oktober 1995  

 var de derefter blevet enige om pris og vilkår, og de havde givet  

 hinanden  håndslag på handlen.
Hovedpunkterne i aftalen blev  

 skrevet ned.
Underskrift skulle ske hos klagerens advokat, advokat Per  

 Hansen.
Sælgeren ville fremskaffe nogle varslingsbreve til lejerne fra  

 indklagede, der var revisor og administrator for Enok Jensen.
Dagen efter  

 meddelte Enok Jensen imidlertid, at han havde solgt ejendommen til indklagede  

 til en pris, der lå 50.000 kr. over den pris, der var aftalt med  

 klageren.
Klageren har anført, at indklagede har udnyttet sin position som  

 revisor, rådgiver og administrator for Enok Jensen til at skaffe sig  

 selv en vinding.
Det er kritisabelt, at indklagede samtidig med, at han har  

 et revisionsfirma, driver et større antal ejendomme.
Indklagede har bestridt at have handlet uretmæssigt.
Enok Jensen  

 henvendte sig omkring den 10. oktober 1995 til ham og oplyste, at han havde  

 fået et tilbud fra klageren på køb af ejendommen.
Det blev  

 oplyst, at der endnu ikke var handlet.
Herefter bød indklagede en  

 pris, der lå væsentligt over det, klageren havde tilbudt,  

 hvorefter Enok Jensen accepterede handlen med indklagede.
Der er ikke blevet  

 givet klageren håndslag.
En handel kan i øvrigt først  

 anses for indgået, når der er oprettet en skriftlig  

 redegørelse for vilkårene.
Indklagede må have adgang til  

 at købe og besidde ejendomme, uden at det er i strid med hans erhverv.  

 Enok Jensen har skriftligt bekræftet, at han ikke havde handlet med  

 klageren.
 Indklagede har på nævnets forespørgsel oplyst, at  

 ejendommen i Slyngborggade indeholder 8 lejemål, og at han yderligere  

 ejer 3 ejendomme med i alt 163 lejemål, som han erhvervede i perioden  

 1962 - 1981.
Erhvervs- og Selskabsstyrelsen har - ligeledes på nævnets  

 forespørgsel - oplyst, at indklagede ikke har opnået  

 dispensation til erhvervelsen og driften af de pågældende  

 udlejningsejendomme.
Det fremgår af styrelsens svar, at indklagede i  

 forbindelse med, at han i 1971 ansøgte om optagelse i  

 Revisorregistret, oplyste, at han havde nogle udlejningsejendomme.
 Disciplinærnævnet skal udtale:
I maj 1984 blev revisorlovene ændret blandt andet med det  

 formål at skærpe kravene til revisors uafhængighed.  

 Herefter indførtes også for de registrerede revisorers  

 vedkommende forbud mod at drive udlejningsvirksomhed.
Dette skete ved § 1,  

 stk. 1, nr. 2, i bekendtgørelse nr. 103 af 22. marts 1985 om  

 registrerede revisorers virksomhed og forretningsbetingelser.  

 Bekendtgørelsen trådte i kraft den 1. april 1985.
 Forbudet blev opretholdt ved § 2, stk. 1, nr. 2, i den følgende  

 virksomhedsbekendtgørelse nr. 126 af 28. februar 1989. Selv om det  

 udtrykkelige forbud mod udlejningsvirksomhed ikke genfindes i de  

 nuværende regler, må det antages, at forbudet stadig  

 følger af § 6 a, stk. 2, jf. § 4 a, stk. 1, i loven om registrerede  

 revisorer under hensyn til, at formålet med lovændringen i 1994,  

 hvorved reglerne fik deres nuværende affattelse, var at  

 gennemføre yderligere skærpelser af kravene til revisors  

 uafhængighed.
 Nævnet lægger således til grund, at det er forbudt  

 registrerede revisorer at drive udlejningsvirksomhed og hermed ligestillet  

 virksomhed, herunder administration, og at dette forbud har været  

 gældende siden 1. april 1985.
Ifølge indklagedes oplysninger ejede han på daværende  

 tidspunkt 3 udlejningsejendomme med i alt 163 lejemål.
Indklagede har  

 ikke til dato søgt dispensation hertil.
I januar 1994 erhvervede han  

 yderligere uden tilladelse den ejendom i Slyngborggade med 8 lejemål,  

 der har givet anledning til sagen, således at indklagede i dag ejer 4  

 udlejningsejendomme med i alt 171 lejemål.
Det er uden betydning for vurderingen af den således siden 1985  

 foreliggende overtrædelse af forbudet, at indklagede i 1971 i sin  

 ansøgning om registrering gav oplysning om, at han ejede nogle  

 udlejningsejendomme.
Nævnet har herved lagt vægt på, at  

 forbudet først blev indført ca. 14 år senere, og at  

 revisorer har pligt til løbende at følge med i den lovgivning,  

 der gælder for deres virksomhed.
 For overtrædelse af § 6 a, stk. 2, jf. § 4 a, stk. 1, i loven om  

 registrerede revisorer, jf. § 2, stk. 1, nr. 2, og § 1, stk. 1, nr. 2, i de  

 tidligere virksomhedsbekendtgørelser fra henholdsvis 1989 og 1985, har  

 indklagede herefter forskyldt en bøde i medfør af § 11 a, stk.  

 1, i loven om registrerede revisorer.
Ved udmålingen af denne bøde lægger nævnet  

 vægt på, at den ulovlige udlejningsvirksomhed er og til stadighed  

 har været særdeles omfattende og har stået på i ca.  

 12 år.
Nævnet lægger endvidere vægt på, at den  

 senest tilkomne ejendom i Slyngborggade blev erhvervet i forbindelse med et  

 bestående klientforhold til sælgeren, og at indklagede i en  

 periode forud herfor må anses for at have deltaget i ejendommens  

 administration, idet han den 29. september 1995 har udsendt varsling om  

 lejeforhøjelse, hvorved han tillige på denne måde har  

 overtrådt forbudet mod at drive udlejningsvirksomhed eller hermed  

 ligestillet virksomhed.
 Herefter og under hensyn til, at indklagede har krænket en  

 forskrift, der tjener til at sikre det helt grundlæggende krav til  

 revisor om uafhængighed, fastsættes bøden til 125.000  

 kr.
 T H I  B E S T E M M E S :
 Registreret revisor Eigil Kastrup pålægges en bøde  

 på 125.000 kr.
