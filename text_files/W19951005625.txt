 Patentankenævnet stadfæstede Patentdirektoratets afslag på patentering  

 af genlukkelig salgsforpakning, f.eks. til skivepålæg, på grund af manglende  

 overraskende ny teknisk virkning.
År 1995, 22. juni afsagde Patentankenævnet (Grønning-Nielsen, Hans Chr.
Thomsen, Laubst, A.
Holm, Terndrup Pedersen) følgende Den 25. juni 1991 indleverede Ove Lorenzen, Hasselager, en ansøgning om  

 patent på genlukkelig salgsforpakning, f.eks. til skivepålæg.
 Ansøgningens krav lød således:
 »1. Salgsforpakning af den art, der omfatter en mere eller mindre  

 skålformet underpart med en udstående kantflange, hvortil der ved svejsning  

 er fæstnet en dækfolie, som indgår i lukkesystem henholdsvis til tæt  

 originallukning og til genlukning af forpakningen, kendetegnet ved, at  

 dækfolien, som bærer en påklæbet papir- eller folieetiket, er udformet med en  

 skærestreg forløbende langs mindst en væsentlig del af underpartens øvre  

 mundingskant, idet etiketten strækker sig ud forbi denne streg med et  

 kantområde, som på selvklæbende måde, er genlukkeligt til det underliggende  

 område af dækfolien, og at en tæt originallukning forekommer i form af en  

 dertil egnet overfolie, som ligger uden på dækfolien med den tilhørende  

 etiket og er aftageligt fæstnet ved en oprivelig svejsning til oversiden af  

 dækfoliens kantområde eller eventuelt direkte til kantflangen uden for randen  

 af dækfolien.
2. Forpakning ifølge krav 1, kendetegnet ved, at etiketten er  

 klæbende over hele sin underside, og at skærestregen ved et gribeområde  

 strækker sig ganske nær ved den pågældende kantdel af etiketten.« Den 16. september 1991 meddelte patentingeniør K.
Skøtt-Jensen, at  

 ansøgningen var overdraget til Schur International A/S, klageren i denne sag.
 Patentdirektoratet udtalte i skrivelse af 4. februar 1992:
 »1. Vi har ingen mulighed for at imødekomme Deres ansøgning, idet den  

 efter vores vurdering ikke indeholder en opfindelse, der væsentligt adskiller  

 sig fra hvad der var kendt før ansøgningens indleveringsdag, sådan som det  

 fordres ifølge patentlovens paragraf 2. Vi begrunder denne vurdering nærmere  

 i det følgende:
2. Fra US Re. nr. 27.361 kendes en salgsforpakning af den i indledningen  

 til krav 1 angivne art.
Fra skriftet er det desuden kendt at:
- dækfolien bærer et påklæbet folielag eller en etiket (fig. 5 nr. 4a og  

 4b samt teksten spalte 2 linie 40-45), - dækfolien er udformet med en skærestreg, som forløber langs mindst en  

 væsentlig del af underpartens øvre mundingskant (fig. 5 nr. 4), - det øvre folielag strækker sig ud forbi skærestregen, med et kantområde,  

 som på klæbende måde, er fæstnet til det underliggende område (fig. 5 nr. 2).
Som angivet i teksten spalte 3 linie 20-29 anvendes en klæberfolie  

 kombination som muliggør genlukning af forpakningen.
Disse dele af kravet er  

 således kendte, og de udgør derfor ikke noget patenterbart.
Krav 1 angiver, at forpakningen desuden er forsynet med en tæt  

 originallukning i form af en overfolie, som er aftageligt fæstnet ved en  

 oprivelig svejsning til dækfolien eller kantflangen.
Anvendelsen af en sådan  

 originallukning er ganske almindelig, se således f.eks.
US patentskrift nr.  

 3.344.974. Vi mener ikke, at De opnår noget særligt ved at anvende denne  

 originallukning i forbindelse med et lukke af den art som krav 1 i øvrigt  

 omhandler.
Vi mener derfor ikke at krav 1 indeholder den nødvendige  

 væsentlige adskillelse fra det kendte, og kravet udgør dermed ikke noget  

 patenterbart.
3. Det De angiver i krav 2 er kendt fra ovennævnte US nr.
Re 27.361 og  

 dette krav udgør derfor ikke noget patenterbart....« Klageren indleverede derefter ved skrivelse af 24. juli 1992 følgende nye  

 krav:
 »1. Salgsforpakning af den art, der omfatter en mere eller mindre  

 skålformet underpart med en udstående kantflange, hvortil der ved svejsning  

 er fæstnet en dækfolie, som indgår i et lukkesystem henholdsvis til tæt  

 originallukning og til genlukning af forpakningen, kendetegnet ved, at  

 dækfolien, som bærer en påklæbet papir- eller folieetiket, er udformet med en  

 skærestreg forløbende langs mindst en væsentlig del af underpartens øvre  

 mundingskant, idet etiketten strækker sig ud forbi denne streg med et  

 kantområde, som på selvklæbende måde, er genlukkeligt til det underliggende  

 område af dækfolien, og at en tæt originallukning forekommer i form af en  

 dertil egnet overfolie, som ligger uden på dækfolien med den tilhørende  

 etiket og er aftageligt fæstnet ved en oprivelig svejsning til oversiden af  

 dækfoliens kantområde eller eventuelt direkte til kantflangen uden for randen  

 af dækfolien.
2. Forpakning ifølge krav 1, kendetegnet ved, at etiketten er  

 klæbende over hele sin underside, og at skærestregen ved et gribeområde  

 strækker sig ganske nær ved den pågældende kantdel af etiketten.« I skrivelsen anførte klageren som følger:
»Det skal bemærkes, at emballagen ifølge US Re. 27,361 reelt er af  

 ganske samme art som de omtalte emballager til servietter, dvs. dårligt egnet  

 til levnedsmidler.
Som De ved foregår der løbende et intensivt  

 udviklingsarbejde på dette område, hvor selv de mindste forbedringer kan være  

 meget værdifulde, og jeg kan ikke følge Dem i, at det ved den kendte pakning  

 skulle være nærliggende at bruge en udvendig barrierefolie, blot fordi man i  

 et andet skrift kan se en sådan brugt i en anden konstruktion, hvor man  

 stadig ikke er sluppet af med det særlige genlukningslåg.
Det forekommer mig at være en markant opfindelse, at man ved samtidig  

 anvendelse af et par folielag med differentieret svejsning kan overkomme de  

 ulemper, som de modholdte emballager har hver især.
Man kan godt bagefter  

 anlægge en kombinationsbetragtning, men den vil i udpræget grad bygge netop  

 på kendskabet til opfindelsen.
Jeg påregner, at sagen kan viderebehandles på grundlag af de nye  

 bilag.« Direktoratet afslog ved skrivelse af 9. november 1993 ansøgningen med  

 følgende begrundelse:
»1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen.
Vi mener, at disse grunde stadigvæk er til  

 hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
 2. De krav De har fremsendt, er identiske med de oprindelige krav, og som  

 vi tidligere har meddelt Dem er en salgsforpakning med et lukkesystem til tæt  

 genlukning af forpakningen, som angivet i det meste af kravene kendt fra US  

 Re. nr. 27361.
 For tydeligheds skyld skal vi fremhæve, at det af spalte 1 linie 42-43, og  

 af spalte 3 linie 31-33 fremgår, at den kendte forpakning er beregnet til  

 letfordærvelige fødevarer især skiveskåret frokostkød og ikke til servietter,  

 som angivet i Deres ovennævnte skrivelse.
 Det pågældende del af kravene omhandler derfor intet patenterbart.
 3. Det eneste nye er, som anført i skrivelse herfra af 4.2.92, side 2 2.  

 afsnit, den i den resterende del af krav 1 omhandlede overfolie eller  

 udvendige barrierefolie, som er aftageligt fæstnet ved en oprivelig svejsning  

 til dækfolien eller kantflangen.
 Vi har tidligere meddelt Dem, at anvendelsen af en sådan overfolie udenpå  

 et genlukningslåg er kendt, jvf. hvad der kendes fra US PS nr. 3344974.
 Vi fastholder, at det som anført i ovennævnte del af skrivelsen herfra er  

 nærliggende at anvende en således kendt overfolie i forbindelse med et kendt  

 genlukningslåg, og at der ikke herved opnås nogen overraskende ny teknisk  

 virkning.
De har intet anført, der har kunnet ændre denne opfattelse....« Denne afgørelse har klageren ved skrivelse af 10. januar 1994 indbragt for  

 Patentankenævnet.
 I klagebegrundelse af 28. marts 1994 har klageren påstået sagen  

 tilbagesendt til Patentdirektoratet til videre behandling principalt på basis  

 af følgende alternative krav:
»Salgsforpakning til fordærvelige fødevarer og af den art, der  

 omfatter en mere eller mindre skålformet underpart med en udstående  

 kantflange, hvortil der ved svejsning er fæstnet en dækfolie, idet  

 forpakningen er indrettet med en helt tæt, brydbar barrieredækning såvel som  

 med midler til brugsmæssig genlukning efter brydning af barrieredækningen,  

kendetegnet ved, kombinationen af, at dækfolien på sin overside er i  

 klæbeforbindelse med et oprykkeligt og genlukkeligt dæklag, fortrinsvis i  

 form af en papiretiket med påtryk, hvilken dækfolie er udformet med en  

 skærestreg forløbende langs mindst en væsentlig del af underpartens øvre  

 mundingskant, idet dæklaget strækker sig ud forbi denne streg med et  

 kantområde, som kan rykkes op fra den underliggende dækfolie medens denne  

 indenfor skærestregen vil oprykkes sammen med dæklaget, og at der hen over  

 dækfolien og dæklaget er anbragt en ydre barrierefolie, som er oprykkeligt  

 fastsvejset til underpartens kantflange enten direkte til denne udenfor  

 randen af dækfolien og dæklaget eller indirekte ved oprykkelig svejsning til  

 ydersiden af det til kantflangen fastsvejsede randområde af dækfolien udenfor  

 randen af dæklaget.« Subsidiært på basis af følgende nye krav:
»Salgsforpakning til fødevarer og af den art, der omfatter en mere  

 eller mindre skålformet underpart med en udstående kantflange, hvortil der  

 ved svejsning er fæstnet en dækfolie, som på sin overside er i  

 klæbeforbindelse med et oprykkeligt og en lukkeligt dæklag, fortrinsvis i  

 form af en papiretiket med påtryk, hvilken dækfolie er udformet med en  

 skærestreg forløbende langs mindst en væsentlig del af underpartens øvre  

 mundingskant, idet dæklaget strækker sig ud forbi denne streg med et  

 kantområde, som kan rykkes op fra den underliggende dækfolie medens denne  

 inden for skærestregen vil oprykkes sammen med dæklaget, kendetegnet -  

 ved, at der hen over dækfolien og dæklaget er anbragt en ydre barrierefolie,  

 som er oprykkeligt fastsvejset til underpartens kantflange enten direkte til  

 denne udenfor randen af dækfolien og dæklaget eller indirekte ved oprykkelig  

 svejsning til ydersiden af det til kantflangen fastsvejsede randområde af  

 dækfolien udenfor randen af dæklaget.« I skrivelsen har klageren anført følgende:
»Vi må udtrykke forundring over, at Direktoratet i pkt. 2 i  

 afslagsskrivelsen foreholder os, at vi har udråbt emballagen ifølge US Re  

 27.361 til at være servietter, medens Direktoratet fremhæver at den angives  

 at være beregnet til letfordærvelige fødevarer.
Det, vi har sagt, er at denne  

 emballage er af »samme art som de i sagen omtalte  

 servietemballager«, der er betegnet som »dårligt egnede til  

 levnedsmidler«.
Vi forstår ikke, at Direktoratet i den grad kan gå ved  

 siden af, når talen er om noget så alvorligt som et afslag.
Vi må fastholde og understrege, at den pågældende emballage faktisk er af  

 samme art som de kendte servietembal- lager, og at den er dårligt egnet til  

 levnedsmidler, uanset hvad den måtte være »beregnet til«.
Ansøgeren  

 er en af landets mere kompetente virksomheder indenfor bl.a.  

 fødevareemballager, og opfindelsen er bearbejdet i samarbejde med  

 fremtrædende fødevareeksperter, idet man inden for den relevante industri har  

 sukket efter en afløser for emballagerne med de besværlige genlukningslåg.  

 Eksperterne har længe kendt - og til formålet underkendt -  

 »servietemballagerne« eller disses lukninger, og dette ændres  

 selvsagt ikke af, at man i US »361 hævder, at den emballage kan bruges  

 til fødevarer.
Alle beholdere kan optage fødevarer, men det, der her ønskes,  

 vil være en genlukkelig, oprindeligt barrieretæt emballage, og det kan den  

 betragtede kendte emballage ikke leve op til.
Emballagen ifølge US Re 27.361 er ganske vist lukket med en barrierefolie,  

 men ved den forekommende skærestreg i denne op imod det ydre papirlag er  

 barrieren brudt til gavns.
Det kan godt være, at det øvre lag af pakningens  

 indhold i løbet af en betragtet tid kun bliver grønt langs med skærestregen,  

 men så er vist også alting sagt.
Når man arbejder med pålagte folier er det helt naturligt, at pålægningen  

 sker over hele den betragtede overflade, hvilket genfindes ved begge de  

 anførte modhold.
Ved US Re 27.361 gælder dette for både dækfolien og den  

 overliggende etiket.
Man kan ikke »bare« tage ideen om den ydre  

 barrierefolie fra det sekundære modhold, fordi der i US »361 ikke er  

 noget at gøre den fast til.
Omvendt er den ydre barrierefolie anvendelig ved  

 det sekundære modhold, fordi genlukningen der sker med det særlige låg, som  

 er forud tildannet og vides at blive anbragt på centreret måde, således at  

 der er ydre flangeplads til rådighed for befæstigelsen af barrierefolien.
Men  

 dette er altså baseret på brugen af et genlukningslåg, og det er forlods  

 uønsket ved opfindelsen.
Forud for opfindelsen ville det være temmelig svært overhovedet at udvælge  

 netop de to modhold til nærmere betragtning, i og med at ingen af dem er  

 attraktive på forhånd.
Hvis man så fik det gjort alligevel, så ville det på  

 ingen måde være entydigt givet, at man ville nå frem til netop den udførelse,  

 som opfindelsen repræsenterer.
Man måtte i hvert fald finde en helt anden  

 måde at fastgøre barrierefolien på, og der kunne nok angives indtil flere  

 teoretiske muligheder, dog ved modifikationer, som ikke kan udledes af  

 modholdene.
Det fremgår i øvrigt heller ikke, om barrierefolien skal sidde  

 yderst eller inderst, da der gives begge muligheder.
Opfinderen har angivet en løsning, som er ganske krævende for  

 folietilberedningen og - styringen, hvilket er fuldstændig uden sammenhæng  

 med det modholdte.
Desuden opereres med kombineret total- og hæftesvejsning,  

 hvilket heller ikke anvises i det modholdte.
I forbindelse med opfindelsen sørges der for, at i det mindste  

 papiretiketterne (indre dæklag) er mindre end det totale oversideområde af  

 underparten, nemlig således at der er en ydre, fri flangedel at svejse på.  

 Dette indebærer, at papiret ikke kan tilføres i baneform, hvad enten det sker  

 alene eller ved laminering med den indre bærefolie, dvs. etiketterne skal  

 fortilvirkes og tilføres på indbyrdes adskilt måde på en passende bærer, der  

 i praksis skal styres præcist for at få etiketterne afsat præcist.
Det er vor  

 opfattelse, at selve emballagen ifølge opfindelsen er så unik, at vi ikke har  

 ment det påkrævet at betragte de mulige fremstillingsmetoder nærmere, men det  

 skal understreges, at det er fagligt dristigt af opfinderen at angive det  

 pågældende træk.
Det har dog allerede vist sig, at det er fuldt ud muligt at  

 styre fremstillingen og pålægningen i praksis.
 Herefter resterer en fri flangedel, der udnyttes på en måde, som heller  

 ikke er foreslået i det modholdte, nemlig ved fast svejsning af den udragende  

 inderfolie til flangen og hæftesvejsning af den ydre barrierefolie til  

 ydersiden af inderfolien: alternativt ved hæftesvejsning til det ydre  

 flangeområde (udenfor papirkanten). Sidstnævnte er dog mere problematisk,  

 fordi så også den indre bærefolie skal tilføres i mindre »stykker«  

 på indbyrdes adskilt måde.
 De modholdte skrifter er helt tavse med hensyn til disse muligheder og  

 betingelser.
I det eksisterende krav er den »mindre etiket« angivet implicit,  

 nemlig ved angivelsen af svejsepladsen længere ude på kantflangen, og der er  

 i kravet taget hensyn til US Re »361 ved den indledende angivelse af, at  

 der er tale om et lukkesystem både til tæt originallukning og til genlukning.  

 Modholdet har ikke et sådant system.
Den del af kravet, som angiver træk, der  

 genfindes i modholdet, er i beskrivelsen omtalt som kendt fra andre  

 pakninger.
Opfindelsen er ikke tilkommet som en målrettet  

 »forbedring« af emballagen ifølge dette modhold, og det var ikke  

 givet på forhånd, hvordan genlukningsystemet skulle være.
Vi har dog ikke noget imod at præcisere kravet nærmere overfor dette  

 modhold, og vi vedlægger et »Nyt patentkrav«, hvori modholdet i  

 indledningen er accepteret som en relevant »salgsforpakning til  

 fødevarer«.
Vi mener dog fortsat ikke, at modholdet er relevant som  

 »salgsforpakning til fordærvelige fødevarer«, og vi vedlægger  

 derfor yderligere et »Alternativt patentkrav«, som i  

 kombinationsform synes at give et bedre billede af opfindelsen, nemlig set på  

 dennes egne præmisser.
Vi vil på den baggrund angive det alternative krav som  

 principalt og det »nye krav« som subsidiært.
Vi håber og tror, at De vil finde sagen værdig til tilbagesendelse for  

 videre behandling hos Patentdirektoratet.' Ankenævnet har behandlet sagen på sit møde den 20. april 1995.
 Klageren gav ikke møde:
 Ankenævnet skal udtale:
