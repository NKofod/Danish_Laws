(Til samtlige kommunalbestyrelser) Som led i regeringens boligpolitiske handlingsplan er vedtaget en lov om  

 statstilskud til forbedringsarbejder mv. i helårsboliger.
Der er afsat et  

 samlet tilskudsbeløb på 1,8 mia. kr. i årene 1991-1993 til ordningens  

 gennemførelse.
Til administration af ordningen er udviklet et administrations- og  

 forvaltningssystem på Kommunedat I/S.
Ved systemets udformning er der  

 lagt vægt på, at kommunens administrations- og sagsbehandling er begrænset  

 mindst muligt.
Der vedlægges »Vejledning i tilskudsordningen til  

 forbedringsarbejder mv. i helårsboliger« af juni 1991.
For at begrænse kommunens administrative belastning af ordningen sker  

udskrivning af tilsagn og andre breve til ansøgeren  direkte  

  fra Kommunedata I/S.
Det er derfor vigtigt, at kommunen er særdeles  

 omhyggelig med at indberette tilskudsbeløb og ved udbetaling at indberette de  

 enkelte fakturabeløb meget præcist til systemet.
 Boligministeriet skal i denne forbindelse indskærpe, at kommunen  

 autoriserer medarbejdere til administration af ordningen og i den forbindelse  

 fører et rimeligt tilsyn med ordningens administration bl.a. som følge af, at  

 udbetaling af midler sker ved direkte fremsendelse af check til ansøgeren.
Det kan oplyses, at Boligministeriet betaler udviklingen af EDB-systemet  

 samt dettes drift.
Hertil kommer, at der ydes kompensation til kommunerne i  

 overensstemmelse med det udvidede totalrammeprincip.
Den meget enkle administration i forbindelse med ordningen er alene mulig,  

 fordi systemerne kan trække på de samordnede ejendomsdatasystemer mv.
Disse  

 muliggør en effektiv administration, fordi ejendomsdatasystemerne bygger på  

 principperne for Koordinerede Informations Systemer - CIS.
Herved sikres, at  

 der i videst muligt omfang gøres genbrug af foreliggende oplysninger i  

 EDB-registre, og kommunen skal derfor alene indberette oplysningerne fra  

 ansøgerne bortset fra en detaljeret sagsekspedition i de tilfælde, hvor der  

 skønnes at være fejlagtige eller urigtige oplysninger.
Der udsendes snarest  

 en »Brugervejledning« fra Kommunedata I/S.
 Herudover udsendes i løbet af indeværende uge skemamateriale til  

 kommunerne, således at ordningen som forudsat kan træde i kraft 1. juli 1991.
Pmv eb VEJLEDNING OM ADMINISTRATION AF STATSTILSKUD TIL FORBEDRINGSARBEJDER MV.
I HELÅRSBOLIGER INDHOLDSFORTEGNELSE 1. Indledning 2. Hovedprincipper for tilskudsordningen 3. Administration af tilskudsordningen ved anvendte  

 administrative EDB-styrings- og forvaltningssystem 4. Adgang til systemet 5. Dataindhold i styringssystemet 6. Den EDB-mæssige behandling af de enkelte  

 ansøgninger 7. Udbetaling af beløb 8. Den systemmæssige styring af den totale tilskudssum 9. Skemaer til tilskudsordningen 1. Indledning Som led i regeringens boligpolitiske handlingsplan er vedtaget en lov om  

 statstilskud til forbedringsarbejder mv. i helårsboliger.
Der er afsat et  

 samlet tilskudsbeløb på 1,8 mia.kr. i årene 1991-1993 til ordningens  

 gennemførelse.
Ved ordningen er der lagt vægt på, at det er den enkelte beboer i en  

 ejendom, uanset hvem der ejer ejendommen, der kan opnå tilskud til  

 forbedringsarbejder.
Lovgivning og aftaler der regulerer forholder mellem  

 ejere, lejere og andelshavere, skal respekteres i forbindelse med  

 gennemførelse af de tilskudsberettigede forbedringsarbejder.
 Det er anslået, at ordningens effekt årligt kan give en merbeskæftigelse  

 på op imod 5.000 personer, hvoraf størstedelen af effekten bliver en  

 merbeskæftigelse i selve byggesektoren.
 For at opnå tilskud er det en betingelse, at arbejdet falder inden for de  

 kategorier, som er anført på en  positivliste . Der er lagt vægt på  

 energi- og ressourcebesparende arbejder ved udformningen af positivlisten.
Til administration af ordningen er udviklet et  administrations- og  

 forvaltningssystem på Kommunedata I/S.
Ved systemets udformning er der  

 lagt vægt på, at kommunens administration og sagsbehandling er begrænset mest  

 muligt.
Når ansøgeren underskriver skemaerne sker dette således på »tro  

 og love« hvilket indebærer, at kommunen først og fremmest skal foretage  

 egentlig sagsekspedition, hvor der skønnes at være fejlagtige eller urigtige  

 oplysninger.
For yderligere at begrænse kommunens administrative belastning af  

 ordningen sker udskrivning af tilsagn og andre breve til ansøgeren  

direkte fra Kommunedata I/S.
Det er derfor vigtigt, at kommunen er  

 særdeles omhyggelig med at indberette tilskudsbeløb, og ved udbetaling at  

 indberette de enkelte fakturabeløb meget præcist til systemet.  

 Boligministeriet skal i denne forbindelse indskærpe, at kommunen autoriserer  

 medarbejdere til administration af ordningen og i den forbindelse fører et  

 rimeligt tilsyn med ordningens administration bl.a. som følge af, at  

 udbetaling af midler sker direkte ved fremsendelse af check til ansøgeren.
Det kan oplyses, at Boligministeriet betaler udviklingen af EDB-systemet  

 samt dettes drift.
Hertil kommer, at der er ydet kompensation til kommunerne  

 i overensstemmelse med det udvidede totalrammeprincip.
Den meget enkle administration i forbindelse med ordningen er alene mulig  

 fordi, systemet kan trække på de samordnede ejendomsdatasystemer m.v.
Disse  

 muliggør en effektiv administration, fordi ejendomsdatasystemerne bygger på  

 principperne for Koordinerede Informations Systemer - CIS.
Herved sikres, at  

 der i videst muligt omfang gøres genbrug af foreliggende oplysninger i  

 EDB-registre, jf. figuren nedenfor.
 Boligministeriet har fastsat registerforskrifter for systemet.
2. Hovedprincipper for tilskudsordningen Administration af tilskudsordningen til forbedringsarbejder m.v. i  

 helårsboliger administreres af kommunerne.
Der kan efter loven ydes tilskud til forbedring m.v. af boliger, der  

 lovligt anvendes til helårsbeboelse, og som er forsynet med eget køkken med  

 afløb.
Betingelsen for at modtage tilskud er, at man har udfyldt et  

 ansøgningsskema om tilskud til forbedring af boliger, jf. nedenfor.
Kommunerne indberetter pr. terminal oplysninger fra ansøgningsskemaet,  

 hvorefter der fra systemet udskrives en  tilsagsmeddelelse , der  

 fremsendes direkte til borgeren hvis der stadig er plads inden for den  

 bevillingsmæssige pulje.
Hvis dette ikke er tilfældet udskrives i stedet en  

venteliste-meddelelse .
 Det er en betingelse for udbetaling af tilskud at ansøgning herom er  

 kommunen i hænde senest 6 mdr. fra tilsagnsmeddelelsens fremsendelse.  

 Kommunen kan dog under særlige omstændigheder forlænge denne frist til 8 mdr.
 Ansøgeren skal anmode om udbetaling af tilskud på et særligt  

 ansøgningsskema jf. nedenfor.
 Vejledning til borgeren om udfyldelse af de to skemaer fremgår af  

 skemaernes bagside.
 Kommunen har mulighed for at få overblik over det samlede antal sager i  

 kommunen, antal ansøgere på venteliste samt det samlede beløb direkte fra  

 systemet på et særligt skærmbillede.
 Den mere detaljerede gennemgang af systemet er anført i kapitel 3  

 nedenfor.
 Tilskuddet kan ydes til :
- ejere, der bebor deres helårsbolig, - andelshavere i private andelsboligforeninger mv.
- lejere af beboelseslejligheder i private udlej- ningsejendomme og - boligtagere i almennyttige boligselskaber og andet byggeri opført med  

 støtte efter lov om boligbyggeri eller lov om boliger for ældre og personer  

 med handicap.
 Puljen på 1,8 mia er deles op på 3 underpuljer svarende til ovenstående  

 gruppering af boliger, dog skal ejerboliger og andelsboliger søge om tilskud  

 fra samme pulje.
 Tidsmæssigt er ordningen delt op således en fjerdedel frigives til tilskud  

 i sidste halvdel af 1991, halvdelen frigives til tilskud i 1992 og den sidste  

 fjerdedel frigives til tilskud i første halvdel af 1993.
Tilskudsordningen bygger på fælles begrænsede puljer for hele landet.
For  

 at man kan vide sig sikker på om man kan opnå tilskud eller ej, inden  

 arbejdet iværksættes, opbygges informations- og forvaltningssystemet som et  

 reservationssystem, hvor man kan reservere et tilskud ud fra de anslåede  

 tilskudsberettigede udgifter.
Når arbejdet er afsluttet søger man om at få  

 tilskuddet udbetalt på grundlag af de faktiske udgifter.
 Tilskudsberettigede arbejder.
 Med henblik på at afgrænse de tilskudsberettigede arbejder er der fastsat  

 postivlister for hvilke arbejder, der er tilskudsberettigede indenfor de  

 enkelte boligtyper.
 Positivlisterne fremgår dels af ansøgningsskemaerne dels af en  

 bekendtgørelse om støtteordningen, som udsendes fra Boligministeriet i uge  

 26/1991.
 Af positivlisterne fremgår, at ud over almindelige forbedringsarbejder på  

 ejendommen vil energibesparende og andre ressourcebesparende foranstaltninger  

 være tilskudsberettigede.
 Ansøgningsskemaer.
 Til reservation af og ansøgning om udbetaling af tilskud er der udarbejdet  

 to blanketter (vejledning er trykt på skemaernes bagside) - jf. figur 2-5  

 nedenfor:
 - Ansøgning om tilskud til forbedring af boliger- Ansøgning om  

 udbetaling  af tilskud til forbedring af boliger.
 Skemaerne vil blive fremsendt til kommunen således at ordningen kan træde  

 i kraft den 1. juli 1991.
3. Administration af tilskudsordningen ved anvendelse  

 af det administrative EDB-styrings- og forvaltningssystem Det administrative EDB-styringssystem oprettes i Kommunedata's regi, og  

 opbygges som et centralt register for samtlige kommuner, herunder Københavns  

 og Frederiksberg kommuner.
 Der kan tildeles tilskud indenfor 3 forskellige boligkategorier, derfor  

 laves der et system der i princippet er opbygget af 3 ens parallelle  

 systemer.
De enkelte kommuner indberetter pr. terminal til systemet, efter  

 godkendelse af en ansøgning som tilskudsberettiget.
Systemet undersøger  

 herefter om det er en tilskudsberettiget boligkategori i BBR, om ansøger er  

 lig med beboeren af boligen og om der er midler til rådighed indenfor  

 bevillingsrammen.
 Dette kan resultere i to forskellige hændelser:
 - Der er midler til rådighed indenfor bevillingsrammen: der udskrives  

 meddelelse om tilsagn til tilskud, og den disponible ramme nedskrives med  

 beløbet.
 - Der er landsdækkende meddelt tilsagn om tilskud op til et beløb, der  

 svarer til bevillingsrammen: der udskrives meddelelse om der er givet  

 foreløbig afslag på ansøgning om tilskud, men at ansøgningen er optaget på en  

 venteliste og der kan forventes tilsagn hvis der bliver plads indenfor  

 bevillingsrammen i forbindelse med at foranstående tilsagn bortfalder/ikke  

 udnyttes fuldt ud eller at rammen forøges på anden måde fx ved nyt finansår.
 Udnyttes tilsagnet ikke eller kun delvis indenfor en frist på 6 måneder  

 tilbageføres det overskydende beløb til puljen og de ansøgere, der står først  

 på ventelisten får tilsagn i det omfang, der er midler til rådighed.
Alle sager tildeles af systemet et løbenummer i den rækkefølge de  

 indløber til systemet.
Løbenummeret er fortløbende og afgørende for  

 rækkefølgen af reservationer i tilfælde af alle midler er reserveret.
Hvis tilsagnet ikke er udnyttet en måned før fristen udløber udskrives en  

 erindringsmeddelelse, der gør ansøgeren opmærksom på at tilsagnet bortfalder,  

 hvis - der ikke inden fristens udløb er indsendt ansøgning om udbetaling, eller - der ikke inden fristens udløb er søgt om forlængelse af fristen.
6 måneder efter tilsagnet er givet udskriver systemet en meddelelse om, at  

 tilsagnet er bortfaldet, idet tilsagnet ikke er udnyttet og der ikke er søgt  

 om forlænget frist.
Kommunerne indberetter udbetalingsanmodninger senest 14  

 dage efter 6-måneders-fristens udløb - ellers bortfalder tisagnet endeligt.  

 Herefter tilbageføres tilsagnsbeløbet til den disponible tilsagnssum,  

 hvorefter der kan meddeles tilsagn til de eventuelt ventende sager med  

 laveste løbenummer.
 Ved ansøgning om udbetaling af tilskud indberettes de faktiske udgifter.  

 Systemet beregner herefter, hvilket tilskud ansøger er berettiget til.
 Selve udbetalingen sker ved, at Kommunedata, på grundlag af oplysninger,  

 som dannes af systemet, udskriver cheks til de enkelte ansøgere.
Alle meddelelser fra EDB-systemet udskrives med ansøgers navn og  

 adresse enten - centralt på Kommunedata hvorefter de fremsendes direkte til ansøger  

 eller - decentralt på kommunens egen printer.
Der oprettes supplerende et skærmbillede med et informationsindhold, der  

 sikrer at både kommuner og centrale myndigheder kan få overblik over - meddelte tilsagn (antal sager og antal kr).
- udbetalte beløb - disponible beløb i puljerne.
For at muliggøre en effektiv administration og analyser af ordningen er  

 systemet udformet i overensstemmelse med principperne i Koordinerede  

 Informations Systemer - CIS.
Herved sikres endvidere, at der i videst muligt  

 omfang gøres genbrug af foreliggende oplysninger i ejendomsregistre m.v.
 Udtræk af systemets oplysninger overføres efter behov via bånd til  

 Boligministeriets edb-anlæg.
 4. Adgang til systemet.
 Kommunerne indberetter pr. terminal ansøgning om, ændring af og bortfald  

 af reservation samt ansøgning om udbetaling at tilskud.
 Efter ansøgning om udbetaling af tilskud udskrives checks efter en  

 forudlagt driftplan centralt på Kommunedata, som sender tilskuddet direkte  

 til de enkelte tilskudsansøgere.
 I forbindelse med udskrivning af checks danner Kommunedata kommuneopdelte  

 lister over tilskudsmodtagerne, til brug for kommunens sagsbehandling,  

 kommunal revision o.lign.
 Boligministeriet kan efter anmodning modtage kopier af systemets  

 ikke-personhenførbare oplysninger til statistik brug.
5. Dataindhold i styringssystemet Personer, der bebor deres lovlige helårbolig, skal kunne søges tilskud i 3  

 forskellige puljer:
- ejerboliger og private andelsboliger - private udlejningsboliger, herunder offentlige udlejningsboliger - almennyttige boliger samt andet byggeri, der er opført med støtte efter  

 lov om boligbyggeri eller lov om boliger for ældre og personer med handicap.
 5.1. Dataindhold for de enkelte puljer.
 Tilskudsprocent, bundfradrag maksimalt tilskud og minimalt udbetalt  

 tilskud.
 Tilskudsprocent, bundfradrag maksimalt tilskud og minimalt udbetalt  

 tilskud oprettes som en systemvariable indenfor de enkelte puljer.
 Total tilskudssum .
 Den totale tilskudssum i hver pulje er lig med årets bevilling plus  

 uforbrugt bevilling fra tidligere år.
 Reserveret tilskudssum.
Der oprettes en variabel for hver tilskudspulje som summerer den  

 reserverede tilskudssum.
Disse variable opdateres når:
- der foretages en ny reservation - et reserveret beløb bortfalder eller ændres - en sag afsluttes med udbetaling af tilskud Udbetalt ialt.
 Indenfor hver pulje dannes feltet maskinelt som summen af udbetalte beløb.
 Disponibel beløb.
 Der oprettes en variabel for hver tilskudspulje som angiver den disponible  

 tilskudssum indenfor puljen.
 Disse variable dannes maskinelt som total tilskudssum minus (reserveret  

 tilskudssum plus udbetalt fra puljen).
Summeringsfelter for tilsagn, ventelister og udbetalinger vedrørende antal sager og beløb.
 Samlede regningsbeløb.
 Dannes maskinelt som summen af faktiske udgifter ialt indenfor hver pulje.
 Samlet tilskudsberettigede beløb.
 Dannes maskinelt som summen af de tilskudsberettigede beløb fra de  

 faktiske udgifter indenfor hver pulje.
 Antal sager.
 Der laves en oversigt over, hvor mange sager der er i systemet, fordelt på  

 de enkelte reservationskoder.
 5.2. Dataindhold vedr. de enkelte tilskudsprojekter.
 Transaktionskode.
Enhver indberetning skal ledsages af en transaktionskode til styring af  

 behandlingen af de indberettede oplysninger til systemet.
Der oprettes  

 følgende transaktioner:
 - Ansøgning om reservation.
 - Ændring af reservation.
 - Bortfald af reservation.
 - Ansøgning om udbetaling.
 - Supplerende udbetaling.
 Løbenummer.
 Løbenummeret angiver rækkefølgen af de enkelte reservationer enten i form  

 af tilsagn eller optagelse på venteliste.
Løbenummeret tildeles maskinelt ved nye ansøgninger om reservation som et  

 fortløbende nummer.
Den første reservation i systemet tildeles løbenummer 1,  

 den næste 2 og så fremdeles.
 I fordelingen af tilskudsbeløbene har laveste løbenummer fortrinsret.
 Løbenummeret er en del af systemets identifikation og skal indberettes ved  

 ændringer til og bortfald af allerede indberettede reservationer.
Med tre forskellige tilskudspuljer skal der stadig kun være et  

 løbenummersystem.
Der skal derfor også være tre underløbenummersystemer, der  

 holder styr på projekterne indenfor de enkelte puljer.
Årsagen til de opretholdes et »overløbenummer«, er at det kan  

 tænkes at der i tilfælde af en pulje er brugt op overføres midler fra en  

 anden pulje.
Disse to puljer skal herefter tildeles tilsagn efter et fælles  

 løbenummer.
 Ansøgers navn adresse og personnummer.
Ansøgers navn adresse og personnummer skal anføres på skemaet for  

 ansøgning om tilsagn.
Ved første indberetning af ansøgning om reservation  

 inberettes CPR-nummeret.
Systemet henter herefter oplysninger om ansøgers  

 navn og adresse fra CPR.
CPR-nummeret udgør ikke en del af edb-systemet  

 iøvrigt.
 BBR-identifikation.
 BBR-identifikationen dannes maskinelt af kommunenummer, vejkode,  

 husnummer, hus-bogstav og etage- og sidebetegnelse.
BBR-identifikationen anvendes til at kontrollere om der tidligere er søgt  

 om støtte til enheden.
Der kan gives fornyet tilsagn om støtte hvis  

 reservationskoden for tidligere sager er 4 (indberettet bortfald) eller 5  

 (systemmæssigt bortfald).
 Det undersøges om enheden er registreret som en tilskudsberettiget  

 kategori i BBR.
 Kommunenummer.
Feltet angiver ansøgers hjemkommune.
Feltet dannes automatisk ved  

 identifikation af indberetningsterminalen.
 BBR-anvendelseskode.
 Boligenhedens kodeværdi i BBR-felt 307 hentes via krydsreferenceregistret.  

 Der anvendes følgende kodeværdier:
 110: Stuehus til landbrugsejendom.
 120: Fritliggende enfamiliehus (parcelhus).
 130: Række-, kæde-eller dobbelthus (lodret adskillelse mellem enhederne).
 140: Etageboligbebyggelse (flerfamiliehus, herunder tofamiliehus (vandret  

 adskillelse mellem enhederne)).
 150: Kollegium.
 190: Anden enhed til helårsbeboelse.
 510: Sommerhus. (Der skal foreligge tilladelse til helårsbeboelse).
 Boligkategori.
 Boligkategorien indberettes ved første indberetning om ansøgning om  

 reservation med følgende kodeværdier:
 1: Ejerbolig og private andelsboliger.
 2: Private, herunder offentlige udlejningsboliger.
3: Almennyttig-, ungdoms- og ældrebolig el.lign.
Feltet bruges til styring  

 af hvilken pulje, den konkrete ansøgning vedrører.
 Tilsagnsdato.
 Feltet dannes maskinelt som datoen, hvor ansøgningen får tilsagn.
 Bortfaldsdato.
 Feltet angiver den seneste dato for udnyttelse af et meddelt tilsagn om  

 tilskud.
Feltet dannes maskinelt som tilsagnsdato plus 6 måneder ved tildeling af  

 tilsagn.
Feltet kan senere ændres manuelt af den kommunale sagsbehandler, dog  

 maksimalt til ansøgningsdato plus otte måneder.
 Forventet tilskudsberettiget udgifter.
Der skal anføres den tilskudsberettigede udgift, der beregnes som samlede  

 udgifter minus materialeudgifter.
Den tilskudsberettigede udgift indeholder  

 udover den rene arbejdsløn også udgifter til avance incl. moms.
 Støtte ydet efter anden lovgivning.
 Hvis der ydes støtte efter anden lovgivning til arbejdet skal dette  

 anføres.
 Feltet skal på forhånd være udfyldt med nul.
 Reservationsbeløb.
 Reservationsbeløbet beregnes maskinelt som den mindste værdi af:
 - (forventet tilskudsberettiget udgift minus bundfradrag minus støtte  

 efter anden lovgivning) ganget med tilskudsprocenten.
 - det maksimale tilskud.
 Feltet dannes ved første ansøgning om reservation og ved ansøgning om  

 ændring af reservation.
 Transportkode.
I forbindelse med fællesarbejder, skal det være muligt at søge om samlet  

 udbetaling af flere individuelle tilskud.
I denne forbindelse udstyres  

 skemaet til ansøgning om tilsagn med et felt - transporterklæring - hvor  

 ansøger kan tiltransportere sin ret til udbetaling af tilskud til ejeren af  

 ejendommen.
 På skærmbilledet laves et markeringsfelt, der udfyldes med ja, hvis  

 transporterklæringen er udfyldt.
 Reservationskode.
 Koden angiver den status den enkelte reservationssag har i systemet.
 1: aktiv reservation - tilsagnsmeddelelse udsendt.
 2: aktiv reservation - ventelistemeddelse udsendt.
 3: aktiv reservation - erindringsmeddelelse udsendt.
 4: aktiv reservation - tidsfrist forlænget.
 5: passiv reservation - indberettet bortfald.
 6: passiv reservation - systemmæssigt bortfald/forældelse.
 8: passiv reservation - reservation udnyttet.
 9. supplerende udbetaling.
Værdierne 1-4 og 6-9 tildeles maskinelt.
Værdien 5 kan indberettes, men  

 kun ved transaktionstypen 4, bortfald af ansøgning.
 Faktiske udgifter.
 Ved ansøgning om udbetaling efter arbejdet afslutning anføres  

 regningsbeløb excl. moms og firmaets udgifter til materialer excl. moms for  

 hver enkelt regning.
 Systemet beregner på grundlag heraf de tilskudsberettigede udgifter.
 Beløbene angives i hele kr.
 Den tilskudsberettigede udgift findes som samlet udgift incl. moms minus  

 materialer incl. moms.
 Tilskud.
 Tilskudsbeløbet beregnes maskinelt som den mindste værdi af:
 - (tilskudsberettiget faktisk udgift minus bundfradrag minus tilskud efter  

 anden ordning) ganget med tilskudsprocenten.- det maksimale tilskud.
 - reservationsbeløbet.
 Er tilskudsbeløbet mindre end 100 kr. sættes det til 0 kr.
 Forbedringskategori.
 På ansøgningsskemaet skal der anføres inden for hvilke kategorier på  

 positivlisten det påtænkte forbedringsarbejde vil falde.
 Der skal være mulighed for at indberette op til 7 kategorier ved ansøgning  

 om tilsagn til ejer/andelsboliger, 5 kategorier ved fællesarbejder på  

 udlejningsboliger og 5 kategorier af indvendige arbejder i udlejningsboliger.
 I forbindelse med ansøgning udbetaling skal der kunne indberettes to  

 forbedringskategorier pr. regning.
 Regningsspecifikation.
Ansøgning om udbetaling skal vedlægges regninger.
Følgende data for hver  

 enkelt regning skal indberettes til systemet:
- Firmaets momsregistreringsnummer - Regningsbeløb excl. moms - Firmaets udgift til materialer excl. moms - Hvilken forbedringskategori på positivlisten arbejdet hovedsagelig  

 falder indenfor.
 6. Den edb-mæssige behandling af de enkelte sager.
 6.1. Behandling af ansøgning om tilsagn.
 I forbindelse med kommunen indtaster oplysningerne fra ansøgningsskemaet  

 skal systemet:
 - ud fra indberetning af CPR-nummer hente oplysninger om navn og adresse.
- tildele sagen et løbenummer - beregne reservationsbeløb - undersøge om der indenfor den relevante pulje er mulighed for at give  

 tilsagn på reservationsbeløbet - nedskrive den disponible tilskudssum med tilsagnsbeløbet.
 - udskrive tilsagnsmeddelelse henholdsvis ventelistemeddelelse enten  

 centralt hos Kommunedata eller decentralt på kommunens egen printer.
 - tildele sagen reservationskode 1 ved tilsagn og reservationskode 2 ved  

 optagelse på venteliste.
 6.2. Behandling af ventelistereservation.
 I tilfælde af der på ventelisten står projekter, der ikke indenfor den  

 disponible tilskudssum, var mulig-hed for at give tilsagn og den disponible  

 tilskudssum skrives op enten i forbindelse med bortfald af projekter eller  

 ved ny bevilling (nyt finansår), tildeles disse projekter tilsagn i  

 løbenummerrækkefølge.
- Der udskrives tilsagn centralt på Kommunedata I/S.
Kommunedata sender  

 tilsagnet til ansøger.
- Reservationskoden ændres fra 2 til 1 Denne procedure gennemføres en gang ugentlig hvis der er venteliste.
 6.3. Erindringsprocedure.
En gang dagligt gennemgår systemet de sager, der har fået tilsagn.
Når der  

 er 14 dage til fristen for udnyttelse udløber:
 - udskrives en meddelelse om at tilsagnet vil bortfalde hvis det ikke  

 udnyttes indenfor fristen.
 - ændres reservationskoden fra 1 til 3.
 Erindringsskrivelserne udskrives centralt på Kommunedata, der sender dem  

 til ansøger.
Denne erindring vil kunne resultere i,  enten at ansøgeren - ønsker at få fristen forlænget,  eller - ønsker at få udbetalt tilskudsbeløbet, idet arbejdet er færdigt,  

eller - tilsagnet må bortfalde idet ansøger ikke reagerer på en af de ovenfor  

 nævnte måder indenfor den givne frist eller ansøger får afslag på at få  

 fristen forlænget.
 Bortfalder tilsagnet ændres reservationskoden til 6.
 6.4. Behandling af rettelse af reservation.
 For aktive reservationer, dvs. reservationer med reservationskode 1, 2, 3  

 eller 4 skal kommunerne frit kunne rette  fejl i følgende felter:
 - Ansøgers navn.
 - Ansøgers adresse.
 - Ansøgers postnummer og postdistrikt.
Det kontrolleres at det angivne løbenummer er et eksisterende løbenummer  

 som hører til en sag, der er indberettet af kommunen.
Hvis ikke, returneres  

 en fejlmeddelelse.
 Rettelse af reservation i ovennævnte felter skal ikke bevirke en ændring  

 af reservationskoden.
 Ved indberetning af nye oplysninger til ovenstående felter kan kommunen  

 foretage en fornyet udskrift af tilsagns-/ventelistemeddelelse, hvoraf det  

 fremgår der er rettet fejl.
 Tilsagnsbeløbet skal ikke kunne forhøjes.
 En forhøjelse af tilsagnsbeløbet kan kun ske ved at den aktuelle sag  

 afsluttes med transaktionen »bortfald af reservation« og der  

 indberettes en ny ansøgning om tilskud til samme beboelsesenhed.
 6.5. Behandling af fristforlængelse.
 Når tilsagn er givet og ansøger har sat arbejdet i gang, men kan se at det  

 ikke kan blive færdigt indenfor den angivne frist, kan der indenfor  

 fristudløbet ansøges om at fristen forlænges.
 Fristforlængelse kan gives til aktive tilsagn, dvs. reservationer med  

 reservationskoderne 1, 3 og 4.Meddeles fristforlængelse, skal kommunen  

 indberette en ny bortfaldsdato/udnyttelsesdato til systemet.
 Kommunen foretager samtidig en decentral udskrivning af meddelelse om  

 fristforlængelse, som sendes/gives til ansøger.
Der indlægges i systemet en spærring, så der maksimalt kan meddeles en  

 samlet frist for udnyttelse af tilsagn på 8 måneder.
Hvis sidst indberettede  

 bortfaldsdato overskrider denne maximalgrænse sættes bortfaldsdato lig  

 maximalgrænsen.
 6.6. Behandling af udbetalingsansøgning.
 Kommunen indberetter de for de enkelte regninger:
- firmaets momsnummer - det samlede regningsbeløb excl. moms - det udførende firmas udgifter til materialer og - arbejdets gruppering på positivlisten.
Systemet beregner herefter, hvilket tilskud ansøger er berettiget til.
Ved  

 næste kørsel af udbetaling udskrives check på beløbet og reservationskoden  

 sættes til 8 (reservation udnyttet). Hvis reservationen ikke udnyttes fuldt  

 ud tilbageføres overskydende midler til det disponible beløb.
 6.7. Behandling af ansøgning om supplerende udbetaling.
 I tilfælde af en regning er tastet forkert ind eller ikke er blevet  

 indberettet sammen med de andre ved ansøgning om udbetaling, skal der i  

 undtagelsestilfælde være mulighed for at foretage en supplerende udbetaling.
Systemet skal hente oplysningerne om de tidligere indtastede regninger,  

 som det skal være muligt at korrigere under denne transaktion.
Efter de nye  

 oplysninger er tastet ind, beregnes tilskuddet og det det overstiger det  

 tidligere udbetalte tilskud udbetales.
 Reservationskoden ændres fra 8 til 9.
 6.8. Bortfaldne reservationer.
 Indberettet bortfald.
Såfremt fristen ikke forlænges af kommunen, d.v.s. der ikke indberettes en  

 ny bortfaldsdato/udnyttelsesdato, kan kommunen indberette til systemet at  

 tilsagnet bortfalder.
Dette sker ved at indberette reservationskode 5.
 Kommunen kan ligeledes indberette bortfald hvis ansøger meddeler at  

 tilsagnet om reservation ikke ønskes udnyttet.
 For reservationer, som ved indberetning af bortfald står med  

 reservationskode 1, 3 eller 4 (tilsagnsmeddelse udsendt, erindringsmeddelelse  

 udsendt, tidsfrist forlænget), tilbageføres reservationsbeløbet til den  

 disponible tilskudssum.
 Reservationskoden sættes til 5 og der udskrives bortfaldsmeddelelse.
 For reservationer med reservationskode 2 (optaget på venteliste) sættes  

 reservationskoden til 5 og der udskrives bortfaldsmeddelelse.
 Systemmæssigt bortfald.
 For reservationer med reservationskode 3 (erindringsmeddelelse udsendt),  

 og ydnyttelsesfrist overskredet tilbageføres reservationsbeløbet til den  

 diponible tilskudssum.
 Reservationskoden sættes til 6 og der udskrives borfaldsmeddelelse.
 6.9. Behandling af udbetalingsansøgning.
 Når ansøger har fået regning for gennemført arbejde, indsendes ansøgning  

 om udbetaling vedlagt regninger til kommunen.
Kommunen kontrollerer , at der er bilag til alle udgifter opført på  

 ansøgningsskemaet.
Herefter tastes oplysningerne ind i systemet Systemet beregner tilskudsbeløbet.
Den konkrete udbetaling af tilskud  

 foregår ved at Kommunedata udskriver checks ud fra oplysninger om ansøger og  

 tilskudsbeløb.
Tilskuddet sendes direkte til ansøgeren.Ved ansøgning om  

 udbetaling skal der være mulighed for at ændre i forbedringskategorierne.  

 Indberettede ændringer overskriver de eksisterende oplysninger.
 7. Udbetaling af beløb.
 Der udskrives en check vedrørende det ansøgte påløb, der af Kommunedata  

 I/S sendes direkte til beløbsmodtageren.
 En liste til brug for kommunernes revision udskrives fra systemet.
 8. Den systemmæssige styring af den totale  

 tilskudssum.
 Inden systemet idriftsættes d. 1. juli 1991 meddeler Boligministeriet  

 Kommunedata indholdet af de enkelte systemvariable.
Boligministeriet meddeler løbende Kommunedata en forhøjelse eller evt.  

 formindskelse af den totale tilskudssum.
Det vil især blive aktuelt ved  

 overgang til et nyt finansår.
9. Skemaer til tilskudsordningen Blanketmaterialet vil blive leveret til kommunerne, således, at  

 tilskudsordningen kan træde i kraft som forudsat den 1. juli 1991.
 Yderligere eksemplarer af blanketterne kan - vederlagsfrit - rekvireres  

 hos:
KOMMUNESERVICE TLF. 31 22 97 25 Ved bestilling bedes følgende bestillingsnumre opgivet:
 Ansøgning om tilskud til forbedring af boliger:
Bestillingsnr.
BM 01 Ansøgning om udbetaling af tilskud til forbedring af boliger:
