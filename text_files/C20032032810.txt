Cirkulæreskrivelse  

 om faderskab og kunstig befrugtning (Til samtlige statsamter, herunder Københavns  

 Overpræsidium) Civilretsdirektoratet henstillede ved cirkulæreskrivelse af 16.  

 januar 2003, at faderskabssager, hvor det er oplyst, at barnet er blevet til  

 ved kunstig befrugtning (insemination), og hvor moderen enten er enlig eller  

 har indgået registreret partnerskab med eller lever i et fast samlivsforhold  

 med en anden kvinde, udsættes på en endelig afklaring af, hvordan sådanne  

 sager  

 skal behandles.
 Sager, som allerede er indbragt for retten, skulle dog  

 afsluttes i retten.
Civilretsdirektoratet er siden blevet bekendt med flere af de  

 omhandlede sager, som er afsluttet ved retten.
Alle sager drejede sig om  

 graviditeter, der var en følge af sæddonation foretaget på StorkKlinik (tidl.  

 Jordemoderklinikken Stork), der efter det oplyste  bortset fra lovens §  

 3  

 (krav om ægteskab eller samliv mellem mand og kvinde i et ægteskabslignende  

 forhold)  fulgte de samme principper i lov nr. 460 af 10. juni 1997 om  

 kunstig  

 befrugtning i forbindelse med lægelig behandling, diagnostik og forskning  

 m.v.,  

 som er gældende for hospitaler og de lægelige fertilitetsklinikker.
På  

 baggrund  

 af moderens forklaring lagde retten i alle sagerne til grund, at hun ikke  

 havde  

 haft seksuelt forhold til en mand i den periode, hvor hun blev gravid, og at  

 barnet var blevet undfanget ved hjælp af kunstig befrugtning med donorsæd,  

 som  

 er købt hos en læge.
 Sagerne er herefter af retterne blevet afsluttet som uoplyste  

 under henvisning til børnelovens § 28 eller hævet i henhold til  

 retsplejelovens  

 § 456 k, stk. 3, nr. 4.
Det er på denne baggrund Civilretsdirektoratets opfattelse, at  

 sager om faderskabet til et barn, som er blevet til ved kunstig befrugtning  

 foretaget hos eksempelvis en jordemoder, efter direktoratets opfattelse kan  

 henlægges, hvis det findes godtgjort,  

  

 at  

  

 befrugtningen er foretaget med  

 sæd, der er doneret eller anvendt som beskrevet i børnelovens § 28, stk. 1,  

  

 at  

  

 sæden er købt gennem en læge og stammer fra samme sædbank, som hospitaler og  

 fertilitetsklinikker benytter sig af, og  

  

 at  

  

 donorsæden alene er  

 identificeret med et donornummer, ejakulatnummer eller lignende.
Det er  

 herudover en betingelse, at moderen overfor statsamtet oplyser, at hun ikke  

 har  

 haft seksuelt forhold til en mand i den periode, hvor hun blev gravid, og at  

 der i øvrigt ikke er oplyst om forhold, som gør det betænkeligt at henlægge  

 sagen.
 Det skal bemærkes, at sager, som allerede er indbragt for  

 retten, efter Civilretsdirektoratets opfattelse bør færdigbehandles af  

 retten,  

 jf. pkt. 7.2 i Vejledning nr. 58 af 13/6 2002 om statsamternes behandling af  

 faderskabssager.
