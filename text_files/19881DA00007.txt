Nr BTB 7 Betænkning over Forslag til folketingsbeslutning om økonomisk mere lige  

 vilkår for adoption af udenlandske børn og reagensglasbefrugtning m.v.   

 Nr B 7 1988-89, 1. samling Afgivet af Retsudvalget Afgivet: 19890330 Udvalget har behandlet beslutningsforslaget i nogle møder.
Der er af et  

 mindretal stillet ændringsforslag, hvorom henvises til de ledsagende  

 bemærkninger.
Herefter indstiller et flertal (udvalget med undtagelse  

 af Kristeligt Folkepartis medlem) forslaget til forkastelse ved 2.  

 (sidste) behandling.
Et mindretal inden for flertallet (Socialdemokratiets  

 medlemmer af udvalget) ønsker i denne forbindelse at henvise til den  

 socialdemokratiske ordførers tale ved 1. behandling.
Et mindretal  

 (Kristeligt Folkepartis medlem af udvalget) indstiller forslaget til  

vedtagelse med de stillede ændringsforslag.
Ændringsforslag Af et mindretal (KRF):
 Til titlen 1) Titlen affattes således:
»Forslag til folketingsbeslutning om tilskud til adoption af udenlandske børn«.
Til teksten 2) Teksten affattes således: »Folketinget pålægger  

 regeringen at fremsætte lovforslag om, at forældre, der adopterer et  

 udenlandsk barn, ydes et tilskud til udgifterne i forbindelse med adoptionen  

 på et vist beløb, f.eks. 15.000 kr.« Bemærkninger Til nr. 1 og 2 Under 1. behandling af B 7 (forslag til  

 folketingsbeslutning om økonomisk mere lige vilkår for adoption af  

 udenlandske børn og reagensglasbefrugtning m.v.) viste det sig, at både  

 forslaget om tilskud til adoption af udenlandske børn og forslaget om at  

 indføre betaling for reagensglasbefrugtning m.v. formentlig kunne gennemføres  

 (med forskellige flertal), hvis beslutningsforslaget blev delt i to.  

 Kristeligt Folkeparti har derfor valgt at søge beslutningsforslagets to dele  

 gennemført hver for sig. Ændringsforslaget medfører, at forslaget om tilskud  

 til adoption af udenlandske børn foreslås gennemført først.
Grethe Fenger  

 Møller (KF) fmd.
Fischer (KF) Helge Adam Møller (KF) Bjørn Elmquist (V)  

 Niels Anker Kofoed (V) Kirsten Jacobsen (FP) Kirsten Lee (RV) Nør Christensen  

 (CD) Inger Stilling Pedersen (KRF) Erling Christensen (S) Ole Espersen (S)  

 Søren Hansen (S) Tove Lindbo Larsen (S) Lissa Mathiasen (S) Carsten Andersen  

 (SF) Leif Hermann (SF) Ebba Strange (SF) nfmd.
