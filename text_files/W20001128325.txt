Nyt fra Ankestyrelsen - genoptagelse af  

 pensionssager som følge af Højesterets dom af 22. December 1999  

 - af ankechef Kirsten Geisler Der har været en del henvendelser til Ankestyrelsen  

 om varianter, der ikke er omhandlet i Ankestyrelsens brev af 21. Februar 2000  

 til pensionsmyndighederne.
 Ankestyrelsen er klar over, at der er et stort behov for  

 vejledning om kompetencespørgsmål både i kommunerne og i  

 de sociale nævn.
 Da Ankestyrelsen kan blive 2. Klageinstans i  

 genoptagelsesafgørelser, som indeholder principielle eller generelle  

 aspekter, må vi imidlertid   for at undgå inhabilitet   afholde  

 os fra at gå ind i meget konkret vejledning om enkeltsager.
 Ud fra de typer af henvendelser, som vi har modtaget kan  

 vi dog give følgende yderligere generelle vejledning.
 I tilfælde, hvor den afgørelse, der  

 ønskes genoptaget, vedrører de før 1. Juli 1998  

 gældende regler   lige som dommen -, men hvor den seneste  

 afgørelse i medfør af overgangsreglerne er truffet af det  

 sociale nævn, foretages genvurderingen af det sociale nævn.
 I tilfælde, hvor borgere henvender sig om  

 genoptagelse af afgørelser, der er truffet på grundlag af de  

 efter 1. Juli 1998 gældende regler, følges de almindelige  

 principper om genoptagelse, d.v.s. det er den myndighed, der har truffet den  

 seneste realitetsafgørelse, der foretager genvurderingen.
Det betyder for Ankestyrelsens vedkommende, at  

 Ankestyrelsen skal foretage genvurderingen, hvor vi har realitetsbehandlet  

 sagen, men ikke hvor vi har afvist at antage en sag til principiel  

 behandling.
I sidste fald er det pågældende sociale nævn,  

 der skal genvurdere sagen.
 Nogle tilfælde vedrører situationer, hvor der  

 har været søgt om pension eller om forhøjelse af pension  

 i flere forløb, hvor det eller de første forløb er  

 afsluttet inden 1. Juli 1998, hvor den seneste afgørelse er truffet af  

 det sociale nævn, og hvor borgeren ønsker genoptagelse og  

 ændring tilbage til det eller de første forløb.
 I sådanne tilfælde må det sociale  

 nævn vurdere genoptagelsesspørgsmålet i forhold til det  

 seneste forløb, hvor nævnet efter de gældende regler har  

 kompetencen til i givet fald at træffe en ændret  

 afgørelse, og herefter videresende sagen til den aktuelle  

 opholdskommune til vurdering af genoptagelsesanmodningen i forhold til det  

 eller de første forløb.
 Det er vigtigt, at nævnet i sådanne  

 situationer orienterer pågældende kommune om, at nævnet nu  

 vil vurdere sagen i forhold til sin del af forløbet, således at  

 kommunen ikke parallelt begynder en genoptagelsesvurdering.
 Det bemærkes, at Ankestyrelsen ikke hermed har taget  

 stilling til spørgsmålet om forældelse af pensionskrav,  

 der ligger mere end 5 år før genoptagelsesbegæringen, idet  

 forældelsesspørgsmålet må afgøres konkret, og  

 i givet fald kan prøves i ankesystemet.
