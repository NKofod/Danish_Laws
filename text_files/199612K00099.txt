Nr LSF 99 Forslag til Lov om ændring af statsskatteloven, ligningsloven og andre  

 skattelove (Ændrede regler om skattefri rejsegodtgørelse og ligestilling  

 mellem personer, der udfører offentligt hverv, og ansatte i private  

 virksomheder samt ændring af 60-dages-reglen for befordringsgodtgørelse) Fremsat af skatteministeren (Carsten Koch) den 29. november 1996 Vedtaget ved tredjebehandling den 12. december 1996 Lov nr. 1063 af 12/12/1996 § 1 I lov nr. 149 af 10. april 1922 om indkomst- og formueskat til staten  

 (statsskatteloven), som ændret senest ved § 8 i lov nr. 427 af 14. juni 1995,  

 foretages følgende ændring:
 1. § 5, litra d , ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 1 i lov nr. 488 af 12. juni 1996, foretages følgende  

 ændringer:
 1. § 9, stk. 5, affattes således:
»Stk. 5. Godtgørelse, der udbetales af arbejdsgiveren, for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der fastsættes af  

 Ligningsrådet.
Ved rejseudgifter forstås merudgifter, der påføres  

 lønmodtageren, fordi arbejdsgiveren midlertidigt udsender den pågældende til  

 et andet arbejdssted end lønmodtagerens sædvanlige arbejdsplads, når dette  

 medfører, at lønmodtageren ikke har mulighed for at overnatte på sin  

 sædvanlige bopæl.
Med hensyn til anvendelsen af Ligningsrådets standardsatser  

 kan et arbejdssted højst anses for midlertidigt i de første 2 måneder, hvis  

 arbejdsstedet er i Danmark, og de første 4 måneder, hvis det er i udlandet.  

 Ligningsrådet kan fastsætte nærmere regler og særlige satser for forskellige  

 erhvervsgrupper.
Udbetaler arbejdsgiveren ikke helt eller delvis skattefri  

 godtgørelse, kan fradrag for befordring som nævnt i § 9 B foretages efter § 9  

 C.
Godtgørelsen skal medregnes ved indkomstopgørelsen, hvis den fragår i en  

 forud aftalt bruttoløn.
Ligningsrådet kan ikke fastsætte godtgørelsessatser  

 for udgifter til logi.
Rejseudgifter eller andre merudgifter kan ikke  

 fradrages ved indkomstopgørelsen, i det omfang de er godtgjort efter 2.  

 pkt.« 2. § 9, stk. 8 og 9, ophæves.
 Stk. 10 bliver herefter stk. 8.
 3. I § 9 B, stk. 1, litra a , indsættes efter  

 »arbejdsdage«: »inden for de forudgående 24 måneder«.
 4. I § 33 A, stk. 2 , ændres »§ 9, stk. 8, eller  

 statsskattelovens § 5, litra d« til: »eller § 9, stk. 5«.
§ 3 I skattekontrolloven, jf. lovbekendtgørelse nr. 61 af 8. februar 1996, som  

 ændret senest ved § 9 i lov nr. 399 af 22. maj 1996, foretages følgende  

 ændring:
 1. I § 7, stk. 1, nr. 1 , udgår »uden for området for  

 statsskattelovens § 5 d«.
§ 4 I lov om indskud på etableringskonto, jf. lovbekendtgørelse nr. 921 af 2.  

 december 1993, som ændret ved § 1 i lov nr. 914 af 8. december 1993,  

 foretages følgende ændring:
 1. I § 3, stk. 1, 2. pkt. , ændres »bestemmelserne i  

 statsskattelovens § 5 d og« til: »bestemmelsen i«.
§ 5 Stk. 1. Loven træder i kraft den 1. januar 1997.
 Stk. 2. Reglerne i statsskattelovens § 5 d, jf. ligningslovens §  

 9, stk. 8 og 9, samt de særregler for bestemte erhvervsgrupper, der er  

 fastsat af Ligningsrådet i Told- og Skattestyrelsens cirkulære nr. 220 af 31.  

 december 1995 under punkt 5.1-5.5 med virkning indtil 1. januar 1997, jf.  

 punkt 6.3, kan dog anvendes til og med 31. marts 1999 i stedet for de regler,  

 der fastsættes af Ligningsrådet i medfør af ligningsloven som ændret ved  

 denne lov.
Stk. 3. De i ligningslovens § 9, stk. 5, 4. pkt., som affattet ved  

 denne lovs § 2, nr. 1, nævnte frister for, at et arbejdssted anses som  

 midlertidigt, på 2 måneder, hvis arbejdsstedet er i Danmark, og på 4 måneder,  

 hvis arbejdsstedet er i udlandet, løber først fra 1. april 1999.  

 Ligningsrådet kan uanset bestemmelsen i ligningslovens § 9, stk. 5, 3. pkt.,  

 som affattet ved denne lovs § 2, nr. 1, fastsætte godtgørelsessatser for  

 rejser uden overnatning og uanset bestemmelsen i ligningslovens § 9, stk. 5,  

 8. pkt., som affattet ved denne lovs § 2, nr. 1, fastsætte godtgørelsessatser  

 for logi gældende til og med 31. marts 1999. Det er en betingelse for, at der  

 kan udbetales skattefri godtgørelse for en rejse uden overnatning, at rejsen  

 har en varighed af mindst 5 timer og strækker sig ud over 8 km fra  

 arbejdsstedet.
Desuden gælder betingelserne i cirkulære nr. 220 af 31.  

 december 1995 for sådanne rejser.
 Stk. 4. § 2, nr. 4, samt §§ 3 og 4 har ikke virkning for  

 godtgørelser, der ydes i medfør af bestemmelsen i stk. 2.
Oprindeligt fremsat forslag § 1 I lov nr. 149 af 10. april 1922 om indkomst- og formueskat til staten  

 (statsskatteloven), som ændret senest ved § 8 i lov nr. 427 af 14. juni 1995,  

 foretages følgende ændring:
 1. § 5, litra d , ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 1 i lov nr. 488 af 12. juni 1996, foretages følgende  

 ændringer:
 1. § 9, stk. 5, affattes således:
»Stk. 5. Godtgørelse, der udbetales af arbejdsgiveren, for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller for rejseudgifter eller andre merudgifter, der  

 påføres lønmodtageren, fordi lønmodtageren på grund af afstanden mellem bopæl  

 og et midlertidigt arbejdssted ikke har mulighed for at overnatte på sin  

 sædvanlige bopæl, såfremt godtgørelsen ikke overstiger satser, der fastsættes  

 af Ligningsrådet.
Ved rejseudgifter forstås merudgifter, der påføres  

 lønmodtageren, fordi arbejdsgiveren midlertidigt udsender den pågældende til  

 et andet arbejdssted end lønmodtagerens sædvanlige arbejdsplads, når dette  

 medfører, at lønmodtageren ikke har mulighed for at overnatte på sin  

 sædvanlige bopæl.
Med hensyn til anvendelsen af Ligningsrådets standardsatser  

 kan et arbejdssted højst anses for midlertidigt i de første 2 måneder, hvis  

 arbejdsstedet er i Danmark, og de første 4 måneder, hvis det er i udlandet.  

 Ligningsrådet kan fastsætte nærmere regler og særlige satser for forskellige  

 erhvervsgrupper.
Udbetaler arbejdsgiveren ikke hel eller delvis skattefri  

 godtgørelse, kan fradrag for befordring som nævnt i § 9 B foretages efter § 9  

 C.
Godtgørelsen skal medregnes ved indkomstopgørelsen, hvis den fragår i en  

 forud aftalt bruttoløn.
Ligningsrådet kan ikke fastsætte godtgørelsessatser  

 for udgifter til logi.
Rejseudgifter eller andre merudgifter kan ikke  

 fradrages ved indkomstopgørelsen, i det omfang de er godtgjort efter 2.  

 pkt.«.
 2. § 9, stk. 8 og 9, ophæves.
 Stk. 10 bliver herefter stk. 8.
 3. I § 9 B, stk. 1, litra a , indsættes efter  

 »arbejdsdage«: »inden for de forudgående 24 måneder«.
 4. I § 33 A, stk. 2 , ændres »§ 9, stk. 8, eller  

 statsskattelovens § 5, litra d« til: »eller § 9, stk. 5«.
§ 3 I skattekontrolloven, jf. lovbekendtgørelse nr. 61 af 8. februar 1996, som  

 ændret senest ved § 9 i lov nr. 399 af 22. maj 1996, foretages følgende  

 ændring:
 1. I § 7, stk. 1, nr. 1 , udgår: »uden for området for  

 statsskattelovens § 5 d«.
§ 4 I lov om indskud på etableringskonto, jf. lovbekendtgørelse nr. 921 af 2.  

 december 1993, som ændret senest ved § 1 i lov nr. 914 af 8. december 1993,  

 foretages følgende ændring:
 1. I § 3, stk. 1, 2. pkt. , ændres: »bestemmelserne i  

 statsskattelovens § 5 d og« til: »bestemmelsen i«.
§ 5 Stk. 1. Loven træder i kraft den 1. januar 1997.
 Stk. 2. Reglerne i statsskattelovens § 5 d, jf. ligningslovens §  

 9, stk. 8 og 9, samt de særregler for bestemte erhvervsgrupper, der er  

 fastsat af Ligningsrådet i Told- og Skattestyrelsens cirkulære nr. 19 af 31.  

 december 1995 under punkt 5.1 - 5.5, med virkning indtil 1. januar 1997, jf.  

 punkt 6.3, kan dog anvendes indtil 1. januar 1999 i stedet for de regler, der  

 fastsættes af Ligningsrådet i medfør af ligningsloven, som ændret ved denne  

 lov.
Bemærkninger til lovforslaget Almindelige bemærkninger Rejsegodtgørelse Lovforslaget går ud på at ophæve de særlige bestemmelser i  

 statsskattelovens § 5 d og ligningslovens § 9, stk. 8 og 9, om  

 rejsegodtgørelse til personer, der udfører offentligt hverv, således at der  

 kommer til at gælde samme regler som for ansatte i private virksomheder.
 Lovforslaget skal desuden give mulighed for en samlet politisk  

 stillingtagen til de fremtidige rejsegodtgørelsesregler, bl.a. for så vidt  

 angår de særlige erhvervsgrupper, der er nævnt i pkt. 5.1 - 5.5 i Told- og  

 Skattestyrelsens cirkulære nr. 19 af 31. december 1995, som Ligningsrådet har  

 ophævet med virkning fra 1. januar 1997.
 Der foreslås desuden en udvidelse og præcisering af det hidtidige  

 rejsebegreb, således at det klart kommer til at fremgå af ligningslovens  

 tekst, i hvilke tilfælde Ligningsrådet har mulighed for at fastsætte  

 standardgodtgørelsessatser og nærmere betingelser for udbetalingernes  

 skattefrihed.
 For at give arbejdsmarkedets parter mulighed for at indrette sig på de nye  

 regler ved at ændre aftaler om løn- og arbejdsforhold foreslås en  

 overgangsregel, hvorefter Ligningsrådets nugældende særregler i Told- og  

 Skattestyrelsens rejsecirkulære nr. 19 af 31. december 1995, pkt. 5.1 - 5.5,  

 samt statsskattelovens § 5 d, skal kunne anvendes i 1997 og 1998 i stedet for  

 de nye regler.
1. De nuværende regler og godtgørelsessatser De nuværende regler om rejsegodtgørelse bygger dels på bestemmelsen i  

 statsskattelovens § 5 d samt ligningslovens § 9, stk. 8 og 9 (offentligt  

 hverv) og dels på bestemmelsen i ligningslovens § 9, stk. 5 (andre ansatte).
 Efter statsskattelovens § 5 d har det hidtil været  

 Finansministeriet, der fastsatte de generelle satser for kost og logi, men  

 der har desuden i de enkelte styrelser, institutioner og kommuner m.v. været  

 fastsat særlige regler på specielle områder.
Efter ligningslovens § 9, stk. 5, har Ligningsrådet fastsat nærmere  

 regler og satser gældende for det øvrige arbejdsmarked.
Ligningsrådet har som  

 hovedregel anvendt Finansministeriets satser for kost og logi, men har  

 fastsat afvigende satser for særlige erhvervsgrupper, som typisk har mindre  

 udgifter end ved egentlige tjenesterejser.
Ligningsrådet har fra 1. januar  

 1997 ophævet disse særregler, således at de pågældende grupper efter dette  

 tidspunkt kun kan få refusion af deres merudgifter eller fradrag mod  

 dokumentation.
Disse særregler omfatter fagforbundenes funktionærer og  

 tillidsmænd, handelsrejsende, langturs- og turistchauffører samt  

 flyselskabernes flyvende personel.
2. Baggrunden for ønsket om nye fælles regler a.
Bestemmelsen i § 5 d er i et vist omfang blevet anvendt til  

 udbetaling af skattefri godtgørelse på områder, der ikke er forbundet med  

 særlige udgifter.
Hertil kommer, at udviklingen i samfundet har medført, at  

 der ikke længere er den samme forskel på offentligt hverv og privat  

 erhvervsvirksomhed som hidtil, og at man ikke længere kan trække en skarp  

 skillelinie mellem de to områder.
Det er derfor ikke særlig hensigtsmæssigt  

 at have to forskellige regelsæt.
b.
Den omstændighed, at Ligningsrådet har ophævet satserne for de  

 særlige erhvervsgrupper fra 1. januar 1997 medførte, at  

 Fremskridtspartiet den 26. marts 1996 fremsatte lovforslag (L 224) om  

 ophævelse af statsskattelovens § 5 d.
Formålet var ifølge bemærkningerne at  

 løse langturschaufførernes problemer som følge af Ligningsrådets beslutning.  

 Der var i Folketinget almindelig tilslutning til det synspunkt, at der burde  

 gælde samme regler for alle ansatte uanset ansættelsesstedet.
En ophævelse af  

 § 5 d ville imidlertid ikke isoleret set løse problemet for  

 langturschaufførerne.
Forslaget blev derfor ikke vedtaget, idet et flertal  

 var enige i, at der var brug for en samlet politisk løsning, men man ønskede  

 at afvente resultatet af det udredningsarbejde, der i forvejen var iværksat i  

 Skatteministeriet, således at man havde en samlet belysning af problematikken  

 i forbindelse med udbetaling af skattefrie godtgørelser, forinden Folketinget  

 tager stilling.
c.
Det er ikke i ligningsloven angivet, hvornår man er omfattet af  

 rejsebegrebet , eller hvad der skal forstås ved rejseudgifter.  

 Ligningsrådets rejsebegreb bygger oprindelig på samme synspunkter, som ligger  

 til grund for Finansministeriets rejsegodtgørelse, nemlig at man bør have  

 dækning for de merudgifter på grund af arbejdet, som skyldes, at man af  

 arbejdsgiveren udsendes på tjenesterejser til et andet sted end den normale  

 arbejdsplads.
Rejsebegrebet er imidlertid heller ikke udtrykkelig defineret i  

 Ligningsrådets rejsecirkulære, og praksis har ikke være helt entydig.
Hertil  

 kommer, at Højesteret i en dom af 30. august 1996 vedrørende en ansat ved  

 Storebæltprojektet har truffet en afgørelse, der går ud over det hidtidige  

 snævre rejsebegreb.
Efter Højesterets dom er man ikke udelukket fra at få  

 rejsegodtgørelse, alene fordi man er ansat direkte på den pågældende  

 arbejdsplads.
Der er således behov for i loven at fastsætte en mere præcis  

 definition af hvilke udgifter, der er omfattet af det område, hvor  

 Ligningsrådet kan fastsætte standardgodtgørelsessatser.
3. De fremtidige regler a.
Rejsebegrebet - rejseudgifter Den tidligere varierende praksis og Højesterets dom viser, at det er meget  

 vanskeligt i praksis at operere med et krav om, at det er en forudsætning for  

 at være på rejse, at den pågældende udsendes fra den »normale«  

 arbejdsplads.
I mange situationer vil dette kriterium heller ikke i praksis  

 kunne benyttes til at udskille de personer, der påføres større udgifter end  

 andre, på en arbejdsplads.
Rejsebegrebet kan således ikke begrænses til  

 tilfælde, hvor en lønmodtager f.eks. midlertidigt udsendes fra sit kontor i  

 Danmark til et møde i udlandet eller af arbejdsgiveren udsendes fra et  

 værksted i Jylland til en byggeplads på Sjælland.
 Det foreslås derfor, at kravet om, at der skal være tale om udsendelse fra  

 en arbejdsplads til en anden arbejdsplads fuldstændig opgives, således at  

 Ligningsrådets adgang til at fastsætte standardsatser for godtgørelsen som  

 udgangspunkt kommer til at omfatte:
 Alle lønmodtagere, der påføres merudgifter, fordi lønmodtageren på  

 grund af afstanden mellem bopæl og arbejdssted ikke har mulighed for at  

 overnatte på den sædvanlige bopæl.
Denne afgrænsning medfører en udvidelse i forhold til det snævre  

 tjenesterejsebegreb.
De erhvervsgrupper, der typisk har mindre udgifter og  

 tidligere var omfattet af Ligningsrådets særregler, vil derfor blive omfattet  

 af de almindelige rejsesatser, hvis der ikke fastsættes nye særregler.
b.
De særlige erhvervsgrupper For at sikre, at Ligningsrådet har mulighed for at tage hensyn til særlige  

 forhold og til udviklingen i samfundet, foreslås det, at Ligningsrådet skal  

 kunne fastsætte særlige regler og satser for forskellige  

 erhvervsgrupper.
Ligningsrådet bør også have mulighed for at undlade at  

 fastsætte en standardsats for erhvervsgrupper, der i praksis ikke påføres  

 merudgifter af betydning, eller som har så varierende udgifter, at det ikke  

 er muligt at fastsætte en fælles sats.
Hvis en gruppe er undtaget fra den  

 almindelige sats og ikke er omfattet af en særlig sats, kan eventuelle  

 merudgifter kun godtgøres skattefrit af arbejdsgiveren som refusion af de  

 faktiske udgifter eller fratrækkes ved indkomstopgørelsen mod dokumentation  

 af deres størrelse.
Ligningsrådet bør endvidere have mulighed for at  

 fastsætte satser, der er højere eller lavere end den almindelige  

 standardsats, hvis der er behov for dette.
Skatteministeriet vil dog  

 tilstræbe i indstillingen til Ligningsrådet at foreslå så få satser og så  

 enkle regler som muligt.
c.
Midlertidighed I det tidligere rejsebegreb var det en forudsætning, at der var tale om et  

 midlertidigt arbejde et andet sted.
Efter en vis tid bliver forholdene  

 permanente, så man stort set kan undgå merudgifter.
Hverken den nuværende  

 lovbestemmelse eller cirkulæret indeholder dog nogen angivelse af, hvor lang  

 tid, der kunne være tale om.
Der bør derfor fastsættes en tidsbegrænsning  

 i loven, således at der derefter kun kan udbetales skattefri refusion  

 imod dokumentation af de faktiske merudgifter.
Det foreslås, at  

 tidsbegrænsningen fastsættes til 2 måneder for midlertidige arbejdssteder i  

 Danmark og 4 måneder i udlandet.
En sådan tidsbegrænsning vil næppe have særlig betydning for egentlige  

 tjenesterejser, som normalt er af kortere varighed.
Hvis det fra begyndelsen  

 er klart, at der er tale om en permanent arbejdsplads for den pågældende, kan  

 der ikke udbetales skattefri rejsegodtgørelse.
I andre tilfælde vil reglen  

 medføre, at den skattefri godtgørelse må ophøre, når perioden er udløbet,  

 uden at det er nødvendigt at afgøre, om arbejdsstedet er blevet permanent.  

 Med en fast tidsgrænse kan det bedre accepteres, at den ansatte og  

 arbejdsgiveren i nogle tilfælde har mulighed for at omdanne skattepligtig løn  

 til skattefri godtgørelse, da det kun kan ske i en begrænset periode.
Efter  

 udløb af tidsgrænsen kan der kun blive tale om skattefri refusion af faktiske  

 merudgifter eller evt. fradrag for dobbelt husførelse.
d.
Fradragsretten Det er et almindeligt skatteretligt princip, at udgifter, der påføres  

 lønmodtageren som en direkte følge af arbejdet, principielt bør afholdes af  

 arbejdsgiveren, da det er rent erhvervsmæssige udgifter.
Personer, der er  

 omfattet af funktionærloven, har ifølge lovens § 9 krav på, at udgifter til  

 rejse, ophold uden for hjemstedet o.lign. bæres af arbejdsgiveren.
Efter Ligningsrådets regler er der imidlertid efter de nuværende regler  

 mulighed for at fratrække en difference i de godtgørelsesberettigede  

 udgifter, som faktisk ikke blev dækket af en udbetalt godtgørelse, ligesom  

 der er mulighed for at fratrække hele beløbet, når der slet ikke udbetales  

 nogen godtgørelse.
Hvis arbejdsgiveren f.eks. skønsmæssigt har udbetalt et  

 beløb, der er mindre end standardsatsen, har lønmodtageren hidtil kunnet  

 fratrække differencen op til standardbeløbet.
 Det foreslås, at det også fremover af lovbestemmelsen fremgår, at der er  

 mulighed for at fratrække differencen mellem satserne, og hvad der faktisk er  

 udbetalt.
e.
Overnatning/endagsrejser Den foreslåede nye »rejsedefinition« forudsætter som nævnt, at  

 det er nødvendigt at overnatte uden for den sædvanlige bopæl.
Dette indebærer, at den tidligere mulighed for at fastsætte satser for  

 »endagsrejser« bortfalder.
Finansministeriets rejsesatser gælder  

 kun for rejser med overnatning, men Ligningsrådets cirkulære har generelle  

 satser for »rejser«, der varer mindst 5 timer og strækker sig mere  

 end 8 km fra arbejdsstedet.
Ligningsrådet har desuden fastsat særregler, der  

 hverken er betinget af overnatning eller af kravet om mindst 5 timers fravær,  

 for fagforbundenes funktionærer og tillidsmænd, handelsrejsende,  

 langturschauffører og flyselskabernes flyvende personel.
Der er desuden  

 fastsat en særregel for turistchauffører, som dog er betinget af overnatning.  

 Ligningsrådet har som nævnt ophævet disse særregler med virkning fra 1.  

 januar 1997.
 I statsskattelovens § 5 d er der desuden mulighed for at fastsætte satser  

 for »rejser« uden for hjemstedskommunen.
Der er i dag ikke særligt behov for en standardiseret rejsegodtgørelse på  

 disse områder, da rejser uden overnatning næppe indebærer merudgifter af  

 betydning, når man ser bort fra befordringsudgiften, der kan betales af  

 arbejdsgiveren eller godtgøres skattefrit efter ligningslovens § 9 B, og  

 eventuelle yderligere merudgifter kan refunderes efter dokumentation.
Desuden  

 vil merudgifter på endagsrejser variere i en sådan grad, at det næppe er  

 muligt at fastsætte en nogenlunde dækkende standardsats.
Kravet om overnatning medfører en betydelig forenkling af reglerne.
Hvis  

 der ikke kræves overnatning, er det meget vanskeligt at fastsætte et  

 nogenlunde præcist rejsebegreb og fastlægge grænser for, hvornår lønmodtagere  

 med skiftende arbejdspladser, flere samtidige arbejdspladser, langt til  

 arbejde eller kørsel i arbejds medfør, er omfattet af rejsereglerne.
f.
Udgift til logi Finansministeriet har hidtil fastsat en særlig godtgørelsessats for udgift  

 til logi, nemlig det såkaldte nattillæg, og en tilsvarende sats fastsættes af  

 Ligningsrådet.
Satsen ved overnatning i udlandet svarer til 1/3 af det  

 hoteldispositionsbeløb, som Finansministeriet har fastsat for det pågældende  

 land.
 Hoteldispositionsbeløbet er det maksimale beløb, som statens ansatte kan  

 få godtgjort efter regning ved overnatning, f.eks. på hotel.
Godtgørelsessatsen for logi benyttes formentlig sjældent i praksis, da den  

 normalt ikke giver fuld dækning, hvis der er tale om egentlige udgifter til  

 overnatning.
Udgifter til logi dækkes sædvanligvis efter regning, og det er  

 desuden meget vanskeligt at fastsætte en standardsats, der i de fleste  

 tilfælde er passende.
Dertil varierer udgiften for meget afhængig af, om der  

 overnattes på hotel, pensionat, vandrerhjem eller i camping- eller skurvogn  

 eller telt.
Det foreslås derfor, at der ikke skal være nogen standardgodtgørelsessats  

 for udgiften til logi.
Man vil altid kunne få dokumentation for logiudgiften,  

 og det fulde beløb er en merudgift for den pågældende.
Udgiften bør derfor refunderes med det faktiske beløb af arbejdsgiveren  

 eller fratrækkes med dette beløb ved indkomstopgørelsen.
Godtgørelsens  

 størrelse vil derved variere i takt med standarden for det valgte logi.
g.
Ikrafttrædelses- og overgangsregler Det foreslås, at loven skal træde i kraft den 1. januar 1997, og at de nye  

 regler som udgangspunkt skal have virkning fra denne dato.
Som en overgangsordning foreslås det dog, at de nugældende særregler for  

 bestemte erhvervsgrupper skal kunne anvendes i 1997 og 1998 i stedet for de  

 nye regler.
Derved får arbejdsmarkedets parter mulighed for at indrette sig  

 på de nye regler ved at foretage de fornødne ændringer i deres aftaler om  

 løn- og arbejdsforhold.
Overgangsreglen medfører, at ordninger, der omfattes  

 af statsskattelovens § 5 d samt Ligningsrådets regler for de særlige  

 erhvervsgrupper i Told- og Skattestyrelsens cirkulære nr. 19 af 31. december  

 1995, pkt. 5.1 - 5.5, som Ligningsrådet ellers har besluttet at ophæve pr. 1.  

 januar 1997, fortsat kan anvendes i nævnte to år i stedet for de nye regler.  

 Særreglerne i cirkulæret vedrører fagforbundenes funktionærer og tillidsmænd,  

 handelsrejsende, langturschauffører, turistchauffører og flyselskabernes  

 flyvende personel.
 De grupper, der er omfattet af den foreslåede overgangsordning, kan i  

 1997 og 1998 vælge at få skattefri godtgørelse eller et tilsvarende  

 fradrag efter følgende nugældende satser:
Fagforbundenes funktionærer og tillidsmænd 75 kr. ved møder under 4 timer mindst 8 km fra arbejdsstedet.
 150 kr. ved møder over 4 timer mindst 8 km fra arbejdsstedet.
Handelsrejsende Omfatter ansatte, der udelukkende har salgsopsøgende arbejde, og som har  

 mindst 100 rejsedage om året, hvor de kører mindst 100 km pr. rejsedag.
 50 kr. pr. rejsedag (med mindst 100 km kørsel).
Langturschauffører 150 kr. pr. rejsedag (uafbrudt rejsetid mindst 20 timer).
Turistchauffører 44 kr. pr. døgn med overnatning i Danmark.
 80 kr. pr. døgn med overnatning i udlandet.
Flypersonale 10,50 kr. pr. time ved rejser i Danmark eller udlandet uden overnatning.
 139,50 kr. pr. døgn for logi ved rejse i Danmark med overnatning.
 251,70 kr. pr. døgn + 10,50 kr. pr. tilsluttet time for fortæring ved  

 rejse i Danmark.
 Ligningsrådets 1988-satser for det pågældende land med tillæg af 30 pct.  

 ved rejse med overnatning i udlandet.
Offentlige hverv Godtgørelsesordninger efter statsskattelovens § 5, litra d, kan fortsat  

 benyttes i 1997 og 1998.
Når overgangsperioden er udløbet Fra 1. januar 1999 kan de pågældende særlige grupper kun benytte de nye  

 regler, og Ligningsrådet skal efter forslaget kun kunne fastsætte  

 standardgodtgørelsessatser, når der er tale om overnatning.
Det er derfor  

 ikke muligt at fastsætte satser som de nuværende satser for fagforbundenes  

 funktionærer og tillidsmænd samt for handelsrejsende, da satserne ikke er  

 betinget af overnatning.
Hvis de handelsrejsende og tillidsmændene  

 overnatter, kan de få godtgørelse eller fradrag efter Ligningsrådets  

 (Finansministeriets) almindelige satser ligesom alle andre, der overnatter på  

 grund af arbejdet.
 De øvrige grupper kan også kun få standardgodtgørelse for rejser med  

 overnatning.
 Skatteministeriets indstilling til Ligningsrådets fremtidige satser er  

 omtalt nedenfor under punkt 4.
Handelsrejsende, der ikke overnatter, vil således ikke kunne få nogen  

 standardgodtgørelse efter reglerne om rejsegodtgørelse m.v., når  

 overgangsperioden er udløbet.
De har i princippet mulighed for at få  

 refunderet deres faktiske udgifter af arbejdsgiverne.
Dette kan imidlertid  

 være vanskeligt i tilfælde, hvor de repræsenterer flere forskellige  

 arbejdsgivere.
I sådanne tilfælde, hvor det kan være vanskeligt at afgøre,  

 hvem der skal betale udgifterne, er der med hensyn til  

befordringsgodtgørelse indført en regel i ligningslovens § 9 B, stk.  

 3, som giver mulighed for at foretage fradrag i stedet for at modtage  

 godtgørelse.
Der kan muligvis blive behov for efter udløbet af  

 overgangsperioden at indføre en lignende ordning med en fradragssats for  

 andre udgifter end befordringsudgifter.
4. De fremtidige standardsatser Skatteministeriet agter at indstille til Ligningsrådet, at der fastsættes  

 almindelige standardsatser, der svarer til Finansministeriets satser ,  

 som også har dannet grundlag for Ligningsrådets nuværende regler.
Det fælles  

 regelsæt skal således ikke medføre, at Finansministeriet ophører med at  

 fastsætte satser.
Finansministeriet fastsætter dagpengesatser, der skal dække måltider samt  

 et restbeløb til småfornødenheder.
Der foretages fradrag i satserne for kost,  

 der modtages vederlagsfrit.
Hvis alle måltider modtages, kan der kun  

 skattefrit udbetales det restbeløb, der skal dække småfornødenheder.
Dette  

 beløb udgør normalt 25 pct. af det fulde dagpengebeløb.
 Adgangen til at modtage et skattefrit nattillæg ophører.
Skatteministeriet agter desuden at indstille til Ligningsrådet, at de  

 almindelige standardsatser skal gælde for alle bortset fra de særlige  

 erhvervsgrupper, der har atypiske forhold eller i forvejen er kompenseret i  

 kraft af andre ordninger.
Disse grupper skal kun kunne anvende en  

 standardsats, hvis der fastsættes en særlig standardsats.
 Sigtet med de ændrede regler er at skabe ensartethed såvel for  

 offentligt ansatte i forhold til privat ansatte som for de respektive  

 faggrupper med rejseaktivitet indbyrdes.
 Reglerne skal tilstræbe at give arbejdsgiverne adgang til at yde de  

 ansatte skattefri godtgørelse for de meromkostninger , der er knyttet  

 til at være på rejse.
 En ligestilling mellem de enkelte faggrupper forudsætter således, at der  

 ved udmålingen af satserne for de skattefri godtgørelser tages hensyn til de  

 forskelle, der afspejler sig i de enkelte faggruppers form for  

 rejseaktivitet.
En forskel består i, at rejsernes varighed varierer.
Når rejsens  

 tidsmæssige udstrækning overstiger en vis længde, må arbejdstageren antages  

 at have muligheder for at etablere sig således, at der ikke kan formodes at  

 være nævneværdige meromkostninger knyttet til udeopholdet.
Dette er  

 baggrunden for forslaget om, at udlandsophold ud over 4 måneder og indenlands  

 ophold udover 2 måneder ikke berettiger til yderligere skattefri  

 godtgørelser, idet opholdet herefter må sidestilles med permanent ophold.
En anden forskel består i de faciliteter, den rejsende er forsynet med  

 under rejsen.
Er den pågældende henvist til hotelophold, vil der således -  

 udover selve udgiften til logi - være særlige meromkostninger knyttet til  

 f.eks. forplejning.
Har den pågældende derimod eksempelvis en lastbil, en  

 campingvogn eller en skurvogn til rådighed, er mulighederne for selv at  

 tilvejebringe billigere forplejningsmuligheder større end ved hotelophold.
Specielt for langturschaufførers vedkommende gælder det således  

dels , at rejserne alene er af relativt kort varighed, hvorfor  

 mulighederne for at etablere sig mere varigt med heraf følgende mindre  

 udgifter ikke eksisterer.
Dels er det et karakteristikum ved  

 chaufførernes rejser, at de har mulighed for ophold m.v. i lastbilen.
Langturschaufførerne vil således ikke være omfattet af reglerne om  

 bortfald af de skattefri godtgørelser ved lange rejseophold.
På den anden  

 side skal der ved fastsættelsen af satsen for godtgørelsen tages hensyn til  

 de muligheder, der er for fortæring og ophold m.v. i lastbilen.
Muligheder  

 som ikke findes for ansatte, der under rejsen opholder sig på hotel.
 Efter de foreliggende oplysninger må det antages, at langturschaufførerne  

 trods disse faciliteter fortsat vil have meromkostninger som følge af rejsen.
Ud fra et samlet skøn, hvor tillige indgår, at den hidtidige sats for  

 langturschauffører ikke har været pristalsreguleret siden 1985, lægges der i  

 forslaget op til, at Ligningsrådet fastsætter godtgørelsens størrelse til 250  

 kr. pr. døgn i udlandet.
Det vil endvidere blive indstillet til  

 Ligningsrådet, at der skal være ensartethed med hensyn til pristalsregulering  

 af de forskellige satser.
 Skatteministeriet vil på dette grundlag indstille følgende satser og  

 nærmere regler til Ligningsrådets vedtagelse:
 Almindelige standardsatser (Finansministeriets satser):
 Kost og småfornødenheder : Finansministeriets satser i det pågældende land  

 (10,50 kr. pr. time 251,70 kr. pr. døgn i Danmark) i højst 2 henholdsvis 4  

 måneder.
 Reduktion for fri kost efter Finansministeriets regler.
 Det er en forudsætning såvel for skattefri godtgørelse som for  

 fradrag, at de pågældende udgifter ikke samtidig afholdes af  

 arbejdsgiveren.
 Ved reduktion af satserne for kost kan der dog gives godtgørelse for den  

 andel, der skal dække småfornødenheder.
For følgende grupper kan de almindelige standardsatser ikke benyttes.
Der  

 kan kun udbetales standardgodtgørelse, hvis de er omfattet af en af de  

 særlige standardsatser:
 Personer, hvis arbejde består i at transportere andre personer, varer  

 eller gods, er påmønstret skibe (herunder fiskefartøjer), arbejder på  

 luftfartøjer, i fartøjer og installationer, der anvendes i tilknytning til  

 efterforskning og udnyttelse af naturforekomster, modtager ydelser efter  

 ligningslovens § 7 r eller § 7 K eller aftjener værnepligt.
 Særlige standardsatser:
Langturschauffører Til dækning af merudgifter uden tidsbegrænsning:
 Ture med kørsel udelukkende i Danmark: 200 kr. pr. døgn.
 Ture med kørsel både i Danmark og i udlandet: 250 kr. pr. døgn.
Turistchauffører Til dækning af merudgifter uden tidsbegrænsning:
 Ture med kørsel udelukkende i Danmark: 75 kr. pr. døgn.
 Ture med kørsel både i Danmark og i udlandet: 150 kr. pr. døgn.
Flyselskabernes flyvende personel Almindelige standardsatser.
I et bilag til lovforslaget er for en række erhvervsgrupper vist en  

 sammenligning mellem de nuværende satser for maksimal skattefri godtgørelse,  

 overgangsreglen og de satser, som efter forslaget vil blive indstillet til  

 Ligningsrådet.
Sammenligningen er foretaget for en rejse på 1 døgn med  

 overnatning i Danmark henholdsvis i Tyskland, samt for en rejse uden  

 overnatning i Danmark med en varighed på 8 timer.
Befordringsgodtgørelse (60-dages reglen) Efter ligningslovens § 9, stk. 5, 2. pkt., kan en arbejdsgiver udbetale  

 skattefri godtgørelse til en lønmodtager for befordringsudgifter, der er  

 omfattet af § 9 B.
Bestemmelsen omfatter bl.a. udgifter til befordring mellem sædvanlig bopæl  

 og arbejdsplads i indtil 60 arbejdsdage jf. § 9 B, stk. 1, litra a.
Det  

 fremgår desuden af § 9 B, stk. 2, at der påbegyndes en ny 60-dages periode,  

 når der er forløbet 60 på hinanden følgende arbejdsdage, efter at  

 lønmodtageren sidst har været på den pågældende arbejdsplads.
Den gældende regel er uden tidsbegrænsning i den forstand, at en  

 lønmodtager, der har modtaget skattefri befordringsgodtgørelse til eller fra  

 en bestemt arbejdsplads i 60 arbejdsdage, uanset hvor lang tid der går, ikke  

 kan få godtgørelse igen, hvis arbejdspladsen besøges med kortere mellemrum  

 end 60 arbejdsdage.
Det kan desuden vare flere år, inden den pågældende  

 sammenlagt har været på den pågældende arbejdsplads i alt 60 arbejdsdage.
I  

 sådanne situationer kan det være nødvendigt at gå meget langt tilbage i tiden  

 for at afgøre, om betingelserne for at udbetale skattefri godtgørelse er til  

 stede.
Det foreslås derfor at ændre reglen, så der kan udbetales skattefri  

 godtgørelse, når lønmodtageren inden for de sidste 24 måneder sammenlagt  

 højst har været 60 arbejdsdage på den pågældende arbejdsplads.
Dette  

 indebærer en administrativ lettelse både for arbejdsgiveren og lønmodtageren,  

 da det kun bliver nødvendigt at gå 2 år tilbage i tiden for at se, om  

 betingelserne er opfyldt.
Provenumæssige konsekvenser Der foreligger ikke dækkende statistiske oplysninger, der gør det muligt  

 at foretage et underbygget skøn over lovforslagets samlede provenumæssige  

 konsekvenser.
De provenumæssige konsekvenser vil i vidt omfang afhænge af  

 hvordan lønmodtagere, der berøres af lovforslaget, samt deres arbejdsgivere  

 evt. vil ændre adfærd.
 Ændringen af 60-dages reglen vedr. erhvervsmæssig befordring, hvorefter  

 der maksimalt skal holdes regnskab med de 60 dage på samme arbejdssted i op  

 til 2 år, er primært begrundet i forenklingshensynet og skønnes ikke at have  

 nævneværdige provenumæssige konsekvenser.
 Provenuskønnene i det følgende er målt i forhold til det gældende regelsæt  

 for 1996, herunder Told- og Skattestyrelsens cirkulære nr. 19 af 31. december  

 1995. De foreslåede overgangsregler indebærer, at den del af  

 provenuvirkningen, der vedrører statsskattelovens § 5 d og særreglerne,  

 udskydes til 1999.
Lovforslagets ændring af rejsebegrebet, således at der fremover kun kan  

 ydes godtgørelse efter Ligningsrådets satser ved rejser af mindst et døgns  

 varighed med overnatning og endvidere højst i op til 2/4 måneder på samme  

 arbejdsplads, medfører en begrænsning af skattefri udbetalinger eller  

 fradrag.
Begrænsningen omfatter en række faggrupper, der varetager arbejde  

 for arbejdsgiveren udenfor den normale arbejdsplads, der ikke nødvendiggør en  

 overnatning eller har en varighed af over 2/4 måneder, og hvor der ikke kan  

 fremvises dokumentation for reelle merudgifter ved arbejdet.
Faggrupperne  

 omfatter eksempelvis arbejdere ved længerevarende anlægsprojekter, montører  

 og andre, der arbejder og rejser under tilsvarende forhold.
 Endvidere ophæves den del af rejsegodtgørelsen, der dækker merudgifter  

 vedr. logi.
 Denne del af lovforslaget skønnes med stor usikkerhed at kunne medføre et  

 umiddelbart merprovenu, der skønnes til i størrelsesordenen 45 mill. kr.  

 årligt.
Afskaffelsen af godtgørelser, der udbetales med hjemmel i  

 statsskattelovens § 5 d vil i første række have betydning for ansatte i DSB  

 og Forsvaret, der har fået udbetalt godtgørelse i form af kørepenge,  

 sejlpenge o.lign.
For disse to grupper skønnes afskaffelsen af  

 statsskattelovens § 5 d umiddelbart at betyde, at godtgørelser svarende til  

 ca. 65 mill. kr. årligt, der ikke modsvares af merudgifter ved rejserne,  

 enten bortfalder eller kommer til beskatning.
Hertil kommer beløb vedr. bl.a.  

 Hjemmeværnet, Beredskabsstyrelsen og folkevalgte i kommunerne m.fl., som det  

 ikke er muligt at skønne nærmere over.
Ligningsrådet har med virkning fra 1. januar 1997 ophævet adgangen til at  

 give skattefri godtgørelser til særlige erhvervsgrupper, der omfatter  

 flypersonale, handelsrejsende, fagforbundenes funktionærer og tillidsfolk  

 samt langturs- og turistchauffører.
Efter lovforslaget gives Ligningsrådet  

 adgang til at fastsætte særlige standardsatser for skattefri godtgørelse for  

 f.eks. langturs- og turistchauffører og flypersonale, i det omfang disse har  

 overnatning i forbindelse med rejsen.
Handelsrejsendes mulighed for skattefri godtgørelse/fradrag efter  

 Ligningsrådets sats på rejsedage, der ikke har omfattet overnatning,  

 bortfalder med forslaget.
Der vil således fremover ved rejser under et døgns  

 varighed alene kunne foretages fradrag for dokumenterede merudgifter.
Danske Sælgere har oplyst, at deres medlemmer skønsmæssigt samlet har  

 været berettigede til godtgørelser/fradrag på i størrelsesordenen ca. 200  

 mill. kr.
Det er vanskeligt at skønne over størrelsen af de fradrag eller  

 godtgørelser for rejser, der ikke modsvares af reelle merudgifter, og som  

 derfor bortfalder med forslaget.
Antagelig vil der være tale om forholdsvis  

 begrænsede beløb, således at merprovenuet fra denne erhvervsgruppe vil være  

 begrænset.
For flypersonale foreslås statens satser for rejser med overnatning  

 anvendt, hvilket vil betyde godtgørelse på niveau med eller lidt under, hvad  

 der kunne opnås efter cirkulæret.
For fagforbundenes funktionærer bortfalder  

 de hidtidige godtgørelser vedr. møder.
Langturschauffører vil få forøget den daglige godtgørelse med 100 kr. i  

 udlandet og med 50 kr. i Danmark.
Turistchaufførers godtgørelse ved rejser  

 med overnatning vil tilsvarende forøges med 70 kr. i udlandet og med 31 kr. i  

 Danmark.
Hvis det forudsættes, at de skattefri godtgørelser er en del af  

 aflønningen, bliver der tale om, at en større del af aflønningen bliver  

 skattefri med provenutab til følge.
For langturs- og turistchauffører set  

 under et skønnes forslaget med stor usikkerhed at medføre et provenutab på  

 ca. 55 mill. kr.
Alt i alt vil lovforslaget fra 1999 umiddelbart medføre et merprovenu, der  

 med meget stor usikkerhed kan skønnes til i størrelsesordenen 45 mill. kr.  

 årligt.
Heraf vedrører ca. halvdelen kommunerne.
Overgangsreglerne medfører dog, at der stort set bliver tale om en  

 udskydelse i to år af den del af merprovenuet, der vedrører statsskattelovens  

 § 5 d og særreglerne.
Forslaget skønnes derfor med stor usikkerhed at medføre  

 et provenutab i 1997 og 1998 på ca. 10 mill. kr.
Heraf vedrører ca. halvdelen  

 kommunerne.
 For finansåret 1997 skønnes forslaget at medføre et provenutab på ca. 5  

 mill. kr.
Erhvervsøkonomiske konsekvenser Lovforslagets tilstræbte forenkling og præcisering af reglerne på området  

 skønnes alt i alt at have gunstige erhvervsøkonomiske konsekvenser.
Dette  

 skyldes bl.a., at der med lovforslaget skabes ensartede regler for offentligt  

 og privat ansatte med hensyn til rejsegodtgørelse m.v., hvilket medfører  

 større gennemskuelighed med hensyn til den reelle aflønning af forskellige  

 erhvervsgrupper.
 Endvidere sikrer lovforslaget, at Ligningsrådet fortsat kan fastlægge  

 nærmere kriterier og standardgodtgørelsessatser for arbejdsområder, hvor  

 merudgifterne ved rejser med overnatning ikke eller kun vanskeligt kan  

 opgøres nøjagtigt.
Miljømæssige konsekvenser og EU-retlige aspekter Lovforslaget har ingen miljømæssige konsekvenser og indeholder ikke  

 EU-retlige aspekter.
Administrative konsekvenser Lovforslaget skønnes ikke at medføre nævneværdige administrative  

 konsekvenser.
Bemærkninger til lovforslagets enkelte bestemmelser Til § 1 Til nr. 1 Efter bestemmelsen i statsskattelovens § 5, litra d, skal dagpenge og  

 rejsegodtgørelser ikke medregnes til indkomsten, når der er tale om udførelse  

 af offentlige hverv, der gør det nødvendigt for den pågældende at tage ophold  

 uden for hjemstedskommunen.
For ansatte i private virksomheder kan der  

 udbetales skattefri rejsegodtgørelse efter reglerne i ligningslovens § 9,  

 stk. 5 -7, efter satser, der fastsættes af Ligningsrådet.
Forslaget medfører,  

 at de særlige regler for personer, der udfører offentligt hverv, bortfalder,  

 således at både offentligt ansatte og ansatte i private virksomheder bliver  

 omfattet af bestemmelserne i ligningslovens § 9, stk. 5 - 7.
Til § 2 Til nr. 1 Der kan være behov for, at Ligningsrådet kan fastsætte standardsatser, som  

 under nærmere betingelser kan anvendes for andre af arbejdet påførte  

 merudgifter end befordringsudgifter og udgifter ved egentlige tjenesterejser.  

 Ændringen medfører, at Ligningsrådet også får hjemmel til at fastsætte  

 sådanne satser for lønmodtagere, der påføres merudgifter, der ikke er  

 omfattet af begreberne befordrings- og rejseudgifter, men - ligesom  

 rejseudgifter - følger af, at arbejdet gør det nødvendigt for lønmodtageren  

 at overnatte på et andet sted, end den sædvanlige bopæl.
Begrebet  

 rejseudgifter omfatter kun de tilfælde, hvor den ansatte udsendes fra et  

 arbejdssted til et andet.
Ændringen giver fortsat Ligningsrådet mulighed for at fastsætte satser og  

 nærmere regler bl. a. for nogle særlige erhvervsgrupper, som uden at være på  

 egentlig rejse har merudgifter, der hidtil efter Ligningsrådets regler har  

 kunnet godtgøres af arbejdsgiveren efter andre satser end rejsesatserne.  

 Bestemmelsen giver desuden Ligningsrådet mulighed for eventuelt at undlade at  

 fastsætte en standardsats for erhvervsgrupper, der i praksis ikke påføres  

 merudgifter af betydning, eller som har så varierende merudgifter, at det  

 ikke er muligt at fastsætte en nogenlunde dækkende generel sats.
Virkningen  

 heraf er i givet fald, at der kun kan opnås dækning for eventuelle  

 merudgifter ved en skattefri refusion fra arbejdsgiveren af de faktiske  

 udgifter, eller de faktiske udgifter kan fradrages ved indkomstopgørelsen.  

 Hvis en erhvervsgruppe har ensartede merudgifter, men udgifterne er mindre  

 eller større end sædvanlige rejseudgifter, kan Ligningsrådet fastsætte  

 standardsatser, der er lavere eller højere end de generelle satser.
 Det er imidlertid Skatteministeriets hensigt at foreslå så få satser og så  

 enkle regler som muligt i indstillingerne til Ligningsrådet.
I Ligningsrådets nuværende anvisning er der foruden for egentlige rejser  

 fastsat standardgodtgørelsessatser for merudgifter i forbindelse med  

 »rejser« og møder, der er så kortvarige, at de ikke gør det  

 nødvendigt at overnatte uden for den sædvanlige bopæl.
Finansministeriet har  

 tidligere også fastsat sådanne satser for tjenesterejser uden overnatning,  

 men er ophørt hermed, idet møder og lignende uden for arbejdsstedet efter  

 nutidens forhold normalt ikke medfører andre merudgifter end  

 transportudgiften.
Denne udgift kan godtgøres ved refusion af de faktiske  

 udgifter eller med standardgodtgørelse efter 60-dages reglen i ligningslovens  

 § 9 B, og eventuelle andre merudgifter kan godtgøres som refusion efter  

 dokumentation af de faktiske udgifter.
 Da det desuden er hensigten med lovforslaget at skabe ligestilling mellem  

 offentligt ansatte og ansatte i private virksomheder, foreslås det, at  

 Ligningsrådets mulighed for at fastsætte standardgodtgørelsessatser også  

 begrænses, så den svarer til Finansministeriets regelsæt, og dermed kun  

 omfatter »rejser« med overnatning uden for den sædvanlige bopæl.
Ved ændringen fastlægges definitionen af rejseudgifter direkte i loven.  

 Definitionen har hidtil kun indirekte været fastlagt i cirkulæret om  

 skattefri rejse- og befordringsgodtgørelse, og praksis har ikke været helt  

 entydig, jf.
Højesterets dom vedrørende en ansat ved Storebæltprojektet af  

 30. august 1996.
 Ved ændringen fastsættes det udtrykkeligt, at en rejse forudsætter, at  

 lønmodtageren skal være udsendt af arbejdsgiveren fra den normale  

 arbejdsplads, og at udsendelsen medfører, at lønmodtageren må overnatte uden  

 for sin sædvanlige bopæl.
Det er desuden ligesom hidtil en betingelse, at udsendelsen er  

 midlertidig.
Hvis det fra starten er klart, at udsendelsen skal være varig,  

 er der ikke tale om en rejse, men om en forflyttelse, ligesom det ophører at  

 være en rejse, hvis udsendelsen senere må anses for varig.
Hensigten med  

 standardsatserne er at give arbejdsgiveren mulighed for uden skattemæssig  

 virkning for lønmodtageren at dække de typiske merudgifter til kost og  

 småfornødenheder, som følger med opholdet på et nyt sted, hvor lønmodtageren  

 ikke kender de nærmere forhold incl. indkøbs- og besparelsesmuligheder.
Et  

 sådant kendskab opnås først efter en periode.
Efter denne periode bliver der normalt ikke tale om merudgifter, idet  

 lønmodtagerens muligheder for at opnå besparelser og mere permanente  

 løsninger må formodes i det væsentlige at svare til de muligheder, man har  

 under varigt ophold.
Det er derfor hensigtsmæssigt i loven at fastlægge en  

 grænse for, hvornår et midlertidigt ophold må anses for så langvarigt, at der  

 efter dette tidspunkt hverken kan udbetales skattefri godtgørelse eller  

 foretages fradrag efter Ligningsrådets satser.
Der er dog også efter dette  

 tidspunkt mulighed for, at arbejdsgiveren skattefrit kan refundere  

 dokumenterede merudgifter, som arbejdet har medført.
Der kan desuden være  

 mulighed for at fratrække de faktiske udgifter eller at tage fradrag for  

 dobbelt husførelse, hvis betingelserne herfor iøvrigt er til stede.
I  

 forslaget fastsættes tidsbegrænsningen til de første 2 måneder, hvis det  

 midlertidige arbejdssted er i Danmark, og de første 4 måneder, hvis  

 arbejdsstedet er i udlandet.
Tidsfristen begynder at løbe fra lovens  

 ikrafttræden den 1. januar 1997. Fristen skal gælde både for de egentlige  

 tjenesterejser og for de tilfælde, hvor lønmodtageren for tiden ikke har  

 andre ansættelsessteder.
 I situationer, hvor der slet ikke udbetales en skattefri godtgørelse eller  

 en mindre godtgørelse end Ligningsrådets satser, medfører forslaget, at der  

 kan foretages fradrag med differencen op til godtgørelsessatsen, hvis  

 lønmodtageren ikke vælger at fratrække de dokumenterede faktiske merudgifter.
Det foreslås endvidere, at der ikke skal fastsættes en godtgørelsessats  

 for udgift til logi.
Egentlige udgifter hertil dækkes normalt efter regning,  

 og godtgørelsessatsen benyttes kun, når udgiften er så lav, at man opnår en  

 højere godtgørelse end udgiften.
Man kan altid få dokumentation, hvis der er  

 en logiudgift, og denne udgift bør dækkes af arbejdsgiveren efter regning.  

 Man opnår dermed, at godtgørelsen kommer til at svare bedre til standarden  

 for det fornødne logi.
Til nr. 2 Ændringsforslaget hænger sammen med forslaget i § 1, nr. 1, idet de  

 bestemmelser, der foreslås ophævet, indeholder en nærmere angivelse af den  

 personkreds, der er omfattet af statsskattelovens § 5, litra d.
Til nr. 3 Efter den gældende regel i lovens § 9 B kan der udbetales skattefri  

 befordringsgodtgørelse i de første 60 dage på en arbejdsplads.
Der kan  

 derefter først påbegyndes en ny 60-dages periode, når der er forløbet en  

 sammenhængende periode på 60 arbejdsdage, hvor lønmodtageren ikke har været  

 på den pågældende arbejdsplads.
I tilfælde, hvor en lønmodtager f. eks. besøger det samme arbejdssted  

 regelmæssigt ca. hver 7. uge, kan der gå mange år, før 60-dages grænsen  

 overskrides.
Det kan således være nødvendigt at gå langt tilbage i tiden for  

 at konstatere, om dette er tilfældet, og om der evt. på et tidspunkt har  

 været en sammenhængende periode på mindst 60 dage på en anden arbejdsplads.
Efter ændringsforslaget kan der udbetales skattefri  

 befordringsgodtgørelse, forudsat at 60-dages perioden ikke overskrides, når  

 der regnes 24 måneder tilbage.
Det bliver således kun nødvendigt at gemme  

 oplysningerne i 2 år for at se, om betingelserne er opfyldt.
Til nr. 4 Ændringsforslaget er en konsekvens af forslaget i § 1, nr. 1, om ophævelse  

 af statskattelovens § 5 d.
Til § 3 Ændringsforslaget er en konsekvens af ændringsforslaget i § 1, nr. 1.  

 Ændringen medfører, at både offentlige og private arbejdsgivere skal foretage  

 indberetning til de statslige told- og skattemyndigheder om beløb, der i  

 forbindelse med udbetaling afA-indkomst ydes til godtgørelse for udgifter,  

 lønmodtageren påføres som følge af arbejdet, uanset om beløbet efter  

 ligningslovens § 9, stk. 5, er skattefrit for modtageren.
Til § 4 Ændringsforslaget er en konsekvens af forslaget i § 1, nr. 1.
Til § 5 Til stk. 1 Det foreslås, at loven skal træde i kraft den 1. januar 1997.
Til stk. 2 For at give arbejdsmarkedets parter mulighed for at indrette sig på de nye  

 regler ved at ændre aftaler om løn- og arbejdsforhold foreslås det endvidere,  

 at Ligningsrådets nugældende regler for særlige erhvervsgrupper i Told- og  

 Skattestyrelsens rejsecirkulære nr. 19 af 31. december 1995 samt ordninger  

 efter statsskattelovens § 5 d skal kunne anvendes i 1997 og 1998 i stedet for  

 de nye regler.
Dette medfører, at ordninger efter statsskattelovens § 5 d,  

 samt Ligningsrådets særregler i rejsecirkulærets punkt 5.1-5.5, som ellers  

 skulle ophæves pr. 1. januar 1997, fortsat kan anvendes i denne periode i  

 stedet for de nye regler.
Skriftlig fremsættelse Skatteministeren (Carsten Koch):
 Herved tillader jeg mig for det høje Ting at fremsætte:
 Forslag til lov om ændring af statsskatteloven, ligningsloven og andre  

 skattelove. (Ændrede regler om skattefri rejsegodtgørelse og ligestilling  

 mellem personer, der udfører offentligt hverv, og ansatte i private  

 virksomheder samt ændring af 60-dages-reglen for  

 befordrings-godtgørelse).
(Lovforslag nr.
L 99).
 Lovforslaget går ud på, at der fra 1. januar 1997 opnås samme regler for  

 skattefri rejsegodtgørelse til personer, der udfører offentligt hverv, som  

 for ansatte i private virksomheder.
Lovforslaget skal desuden give mulighed for en samlet politisk  

 stillingtagen til de fremtidige rejsegodtgørelsesregler, bl.a. for så vidt  

 angår de særlige erhvervsgrupper, som Ligningsrådet hidtil - men efter 1.  

 januar 1997 ikke længere - har fastsat særlige godtgørelsessatser for.
Det  

 drejer sig bl.a. om langturschauffører.
 Der foreslås desuden en udvidelse og præcisering af det hidtidige  

 rejsebegreb, således at det klart kommer til at fremgå af ligningslovens  

 tekst, i hvilke tilfælde Ligningsrådet har mulighed for at fastsætte  

 standardgodtgørelsessatser og nærmere betingelser for udbetalingernes  

 skattefrihed.
Skatteministeriet agter at indstille til Ligningsrådet, at de almindelige  

 standardsatser skal gælde for alle bortset fra de særlige erhvervsgrupper,  

 der har atypiske forhold eller i forvejen er kompenseret i kraft af andre  

 ordninger.
Disse grupper skal kun kunne anvende en standardsats, hvis der af  

 Ligningsrådet fastsættes en særlig standardsats.
 Sigtet med de ændrede regler er at skabe ensartethed såvel for offentligt  

 ansatte i forhold til privat ansatte som for de respektive faggrupper med  

 rejse indbyrdes.
 Reglerne skal tilstræbe, at give arbejdsgiverne adgang til at yde de  

 ansatte skattefri godtgørelse for de meromkostninger, der er knyttet til at  

 være på rejse.
 En ligestilling mellem de enkelte faggrupper forudsætter således, at der  

 ved udmålingen af satserne for de skattefri godtgørelser tages hensyn til de  

 forskelle, der afspejler sig i de enkelte faggruppers form for  

 rejseaktivitet.
For at give arbejdsmarkedets parter mulighed for at indrette sig på de nye  

 regler ved at ændre aftaler om løn- og ansættelsesforhold foreslås en  

 overgangsregel, hvorefter de nuværende særregler for visse  

 lønmodtagergrupper, samt de nuværende regler for offentligt ansatte kan  

 anvendes i 1997 og 1998 i stedet for de nye regler.
Det drejer sig f.eks. om  

 de handelsrejsende, flypersonalet og fagforbundenes funktionærer.
Fra 1. januar 1997 foreslås, at adgangen til at opnå skattefri godtgørelse  

 med standardtakster for rejser uden overnatning ophører, og at skattefri  

 godtgørelse til logi med standardtakster ophører.
Endvidere foreslås der en  

 tidsmæssig begrænsning for, hvor længe der kan udbetales godtgørelse til et  

 arbejde på samme sted.
Der foreslås en tidsbegrænsning på 2 mdr., hvis  

 arbejdsstedet er i Danmark, og 4 mdr., hvis arbejdsstedet er i udlandet.  

 Disse forslag berører dog ikke mulighederne for, at lønmodtageren kan få  

 refunderet sine faktiske merudgifter hos arbejdgiveren eller tage fradrag for  

 dokumenterede merudgifter.
Endelig foreslås en administrativ forenkling for både arbejdsgiveren og  

 lønmodtageren i forbindelse med udbetaling af skattefri  

 befordringsgodtgørelse.
Det er muligt at udbetale skattefri  

 befordringsgodtgørelse vedrørende befordring mellem sædvanlig bopæl og  

 arbejdsplads i indtil 60 arbejdsdage, hvor de 60 dage kan fordele sig over  

 mange år.
Det foreslås fra 1. januar 1997 at ændre reglen, således at der kan  

 udbetales skattefri godtgørelse, når lønmodtageren inden for de sidste 24  

 måneder sammenlagt højst har været 60 arbejdsdage på den pågældende  

 arbejdsplads.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Tingets hurtige og velvillige behandling.
Bilag I.
Maksimale skattefri godtgørelser til fortæring ved rejse med  

 overnatning i Danmark (et døgn) 1) Den skattefri godtgørelse dækker merudgifter vedr. fortæring med 251,70  

 kr. pr. døgn.
De sidste 3 erhvervsgrupper er ved rejser med overnatning  

 omfattet af særreglerne, som Ligningsrådet har ophævet fra 1. januar 1997.  

 Særreglerne har hidtil givet mulighed for godtgørelser til langturschauffører  

 med 150 kr. pr. rejsedag med uafbrudt rejsetid på mindst 20 timer, 44 kr til  

 turistchauffører til dækning af småfornødenheder pr. døgn med overnatning og  

 flypersonalet har hidtil haft mulighed for at anvende den almindelige sats  

 ved rejse i Danmark med overnatning.
 2) Efter den foreslåede overgangsregel kan erhvervsgrupper omfattet af  

 særreglerne vælge fortsat at anvende disse regler i 1997 og 1998. Stiplet  

 linie indikerer, at der ikke er tale om en overgangsordning.
 3) Efter forslaget kan der alene opnås en godtgørelse for fortæring i de  

 første 2 måneder på den samme arbejdsplads.
II.
Maksimale skattefri godtgørelser til fortæring ved rejse med  

 overnatning i Tyskland (et døgn) 4) Den skattefri godtgørelse dækker merudgifter vedr. fortæring med 110 DM  

 pr. døgn (420 kr.). De sidste 3 erhvervsgrupper er ved rejser med overnatning  

 omfattet af særreglerne, som Ligningsrådet har ophævet fra 1. januar 1997.  

 Særreglerne har hidtil givet mulighed for godtgørelser til  

 langturschauffører/eksportchauffører med 150 kr. pr. rejsedag med uafbrudt  

 rejsetid på mindst 20 timer, 80 kr. til turistchauffører til dækning af  

 småfornødenheder pr. døgn med overnatning, flypersonalet har haft mulighed  

 for at anvende Ligningsrådets 1988-satser for det pågældende land med tillæg  

 af 30 pct. ved rejse i udlandet med overnatning, svarende til 130 DM pr. døgn  

 (496 kr.) vedr. fortæring.
 5) Efter den foreslåede overgangsregel kan erhvervsgrupper omfattet af  

 særreglerne vælge fortsat at anvende disse regler i 1997 og 1998. Stiplet  

 linie indikerer, at der ikke er tale om en overgangsordning.
 6) Efter forslaget kan der alene opnås en godtgørelse for fortæring i de  

 første 4 måneder på den samme arbejdsplads.
III.
Maksimale skattefri godtgørelser ved rejse uden overnatning i  

 Danmark (varighed 8 timer) 7) Den skattefri godtgørelse dækker merudgifter vedr. fortæring med 1/24  

 del af døgnsatsen, dvs. med 10,15 kr. pr. time.
Skattefriheden efter  

 Ligningsrådets satser er betinget af, at rejsen har en varighed af mindst 5  

 timer og strækker sig udover 8 km fra arbejdsstedet.
Efter statens regler  

 udbetales der normalt ikke godtgørelse for rejser uden overnatning.  

 Særreglerne vedr. fagforbundenes funktionærer og tillidsmænd har givet  

 mulighed for udbetaling af 75 kr. ved møder under 4 timer mindst 8 km fra  

 arbejdsstedet, og med 150 kr. ved møder over 4 timer mindst 8 km fra  

 arbejdsstedet.
For handelsrejsende har der været mulighed for udbetaling af  

 50 kr. pr. rejsedag med mindst 100 km kørsel, når den pågældende har mindst  

 100 af disse rejsedage om året, og flypersonalet har haft mulighed for at  

 anvende den almindelige sats ved rejse i Danmark.
Stiplet linie indikerer, at  

 der enten ikke udbetales godtgørelse, eller der ikke er fastsat særlige  

 satser for en sådan.
 8) Efter den foreslåede overgangsregel kan erhvervsgrupper omfattet af  

 særreglerne vælge fortsat at anvende disse regler i 1997 og 1998. Stiplet  

 linie indikerer, at der ikke er tale om en overgangsordning.
9) Stiplet linie indikerer, at der efter forslaget alene bliver mulighed  

 for, at Ligningsrådet kan fastsætte satser for skattefri godtgørelse for  

 rejser med overnatning.
Udgifter ved rejser uden overnatning kan alene  

 godtgøres efter regning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 149 af 10. april 1922 om indkomst- og formueskat til staten  

 (statsskatteloven), som ændret senest ved § 8 i lov nr. 427 af 14. juni 1995,  

 foretages følgende ændring:
 1. § 5, litra d , ophæves.
 § 5. Til indkomst henregnes ikke:
- - - d.
Dagpenge og Rejsegodtgørelse, begge Dele under Udførelse af offentlige  

 Hverv der gør det nødvendigt for den pågældende at tage Ophold udenfor hans  

 Hjemstedskommune; e. - - - § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 1 i lov nr. 488 af 12. juni 1996, foretages følgende  

 ændringer:
 1. § 9, stk. 5, affattes således:
»Stk. 5. Godtgørelse, der udbetales af arbejdsgiveren, for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller for rejseudgifter eller andre merudgifter, der  

 påføres lønmodtageren, fordi lønmodtageren på grund af afstanden mellem bopæl  

 og et midlertidigt arbejdssted ikke har mulighed for at overnatte på sin  

 sædvanlige bopæl, såfremt godtgørelsen ikke overstiger satser, der fastsættes  

 af Ligningsrådet.
Ved rejseudgifter forstås merudgifter, der påføres  

 lønmodtageren, fordi arbejdsgiveren midlertidigt udsender den pågældende til  

 et andet arbejdssted end lønmodtagerens sædvanlige arbejdsplads, når dette  

 medfører, at lønmodtageren ikke har mulighed for at overnatte på sin  

 sædvanlige bopæl.
Med hensyn til anvendelsen af Ligningsrådets standardsatser  

 kan et arbejdssted højst anses for midlertidigt i de første 2 måneder, hvis  

 arbejdsstedet er i Danmark, og de første 4 måneder, hvis det er i udlandet.  

 Ligningsrådet kan fastsætte nærmere regler og særlige satser for forskellige  

 erhvervsgrupper.
Udbetaler arbejdsgiveren ikke hel eller delvis skattefri  

 godtgørelse, kan fradrag for befordring som nævnt i § 9 B foretages efter § 9  

 C.
Godtgørelsen skal medregnes ved indkomstopgørelsen, hvis den fragår i en  

 forud aftalt bruttoløn.
Ligningsrådet kan ikke fastsætte godtgørelsessatser  

 for udgifter til logi.
Rejseudgifter eller andre merudgifter kan ikke  

 fradrages ved indkomstopgørelsen, i det omfang de er godtgjort efter 2.  

 pkt.«.
§ 9. - - - Stk. 5. Godtgørelse, der udbetales af arbejdsgiveren, for  

 udgifter, lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller for rejseudgifter, såfremt godtgørelsen ikke  

 overstiger satser, der fastsættes af Ligningsrådet.
Udbetaler arbejdsgiveren  

 ikke hel eller delvis skattefri godtgørelse, kan fradrag for befordring som  

 nævnt i § 9 B foretages efter § 9 C.
Godtgørelsen skal medregnes ved  

 indkomstopgørelsen, hvis den fragår i en forud aftalt bruttoløn.  

 Rejseudgifter kan ikke fradrages ved indkomstopgørelsen i det omfang, de er  

 godtgjort efter 2. pkt.
Stk. 6. - - - 2. § 9, stk. 8 og 9, ophæves.
 Stk. 10 bliver herefter stk. 8.
§ 9. - - - Stk. 8. Ved opgørelsen af den skattepligtige indkomst medregnes  

 ikke dagpenge og rejsegodtgørelser, der udbetales i forbindelse med  

 udførelsen af offentligt hverv, der gør det nødvendigt for den skattepligtige  

 at tage ophold uden for hjemstedskommunen, jf. statsskattelovens § 5, litra  

 d.
Statsskattelovens § 5, litra d, anvendes dog kun på udbetalinger fra  

 staten, danske kommuner og De Europæiske Fællesskaber.
Stk. 9. Reglerne i stk. 8 anvendes tillige på dagpenge og  

 rejsegodtgørelser, som Kommunernes Landsforening eller Amtsrådsforeningen i  

 Danmark udbetaler til bestyrelsesmedlemmer for udførelse af deres hverv som  

 bestyrelsesmedlemmer i disse foreninger.
Disse dagpenge og rejsegodtgørelser  

 kan dog ikke overstige beløb, som bestyrelsesmedlemmet har krav på for  

 tilsvarende hverv som kommunalbestyrelsesmedlem eller amtsrådsmedlem.
Stk. 10. - - - 3. I § 9 B, stk. 1, litra a , indsættes efter  

 »arbejdsdage«: »inden for de forudgående 24 måneder«.
§ 9 B.
Følgende udgifter til befordring til og fra en arbejdsplads  

 kan fradrages ved opgørelsen af den skattepligtige indkomst:
a) Befordring mellem sædvanlig bopæl og arbejdsplads i indtil 60  

 arbejdsdage, b) befordring mellem arbejdspladser og c) befordring inden for samme arbejdsplads.
 Stk. 2. Når der er forløbet 60 på hinanden følgende arbejdsdage,  

 siden den pågældende sidst har været på en arbejdsplads som nævnt i stk. 1,  

 litra a, påbegyndes en ny 60-dages-periode.
Stk. 3. Uanset § 9, stk. 1, sidste pkt., kan lønmodtagere fradrage  

 befordringsudgifter som nævnt i stk. 1, hvis de i forbindelse med  

 kundeopsøgende aktiviteter har befordring, der vedrører flere arbejdsgivere  

 på en gang.
Fradrag er betinget af, at samtlige befordringsgodtgørelser efter  

 § 9, stk. 5, medregnes ved indkomstopgørelsen.
- - - 4. I § 33 A, stk. 2 , ændres »§ 9, stk. 8, eller  

 statsskattelovens § 5, litra d« til: »eller § 9, stk. 5«.
§ 33 A.
Har en person, der er skattepligtig efter  

 kildeskattelovens § 1, under ophold uden for riget i mindst 6 måneder uden  

 andre afbrydelser af opholdet end nødvendigt arbejde her i riget i direkte  

 forbindelse med udlandsopholdet, ferie eller lignende af en sammenlagt  

 varighed på højst 42 dage, erhvervet lønindkomst ved personligt arbejde i  

 tjenesteforhold, nedsættes den samlede indkomstskat med det beløb, der  

 forholdsmæssigt falder på den udenlandske indkomst.
Nedsættelsen omfatter  

 ikke den del af lønindkomsten, der kan henføres til arbejde her i landet.
Ved  

 opgørelsen af den nævnte 6-måneders-periode anses ophold om bord på et dansk  

 skib, der er registreret i Dansk Internationalt Skibsregister, jf. § 33 C,  

 for at være ophold uden for riget.
 Stk. 2. Stk. 1 finder ikke anvendelse for lønindkomst ved tjeneste  

 uden for riget for den danske stat eller anden dansk offentlig myndighed,  

 såfremt erhververen af den nævnte lønindkomst modtager ydelser efter § 7,  

 litra r, § 9, stk. 8, eller statsskattelovens § 5, litra d.
Stk. 3. Har en dobbeltbeskatningsoverenskomst for en person, der  

 ikke er udsendt af den danske stat eller en anden offentlig myndighed,  

 tillagt Danmark beskatningsretten til indkomsten, nedsættes den samlede  

 indkomstskat med halvdelen af det beløb, der forholdsmæssigt falder på den  

 udenlandske indkomst.
Tilsvarende gælder for personer udsendt til udførelse  

 af systemeksport for den danske stat eller anden dansk offentlig myndighed.
- - - § 3 I skattekontrolloven, jf. lovbekendtgørelse nr. 61 af 8. februar 1996, som  

 ændret senest ved § 9 i lov nr. 399 af 22. maj 1996, foretages følgende  

 ændring:
 1. I § 7, stk. 1, nr. 1 , udgår: »uden for området for  

 statsskattelovens § 5 d«.
 § 7. Enhver, der i det foregående år i sin virksomhed har  

 foretaget udbetaling eller godskrivning af de i nr. 1-3 nævnte beløb, skal  

 til brug ved skatteligningen og skatteberegningen hvert år uden opfordring  

 give oplysning om beløbene til de statslige told- og skattemyndigheder.  

 Oplysning skal gives om:
1) Løn, gratiale, provision og andet vederlag for personligt arbejde i  

 tjenesteforhold, der efter kildeskattelovens § 43, stk. 1, er A-indkomst for  

 modtageren.
Endvidere skal oplysning gives om beløb, der uden for området af  

 statsskattelovens § 5 d ydes til godtgørelse for udgifter, lønmodtageren  

 påføres som følge af arbejdet, uanset om beløbet efter ligningslovens § 9,  

 stk. 5, er skattefrit for modtageren.
 2) Beløb, der efter skatteministerens bestemmelse i medfør af  

 kildeskattelovens § 43, stk. 2, skal henregnes til A-indkomst for modtageren.
 3) Beløb, som efter deres art er omfattet af nr. 1, når modtageren af  

 beløbet ikke er skattepligtig her i landet, jf. kildeskattelovens §§ 1 og 2.
 Stk. 2. Ved indberetning af beløb, der er nævnt i stk. 1, skal  

 følgende oplyses:
1) størrelsen af den samlede udbetaling eller godskrivning, 2) størrelsen af den samlede indeholdte A-skat, 3) størrelsen af den samlede udbetaling eller godskrivning vedrørende den  

 enkelte modtager, 4) størrelsen af den samlede indeholdte A-skat vedrørende den enkelte  

 modtager, 5) modtagerens navn, adresse, CPR-nr. eller SE-nr. samt eventuelle andre  

 oplysninger, der er nødvendige til identifikation af modtageren, 6) i hvilket omfang og i hvilke perioder modtageren har erhvervet  

 lønindtægt om bord på et dansk skib i udenrigsfart henholdsvis nærfart, jf. §  

 2 i lov om særlige fradrag til sømænd m.v.
- - - § 4 I lov om indskud på etableringskonto, jf. lovbekendtgørelse nr. 921 af 2.  

 december 1993, som ændret senest ved § 1 i lov nr. 914 af 8. december 1993,  

 foretages følgende ændring:
 1. I § 3, stk. 1, 2. pkt. , ændres: »bestemmelserne i  

 statsskattelovens § 5 d og« til: »bestemmelsen i«.
§ 3. Indskuddet for et indskudsår skal udgøre mindst 5.000 kr. og  

 kan højst udgøre 25 pct. af indskyderens nettolønindtægt i indkomståret, dog  

 kan der altid indskydes 50.000 kr. af nettolønindtægten.
Til lønindtægten  

 henregnes kontant løn med tillæg af den skattemæssige værdi af frit ophold og  

 andre goder, som lønmodtageren har oppebåret i kraft af arbejdsforholdet,  

 samt beløb, der af arbejdsgiveren er udbetalt som godtgørelse for udgifter,  

 der påføres lønmodtageren som følge af arbejdet, herunder udgifter til rejse,  

 ophold og fortæring under rejser bortset fra beløb, der omfattes af  

 bestemmelserne i statsskattelovens § 5 d og ligningslovens § 9, stk. 5, 2.  

 pkt.
Ved beregningen af nettolønindtægten foretages fradrag efter  

 ligningslovens §§ 9-9 D.
 Stk. 2. Forskudsafskrivning på et kontraheret skib i medfør af  

 bestemmelsen i § 14 i lov om skattemæssige afskrivninger m.v. formindsker det  

 indskud, som den skattepligtige kan foretage for det pågældende indskudsår  

 med forskudsafskrivningens beløb.
- - - Efter 2. behandling den 10. december 1996 § 1 I lov nr. 149 af 10. april 1922 om indkomst- og formueskat til staten  

 (statsskatteloven), som ændret senest ved § 8 i lov nr. 427 af 14. juni 1995,  

 foretages følgende ændring:
 1. § 5, litra d , ophæves.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 1 i lov nr. 488 af 12. juni 1996, foretages følgende  

 ændringer:
 1. § 9, stk. 5, affattes således:
»Stk. 5. Godtgørelse, der udbetales af arbejdsgiveren, for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der fastsættes af  

 Ligningsrådet.
Ved rejseudgifter forstås merudgifter, der påføres  

 lønmodtageren, fordi arbejdsgiveren midlertidigt udsender den pågældende til  

 et andet arbejdssted end lønmodtagerens sædvanlige arbejdsplads, når dette  

 medfører, at lønmodtageren ikke har mulighed for at overnatte på sin  

 sædvanlige bopæl.
Med hensyn til anvendelsen af Ligningsrådets standardsatser  

 kan et arbejdssted højst anses for midlertidigt i de første 2 måneder, hvis  

 arbejdsstedet er i Danmark, og de første 4 måneder, hvis det er i udlandet.  

 Ligningsrådet kan fastsætte nærmere regler og særlige satser for forskellige  

 erhvervsgrupper.
Udbetaler arbejdsgiveren ikke helt eller delvis skattefri  

 godtgørelse, kan fradrag for befordring som nævnt i § 9 B foretages efter § 9  

 C.
Godtgørelsen skal medregnes ved indkomstopgørelsen, hvis den fragår i en  

 forud aftalt bruttoløn.
Ligningsrådet kan ikke fastsætte godtgørelsessatser  

 for udgifter til logi.
Rejseudgifter eller andre merudgifter kan ikke  

 fradrages ved indkomstopgørelsen, i det omfang de er godtgjort efter 2.  

 pkt.« 2. § 9, stk. 8 og 9, ophæves.
 Stk. 10 bliver herefter stk. 8.
 3. I § 9 B, stk. 1, litra a , indsættes efter  

 »arbejdsdage«: »inden for de forudgående 24 måneder«.
 4. I § 33 A, stk. 2 , ændres »§ 9, stk. 8, eller  

 statsskattelovens § 5, litra d« til: »eller § 9, stk. 5«.
§ 3 I skattekontrolloven, jf. lovbekendtgørelse nr. 61 af 8. februar 1996, som  

 ændret senest ved § 9 i lov nr. 399 af 22. maj 1996, foretages følgende  

 ændring:
 1. I § 7, stk. 1, nr. 1 , udgår »uden for området for  

 statsskattelovens § 5 d«.
§ 4 I lov om indskud på etableringskonto, jf. lovbekendtgørelse nr. 921 af 2.  

 december 1993, som ændret ved § 1 i lov nr. 914 af 8. december 1993,  

 foretages følgende ændring:
 1. I § 3, stk. 1, 2. pkt. , ændres »bestemmelserne i  

 statsskattelovens § 5 d og« til: »bestemmelsen i«.
§ 5 Stk. 1. Loven træder i kraft den 1. januar 1997.
 Stk. 2. Reglerne i statsskattelovens § 5 d, jf. ligningslovens §  

 9, stk. 8 og 9, samt de særregler for bestemte erhvervsgrupper, der er  

 fastsat af Ligningsrådet i Told- og Skattestyrelsens cirkulære nr. 220 af 31.  

 december 1995 under punkt 5.1-5.5 med virkning indtil 1. januar 1997, jf.  

 punkt 6.3, kan dog anvendes til og med 31. marts 1999 i stedet for de regler,  

 der fastsættes af Ligningsrådet i medfør af ligningsloven som ændret ved  

 denne lov.
Stk. 3. De i ligningslovens § 9, stk. 5, 4. pkt., som affattet ved  

 denne lovs § 2, nr. 1, nævnte frister for, at et arbejdssted anses som  

 midlertidigt, på 2 måneder, hvis arbejdsstedet er i Danmark, og på 4 måneder,  

 hvis arbejdsstedet er i udlandet, løber først fra 1. april 1999.  

 Ligningsrådet kan uanset bestemmelsen i ligningslovens § 9, stk. 5, 3. pkt.,  

 som affattet ved denne lovs § 2, nr. 1, fastsætte godtgørelsessatser for  

 rejser uden overnatning og uanset bestemmelsen i ligningslovens § 9, stk. 5,  

 8. pkt., som affattet ved denne lovs § 2, nr. 1, fastsætte godtgørelsessatser  

 for logi gældende til og med 31. marts 1999. Det er en betingelse for, at der  

 kan udbetales skattefri godtgørelse for en rejse uden overnatning, at rejsen  

 har en varighed af mindst 5 timer og strækker sig ud over 8 km fra  

 arbejdsstedet.
Desuden gælder betingelserne i cirkulære nr. 220 af 31.  

 december 1995 for sådanne rejser.
 Stk. 4. § 2, nr. 4, samt §§ 3 og 4 har ikke virkning for  

 godtgørelser, der ydes i medfør af bestemmelsen i stk. 2.
