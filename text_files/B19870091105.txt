 I medfør af lov nr. 131 af 13. april 1954 om udførsel og indførsel af  

 levende dyr m.v. fastsættes herved følgende bestemmelser.
Autorisation af dyrlæger § 1.  De af Landbrugsministeriets autoriserede  

 dyrlæger skal selv udføre det dem i autorisationen pålagte arbejde, medmindre  

 dette er så omfattende, at de ikke alene kan bestride det.
I så fald skal de  

 gøre indberetning til Veterinærdirektoratet, hvorefter Landbrugsministeriet  

 efter Veterinærdirektoratets indstilling godkender en dyrlæge som fast  

 assistent for vedkommende autoriserede dyrlæge.
Assistentens betalingsvilkår  

 skal godkendes af Landbrugsministeriet.
 Stk. 2.  Såfremt en autoriseret dyrlæge på grund af  

 sygdom, bortrejse eller lignende er nødsaget til midlertidig at antage en  

 dyrlæge som stedfortræder, skal denne såvel som hans betalingsvilkår  

 godkendes af Veterinærdirektoratet.
Sundhedseftersyn § 2.  Sundhedseftersynet skal foregå inden solnedgang  

 og må ikke foretages i jernbanevogn eller under skibsdæk.
Såfremt  

 sundhedseftersynet på grund af særlige forhold kun kan foregå efter  

 solnedgang, vil Landbrugsministeret på derom gennem Veterinærdirektoratet  

 fremsat indstilling undtagelsesvis på nærmere angivne betingelser meddele  

 sådan tilladelse.
Heste § 3.  Ved sundhedseftersyn af heste skal opmærkomheden  

 særlig rettes på den mulige forekomst af symptomer, der kunne tyde på snive,  

 epizootisk lymfangitis, infektiøs anæmi eller skab, og der skal derfor  

 foretages en omhyggelig undersøgelse af øjets, mundens og næsens slimhinder,  

 af hovedets lymfekirtler samt en beføling af hele kroppens overflade.
Enhver  

 hest skal endvidere bevæges i hurtigt trav, hvorefter dens puls skal  

 undersøges.
I tilfælde af skab skal dyrlægen forholde sig som i § 14 i  

 bekendtgørelse nr. 151 af 12. april 1924 og i § 10 i nærværende  

 bekendtgørelse nærmere foreskrevet, og veterinærpolitiet bestemmer i sådan  

 tilfælde, hvorvidt hele sendingen eller dele af den skal underkastes  

 desinficerende behandling før udleveringen.
 Stk. 2.  Ved påbudt desinficerende behandling af de i en  

 sending værende heste kan det i anledning af undersøgelsen for snive fornødne  

 karantæneophold forlænges med et døgn.
Stk. 3.  Frembyder nogen hest, der efter at være landsat  

 eller ført ind over landets grænse ikke kan tilbagevises, symptomer på snive,  

 epizootisk lymfangitis (knuder, abscesser, lymfekarstrenge el. l.), eller på  

 infektiøs anæmi (blege slimhinder, blødninger på slimhinderne, ødemer,  

 træthed, uregelmæssig hjerteaktion), skal dette uopholdelig indberettes til  

 Veterinærdirektoratet.
Forefindes symptomer på skab, skal diagnosen søges  

 bekræftet gennem mikroskopisk undersøgelse af skorper fra de syge hudpartier.
§ 4.  Under det anordnede karantæneophold, jf. § 12 i  

 bekendtgørelse nr. 151 af 12. april 1924 skal hver hest forsynes med et mærke  

 efter nærmere bestemmelse af Veterinærdirektorat.
Dyrlægen skal udtage en  

 blodprøve, der skal indsendes til Veterinærdirektoratet, samt derefter  

 foretage malleinprøve, som regel foreløbig en øjenprøve.
Blodprøven skal  

 tages fra halen efter forudgående desinfektion (f. eks. jodpensling) af huden  

 ved hjælp af en sædvanlig skarp kanyle, der umiddelbart før anvendelsen skal  

 steriliseres ved kogning.
Efter udtagelsen af hver blodprøve skal kanylen  

 omhyggelig udskylles med koldt og derefter med kogende vand. (Udskylning med  

 karbol- eller lysolvand er ikke tilstrækkelig til at hindre overførelse af  

 infektiøs anæmi). Blodprøven skal opsamles direkte i et sterilt glas, der  

 udleveres fra Veterinærdirektoratet.
 Stk. 2.  Efter udtagelsen af blodprøven skal glasset  

 forsynes med et nummer svarende til den pågældene hests nummer under  

 karantæneopholdet og indsendes med første post til Veterinærdirektoratet.
§ 5.  Efter blodprøvens udtagelse skal dyrlægen  

 foretage mallein-øjenprøve.
Til prøven anvendes en malleinopløsning (1:1),  

 der udleveres fra Veterinærdirektoratet.
Af opløsningen dryppes nogle dråber  

 i konjunktivalsækken.
Undersøgelse af øjets tilstand skal foretages  

 henholsvis ca. 8 timer, ca. 12 timer og ca. 18 timer efter  

 malleininddrypningen.
Forinden undersøgelsen er tilendebragt, må kun dyrlægen  

 og den af ham antagne medhjælper have adgang til karantænelokalet.
Er  

 udfaldet tvivlsomt, skal dette indberettes til Veterinærdirektoratet.
I  

 sådanne tilfælde såvel som hvis udfaldet af den på Veterinærdirektoratets  

 laboratorium foretagne undersøgelse af den indsendte blodprøve giver et  

 tvivlsomt resultat, vil dyrlægen fra Veterinærdirektoratet få anvisning på at  

 foretage en subkutan malleinprøve og samtidig få den dertil fornødne  

 malleinopløsning tilsendt (dosis pr. hest 5 cm3). Der skal foretages  

 temperaturmåling umiddelbart før malleininjektionen, og regelmæssige målinger  

 med 2-3 timers mellemrum skal derefter foretages, første gang ca. 12 timer  

 efter injektionen.
Såfremt hesten viser utvivlsom reaktion (temperatur over  

 40 grader) i løbet af de første 24 timer, er det ikke nødvendigt at fortsætte  

 målingerne udover denne tid.
Hvis den viser en ringe, eller ingen  

 temperaturstigning i de første 24 timer, skal temperaturmålingerne fortsættes  

 endnu i 12 timer.
Temperaturlisten skal uopholdelig insendes til  

 Veterinærdirektoratet.
§ 6.  Henhører hesten til en sending, i hvilken snive  

 eller anden ondartet smitsom sygdom er påvist under karantæneopholdet,  

 træffer Veterinærdirektoratet afgørelse om, hvorledes der skal forholdes med  

 sendingen, jf. §§ 12 og 13 i bekendtgørelse nr. 151 af 12. april 1924.  

 Udviser hesten ikke reaktion ved malleinprøven, og giver undersøgelsen af den  

 indsendte blodprøve ikke anledning til formodning om smitsom sygdoms  

 tilstedeværelse, skal hesten frigives.
Såfremt hesten frigives, skal dyrlægen  

 henlede ejerens opmærkomhed på, at han er pligtig til ved dens afhændelse  

 nøjagtig at optegne køberens navn og adresse, og til at gøre denne opmærkom  

 på, at den samme pligt påhviler ham.
Kvæg, får, geder og svin § 7.  Inden udlosning af kvæg, får og geder  

 påbegyndes, skal dyrlægen foretage et foreløbigt eftersyn af hele sendingen  

 til konstatering af, om der forefindes døde, øjensynligt syge eller  

 mistænkelige dyr i denne, jf. § 11 i bekendtgørelse nr. 151 af 12. april 1924  

 om indførsel af husdyr og rå produkter af disse m.m.
Ved sundhedseftersyn af  

 kvæg, får og geder - der for kvægs vedkommende lettest foregår på den måde,  

 at dyrlægens medhjælper med højre eller venstre hånds fingre tager fat i  

 dyrets næse, så at dyrlægen ved at stikke en hånd ind fra hver side bekvemt  

 kan åbne munden og tage tungen frem - skal munden åbnes godt og tungen  

 trækkes godt frem, først til den ene side og derefter til den anden side.  

 Tungen, underlæbens indside, tandkødet, gummen, ganen og kindernes indside  

 skal efterses.
Dyrlægen skal se hvert dyr i bevægelse.
Hvert dyr, der halter  

 eller viser ømmelig gang, eller hos hvilket der iagttages sår eller hævelse  

 ved klovene, eller som fremviser løsnet klovhorn, skal nøje undersøges, og de  

 pågældende ben skal løftes op og klovene, klovspalterne og den omliggende hud  

 nøje efterses.
Sundhedseftersynet af svin skal foregå således, at dyrene  

 enkeltvis passerer forbi dyrlægen.
Ethvert svin, der frembyder sår på trynen,  

 halter, bløder ved klovene, eller som viser tegn på nogen sygdom, skal nøje  

 undersøges.
Med hensyn til afvisning af en sending af kvæg, får, geder eller  

 svin eller af en del af en sådan vil dyrlægen have at følge de i § 11 i  

 bekendtgørelse nr. 151 af 12. august 1924 givne forskrifter.
 § 8.  Hvis indførselen af kvæg, får, geder og svin  

 sker i henhold til særlig tilladelse fra Landbrugsministeriet, skal  

 veterinærpolitiet, inden sundhedseftersynet foretages, overbevise sig om, at  

 de som betingelse for indførselen krævede attestationer er til stede og  

 behørigt affattede.
 Stk. 2.  Forsåvidt det indførte kvæg er bestemt til  

 slagtning, påhviler det veterinærpolitiet at sørge for, at indførselen  

 foregår i overensstemmelse med de til enhver tid gældende regler, herunder at  

 påse dyrenes overførsel til og slagtning på et offentligt eller af  

 Landbrugsministeriet godkendt slagtehus.
 Stk. 3.  Forsåvidt det indførte kvæg ikke er bestemt til  

 slagtning, skal veterinærpolitiet drage omsorg for, at dyrene anbringes i  

 karantæne.
 Stk. 4.  Tuberkulinprøve skal foretages efter de til  

 enhver tid gældende regler.
Hunde § 9.  Ved sundhedseftersyn af hunde skal undersøgelen  

 særligt være rettet på den mulige tilstedeværelse af hundegalskab, skab eller  

 hårsækmider.
Hunde, der er angrebne af eller må mistænkes for at lide af  

 disse sygdomme, skal afvises eller nedslås, jf. § 11 i bekendtgørelse nr. 151  

 af 12. april 1924.
Stk. 2.  Dyrlægen skal, inden sundhedseftersynet  

 foretages, ovebevise sig om, at de som betingelse for indførselen krævede  

 attestationer er til stede og i behørig form.
Er dette ikke tilfældet, eller  

 foreligger der ved hundens ankomst ikke den nødvendige særlige  

 indførselstilladelse, skal dyrlægen afvise hunden, med mindre han fra  

 Veterinærdirektoratet har fået særlig tilladelse til midlertidig at anbringe  

 sådanne hunde i et af samme myndighed godkendt karantænelokale, indtil  

 Landbrugsministeriets afgørelse foreligger med hensyn til, om hunden skal  

 afvises eller ej.
Almindelige bestemmelser § 10.  Såfremt et dyr befindes at lide af en smitsom  

 sygdom eller mistænkes herfor, beror det dels på sygdommens natur dels på den  

 større eller mindre fare for smittes udbredelse til andre dyr i sendingen, om  

 hele sendingen eller en del af denne skal afvises eller eventuelt nedslås.
De  

 enkelte dyr, som har været særlig udsatte for smitte fra det syge dyr, skal  

 dog altid afvises eventuelt nedslås, eller, såfremt der på indførselstedet  

 findes et dertil egnet lokale, hensættes til observation indtil udløbet af  

 den pågældende sygdoms inkubationstid.
 Stk. 2.  Foreligger der tilfælde af ondartet smitsom  

 sygdom, skal dyrlægen uopholdelig søge telefonisk forbindelse med  

 kredsdyrlægen eller med Veterinærdirektoratet, der da træffer afgørelsen.  

 Opnås forbindelsen ikke og kan afgørelsen ikke udsættes, må dyrlægen selv  

 træffe denne.
 Stk. 3.  I tilfælde af kvægpest, mund- og klovesyge,  

 fårekopper og svinedifteritis skal hele sendingen afvises.  

 Veterinærdirektoratet skal uopholdeligt underrettes om det passerede.
§ 11.  Findes der selvdøde eller dræbte dyr eller dele  

 af sådanne i en sending, jf. § 11, stk. 3, i bekendtgørelse nr. 151 af 12.  

 april 1924 påhviler det dyrlægen dels ved egen undersøgelse af disse, dels  

 ved at indhente oplysninger at søge grunden til dyrenes død konstateret.
Er  

 der under rejsen blevet fjernet dyr fra sendingen, skal grunden hertil  

 ligeledes søges oplyst.
 Stk. 2.  Er kun en del af en med skib ankommen sending  

 bestemt til indførsel her til landet, medens den øvrige del skal  

 viderebefordres til udlandet, skal veterinærpolitiet, når sådant efter  

 omstændighederne må anses nødvendigt, uden vederlag også underkaste  

 sidstnævnte del af ladningen sundhedseftersyn, forinden de til indførsel her  

 til landet bestemte dyr må indføres.
 Stk. 3.  Medbringer et skib, der ankommer fra udlandet,  

 husdyr bestemte til forskellige danske havne, skal undersøgelsen af samtlige  

 klovbærende dyr og heste foregå på det sted, hvor den første udlosning af den  

 pågældende dyreart foregår, og dyrlægen skal medgive skibets fører en  

 erklæring om, at sundhedseftersynet af de tilbageblevne dyr har fundet sted.
 § 12.  Forsåvidt der ikke forefindes et af staten  

 godkendt karantænelokale, påhviler det veterinærpolitiet i foreliggende  

 tilfælde at godkende et sådant, der skal tilvejebringes af importøren.  

 Godkendelsen må kun gives, når lokalet er tilstrækkelig lyst og kan holdes  

 aflåst, afløbsforholdene er tilfredsstillende, de i lokalet anbragte dyr kan  

 holdes fuldstændig afsondret fra andre dyr, og rensning og desinfektion kan  

 gennemføres uden større vanskelighed.
 § 13.  Finder dyrlægen, at noget til indførsel bestemt  

 dyr er angrebet af en mildere smitsom sygdom, såsom influenza, mundsyge,  

 kværke, ringorm og rødsyge, skal han gøre vedkommende importør bekendt med de  

 forpligtelser, der efter lov af 14. april 1920 § 10 påhviler ejeren til  

 forebyggelse af smittes udbredelse eller sygdommens overførelse til  

 mennesker, jf. dog den i § 11 i bekendtgørelse nr. 151 af 12. april 1924 om  

 indførsel af husdyr og rå produkter af disse m.m. indeholdte bestemmelse om  

 svinesyge, hundegalskab, skab og hårsækmider hos hunden.
§ 14.  Har dyrlægen afvist enkelte dyr eller hele  

 sendinger fra indførsel eller ladet dem hensætte til obsevation, skal han  

 derom straks gøre indberetning til Veterinærdirektoratet.
Det påhviler  

 dyrlægen at føre en liste over de af ham til indførsel synede dyr.
Af denne  

 liste skal der kunne ses, hvor mange dyr af hver art, der er ankomne i hver  

 sending, med hvilket skib, tog osv., på hvilken dag og time og fra hvilket  

 sted de indføres og dyrets hjemland, samt antallet af afviste dyr og grunden  

 til afvisningen i hvert enkelt tilfælde.
Disse lister eller afskrift af samme  

 skal umiddelbart efter hvert kvartal indsendes til Veterinærdirektoratet.
Det  

 påhviler dyrlægen at føre protokol over de i karantæne anbragte dyr.  

 Protokollen skal leveres dyrlægen af Veterinærdirektoratet.
For så vidt  

 indførselen af kvæg, får, geder eller svin finder sted efter særlig  

 tilladelse fra Landbrugsministeriet, påhviler det den dyrlæge, hvem tilsynet  

 ovedrages, at indberette til Veterinærdirektoratet tidspunktet for dyrenes  

 anbringelse i karantænen og tiden for deres frigivelse, samt for hornkvægs  

 vedkommende listerne over de foretagne tuberkulinprøver.
Indberetningen skal  

 afgives umiddelbart efter de pågældende dyrs frigivelse.
§ 15.  For sundhedseftersyn m. v. og for benyttelse af  

 statens karantænestalde skal betales de af Landbrugsministeriet til enhver  

 tid fastsatte afgifter.
Betalingen opkræves af de af Landbrugsministeriet til  

 foretagelse af sundhedseftersyn ved indførsel af levende husdyr autoriserede  

 dyrlæger i overensstemmelse med derom af Veterinærdirektoratet fatsatte  

 retningslinjer.
Dyrlægerne skal inden den 10. i hver måned til  

 Veterinærdirektoratet afregne de i den forløbne måned opkrævede afgifter.
 § 16.  Denne bekendtgørelse træder i kraft den 1.  

 februar 1988.
 Stk. 2.  Instruks af 12. april 1924 for  

 veterinærpolitiet for sundhedseftersyn ved indførsel af levende husdyr, som  

 ændret ved bekendtgørelse nr. 52 af 9. marts 1967, ophæves.
