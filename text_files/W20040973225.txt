Pressenævnet  

 havde ud fra de foreliggende oplysninger ikke mulighed for at tage stilling  

 til, hvorvidt der mellem klager og tilrettelæggeren bag udsendelsen den 21.  

 august 2003 var indgået en aftale om, at offentliggørelse af udsendelsens  

 optagelser, skulle godkendes af klager.
Nævnet fandt ikke, at TV stationen  

 havde  

 tilsidesat god presseskik ved på ny at bringe optagelserne med klager uden  

 dennes samtykke.
 Nævnet  

 fandt ej heller, at TV 2 ved at bringe optagelserne med klagers bror havde  

 handlet i strid med god presseskik i forhold til klager.
Kendelse  

 fra Pressenævnet i sag 2004-6-39 [K] har ved advokat Henrik Ejlersen klaget til Pressenævnet over  

 udsendelsen Æresdrab, som blev sendt på TV 2 den 12. januar 2004,  

 idet hun  

 mener, at god presseskik er tilsidesat.
TV 2 sendte den 21. august 2003 dokumentarprogrammet Æresdrab.  

 I programmet medvirkede [K], idet hun berettede om drabene på sin kæreste og  

 dennes moder i 1985, hvor hun var 14 år.
Drabene blev begået af hendes far og  

 lillebror, [A], og blev betegnet som såkaldte æresdrab.
 TV 2 sendte den 12. januar 2004 udsendelsen Æresdrab, hvor en  

 lang række af klippene med [K] fra den oprindelige udsendelse blev bragt på  

 ny,  

 og herudover blev der vist klip med [A], som udtalte sig om sagen.
[K] har anført, at god presseskik er tilsidesat, idet  

 udsendelsen den 12. januar 2004 blev vist uden hendes samtykke.
Der fremkom i  

 udsendelsen en række oplysninger, som har ført til, at hun frygter for sit og  

 sine børns liv.
[K] har oplyst, at hun i forbindelse med udsendelsen den 21.  

 august 2003 indgik en aftale med produktionsselskabet bag udsendelsen om, at  

 hun skulle forhåndsgodkende alle klip, der skulle bringes.
Efter udsendelsen  

 den 21. august 2003 blev der uden hendes accept lavet optagelser med hendes  

 bror, [A].
Da produktionsselskabet efterfølgende kontaktede hende for at bede  

 om tilladelse til at lave en ny dokumentarudsendelse, tilkendegav hun klart,  

 at  

 hun ikke ønskede disse optagelser bragt, idet det kunne bringe hendes og  

 hendes  

 børns liv i fare, at [A] i optagelserne direkte peger på de personer, som var  

 ansvarlige for drabet på hendes kæreste i 1985. Det var hendes far, der begik  

 selve drabet, men det blev begået på opfordring af andre familiemedlemmer,  

 der  

 alle havde et økonomisk motiv til drabet.
TV 2 har oplyst, at udsendelsen den 12. januar 2004 var en lettere  

 redigeret udgave af udsendelsen den 21. august 2003. Forskellen på de to  

 udsendelser var, at der i udsendelsen den 12. januar 2004 blev vist en række  

 klip med [K]s bror, [A].
Der er for størstedelens vedkommende tale om klip  

 fra  

 de optagelser, som blev lavet forud for udsendelsen den 21. august 2003, og  

 som  

 efterfølgende blev vist den 5. oktober 2003 i et indslag i udsendelsen Dags  

 Dato på TV 2. [K]s bror støtter på optagelserne blot den forklaring om  

 hændelsesforløbet og motivet til drabene, som hun allerede selv fremkom med i  

 udsendelsen den 21. august 2003. Herudover vises enkelte nye optagelser, hvor  

 broren fortæller om sit eget ægteskab og om forholdet til sine børn.
TV 2 har videre oplyst, at [K] var bekendt med, at broren blev  

 interviewet forud for udsendelsen den 21. august 2003. Årsagen til, at disse  

 klip ikke blev vist i udsendelsen, var, at broren trak sit samtykke til at  

 medvirke tilbage. [K] forsøgte flere gange forgæves at overtale sin bror til  

 at  

 medvirke i udsendelsen.
Efter udsendelsen meddelte broren, at han alligevel  

 ønskede at deltage, og de optagelser, som var lavet forud for udsendelsen den  

 21. august 2003 blev derfor sammenredigeret og vist den 5. oktober 2003 på TV  

 2. Interviewet med broren gav ikke [K] anledning til at klage.
TV 2 har yderligere oplyst, at man forud for udsendelsen den 12.  

 januar 2004 kontaktede [K], idet man ønskede at lave en opfølgning på den  

 første udsendelse.
Hun ønskede imidlertid ikke at deltage, medmindre hun fik  

 en  

 betaling på 100.000 kr., hvilket blev afvist af produktionsselskabet.
TV 2 har anført, at optagelserne med [K]s bror på ingen måde  

 tilførte udsendelsen den 12. januar 2004 en ny vinkel.
De to udsendelser  

 omhandlede det samme emne, og optagelserne var for en stor dels vedkommende  

 de  

 samme.
Der fremkom ikke i udsendelsen den 12. januar 2004 oplysninger, som  

 ikke  

 allerede var offentliggjort af klager selv i udsendelsen den 21. august 2003  

 eller i hendes bog Æresdrab fra november 2003. I bogen omtales,  

 hvorledes  

 navngivne familiemedlemmer medvirkede i planlægningen af drabene på hendes  

 kæreste  

 og dennes mor.
Endvidere har klager efter udsendelsen den 21. august 2003  

 medvirket i adskillige tv- og avisinterviews, hvor hun beretter om  

 hændelsesforløbet og motivet til drabene.
TV 2 må på den baggrund afvise, at  

[A]s  

 medvirken i udsendelsen den 12. januar 2004 skulle have påført [K] nogen  

 skade.
 TV 2 har endelig afvist, at der skulle være indgået en aftale  

 mellem [K] og udsendelsens tilrettelægger om, at hun skulle godkende den  

 færdigredigerede udsendelse, inden den blev sendt, og at hun skulle give  

 tilladelse til genudsendelse af optagelserne med hende.  

 Det tilkommer TV 2 at beslutte, hvilke  

 optagelser der skal indgå i en udsendelse.
 I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Ulrik Holmstrup og Kirsten Dyregaard.
 Pressenævnet udtaler:
Pressenævnet har ud fra de foreliggende oplysninger ikke mulighed  

 for at tage stilling til, hvorvidt der mellem [K] og tilrettelæggeren bag  

 udsendelsen den 21. august 2003 var indgået en aftale om, at offentliggørelse  

 af udsendelsens optagelser  også i forbindelse med en eventuel  

 genudsendelse   

 skulle godkendes af hende.
En række af optagelserne med [K] i udsendelsen den  

 12. januar 2004 var tidligere bragt i udsendelsen den 21. august 2003.  

 Nævnet finder, at TV 2 ikke har tilsidesat god  

 presseskik ved på ny at bringe optagelserne med [K] uden hendes samtykke.
Nævnet finder, at [A]s udtalelser i udsendelsen den 12. januar  

 2004 ikke kan anses at være skadelige i forhold til [K].
Nævnet har herved  

 lagt  

 vægt på, at klager i udsendelserne den 21. august 2003 og 12. januar 2004 og  

 i  

 sin bog Æresdrab selv detaljeret har redegjort for drabene,  

 herunder hvilke  

 personer der var involveret i dem.
Nævnet bemærker samtidig, at der allerede  

 i  

 udsendelsen den 21. august 2003 via [K]s far, [B], fremkom en oplysning om,  

 at  

 en navngiven onkel til hende havde været involveret i drabet på hendes  

 kæreste.  

 Nævnet finder derfor heller ikke på dette punkt, at TV 2 har tilsidesat god  

 presseskik.
 Afgjort den 18. august 2004.
