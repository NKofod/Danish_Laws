(Til de socialpædagogiske seminarier) I tilslutning til finansministeriets cirkulære af 23/2 1978 om aftale om  

 godtgørelse for benyttelse af eget befordringsmiddel på tjenesterejser og  

 efter drøftelse med rigsrevisionen og undervisningsministeriet tilbagekalder  

 socialstyrelsen herved de af socialstyrelsen tidligere udstedte  

 kørselsbemyndigelser, idet socialstyrelsen samtidig med virkning fra 1/2 1979  

 bemyndiger de socialpædagogiske seminarier til at udstede  

 kørselsbemyndigelser til seminariets praktikledere, således at der kan ydes  

 godtgørelse efter reglerne i aftalens § 3 A, når betingelserne i henhold til  

 finansministeriets cirkulære er opfyldt, det vil sige, at den pågældende  

 medarbejder har et behov for regelmæssig tjenstlig kørsel af et omfang, der  

 skønnes at andrage mindst 5.000 km årligt, samt at det alle forhold taget i  

 betragtning er mest økonomisk for seminariet, at dette transportbehov  

 afvikles ved medarbejderens benyttelse af eget befordringsmiddel.
 Bemyndigelsen skal udfærdiges skriftligt, og kopi sendes til  

 socialstyrelsen.
 Selv om der er udstedt skriftlig kørselsbemyndigelse, skal det ved hver  

 enkelt kørsel iagttages, at eget befordringsmiddel kun benyttes, når det alt  

 taget i betragtning er mest økonomisk for seminariet.
 Til kørsel, som ikke omfattes af bemyndigelsen, skal medarbejderen  

 indhente forudgående tilladelse hos seminariets rektor eller dennes  

 stedfortræder, og sådan kørsel afregnes efter aftalens § 3 B.
 Seminariet skal tilbagekalde en kørselsbemyndigelse, når betingelserne for  

 dens meddelelse ikke længere er til stede.
 Samtidig med udstedelse af kørselsbemyndigelse instrueres medarbejderen  

 om, hvorledes kørselsregnskab skal føres, herunder om afregningstidspunkter.
 Såfremt det skønnes, at en medarbejder har et regelmæssigt tjenstligt  

 kørselsbehov, som dog ikke ventes at andrage 5.000 km årligt, forelægges  

 sagen for socialstyrelsen, som i det enkelte tilfælde tager stilling til, om  

 institutionen kan udfærdige kørselsbemyndigelse.
 Ved hvert finansårs udløb opgøres de enkelte medarbejderes samlede  

 tjenstlige kørsel.
 Hvis en medarbejder på årsbasis har kørt under 5.000 km i henhold til  

 udstedt bemyndigelse, skal seminariet afgive en motiveret indstilling til  

 socialstyrelsen om, hvorvidt kørselsbemyndigelsen bør opretholdes.
 Finansministeriets cirkulære af 23/2 1978 vedlægges.
 Udkast til standard- kørselsbemyndigelse vedlægges.
 Endvidere vedlægges et eksemplar af den afregningsblanket, der for  

 fremtiden bedes anvendt ved afregning i stedet for de tidligere anvendte  

 kørselsbøger.
 Seminarierne vil ved henvendelse til Direktoratet for Statens indkøb,  

 Bredgade 20, 1216 København K., kunne rekvirere det fornødne antal blanketter  

 (Blanket ST 1).
Holger Horsten Bilag.
