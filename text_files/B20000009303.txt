Anordning om, at visse generelle forbud og  

 påbud inden for ministeren for fødevarer, landbrug og fiskeris  

 område ikke indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2 i lov om udgivelsen af en Lovtidende og en  

 Ministerialtidende, jf. lovbekendtgørelse nr. 842 af 16. december  

 1991, fastsættes:
§ 1. Adgang til fiskeri af visse fiskearter og  

 vilkårene for fiskeriets udøvelse fastsættes i  

 bekendtgørelse om regulering af visse fiskerier udstedt i henhold til  

 Fiskeriloven.
I medfør af bekendtgørelsen kan ministeren for  

 fødevarer, landbrug og fiskeri indstille fiskeriet og ændre  

 vilkårene for fiskeriets udøvelse.
Meddelelser om dette  

 indføres ikke i Lovtidende.
 § 2. Ministeren for fødevarer, landbrug og  

 fiskeri fastsætter nærmere regler om kundgørelse og  

 ikrafttræden af de nævnte meddelelser i den til enhver tid  

 gældende bekendtgørelse om regulering af visse fiskerier.
 § 3. Anordningen træder i kraft den 1. marts  

 2000. Fra den 1. marts 2000 gælder anordningen også for  

 bekendtgørelse nr. 863 af 2. december 1999 om regulering af visse  

 fiskerier i 2000 og om regulering af fiskeri af sild og makrel i  

 Nordsøen, Skagerrak og visse andre farvande i årene  

 2000-2003.
 Stk. 2. Samtidig ophæves anordning nr. 183 af 16. marts 1990  

 om, at visse generelle forbud og påbud inden for fiskeriministerens  

 område ikke indføres i Lovtidende.
Givet på Amalienborg, den 8. februar  

 2000 Under Vor Kongelige Hånd og Segl Margrethe R.
