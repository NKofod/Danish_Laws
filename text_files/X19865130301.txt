Et livsforsikringsselskabs investering i en ejendom bestående af  

 hotel, kongrescenter, kontor- og administrationsafsnit ville være omfattet af  

 begrænsningen på 2% i § 129. Investering alene i kontor- og  

 administrationsafsnittet ansås efter en konkret vurdering ikke omfattet af §  

 129 Et livsforsikringsselskab påtænkte at investere i et byggeri af en ejendom  

 bestående af et hotel, et kongrescenter og et kontor- og  

 administrationsafsnit.
 Den samlede investering udgjorde ca. 15% af selskabets passiver.
Selskabet anmodede om, at bestemmelsen i LFV § 135a, stk. 1, ikke fandt  

 anvendelse på investeringen.
Efter denne bestemmelse må et  

 livsforsikringsselskabs samlede anbringelse af midler i en enkelt virksomhed  

 ikke overstige 1% af selskabets samlede passiver.
 Afgørende for om, 1%»s-grænsen i § 135a, stk. 1, finder anvendelse,  

 er, om ejendommen kan henføres som en fast ejendom omfattet af § 135, stk. 1,  

 nr. 8, eller som et aktiv efter § 135, stk. 2.
 Er ejendommen et aktiv omfattet af § 135, stk. 1, nr. 8, finder  

 1%»s-grænsen i § 135a, stk. 1, ikke anvendelse.
 Ejendommen, der er omfattet af § 135, stk. 1, nr. 8, er:
1) Ejendomme, hvori selskabet har sit hovedkontor, 2) Ejendomme, hvor andelen af lejeindtægten, der hidrører fra beboelse,  

 udgør mindst 50% af den samlede lejeindtægt, idet ovennævnte ejendomme  

 omfattes af § 135, stk. 1, nr. 8, 3) centralt beliggende forretnings- og kontorejendomme med fleksibel  

 indretning og flere lejemål, således at ejendommen altid vil kunne udlejes  

 uden bekostelige ændringer.
Da ejendommen ikke kunne henføres under kategori 1) eller 2), var det et  

 spørgsmål, om den kunne henføres til kategori 3), eller om den var omfattet  

 af § 135, stk. 2, hvorefter 1%»s-grænsen i § 135a, stk. 1, ville finde  

 anvendelse.
Efter en konkret vurdering og behandling i Forsikringsrådet  

 meddelte Forsikringstilsynet, at ejendommen, på grund af hotel- og  

 kongrescentret, var et aktiv omfattet af § 135, stk. 2, og at  

 1%»s-grænsen i § 135a, stk. 1, dermed fandt anvendelse.
Selskabet anmodede senere om, at 1%»s-grænsen i § 135a, stk. 1, ikke  

 fandt anvendelse på investeringen, hvis denne ikke omfatter hotel- og  

 kongrescentret, men alene kontor- og administrationsafsnittet.
Investeringen  

 i kontor- og administrationsafsnittet udgjorde ca. 6,9% af selskabets samlede  

 passiver.
 Efter behandling i Forsikringsrådet meddelte Forsikringstilsynet, at da  

 ejendommen var centralt beliggende, fleksibelt indrettet og med mulighed for  

 at variere lejemålsantallet, var denne investering ikke omfattet af  

 1%»s-grænsen i § 135a, stk. 1.
