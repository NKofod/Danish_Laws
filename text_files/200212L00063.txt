Fremsat den 7. november 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om kompensation  

 til handicappede i erhverv m.v.
(S § 1 I lov om kompensation til handicappede i erhverv m.v., jf.  

 lovbekendtgørelse nr. 55 af 29. januar 2001, foretages følgende  

 ændringer:
 1. I § 3, stk. 2, § 7, stk. 5, og  

§ 16, ændres »Arbejdsministeren« til  

 »Beskæftigelsesministeren«.
 2. I § 16 udgår »1999   2002« og i stedet  

 indsættes: »2003«.
§ 2 Loven træder i kraft den 1. januar 2003.
Bemærkninger til lovforslaget Almindelige bemærkninger Lov nr. 293 af 14. maj 1998 om kompensation til  

 handicappede i erhverv m.v., som senest er bekendtgjort ved  

 lovbekendtgørelse nr. 55 af 29. januar 2001 (Folketingstidende  

 1997/98, Till.
A s. 589, s. 137, Till.
B s. 54, s. 1122, s. 1277, Till.
C s.  

 275).
Som led i regeringens handlingsplan »Flere i arbejde« skal der skabes bedre muligheder  

 for, at handicappede kan komme i job.
Tilskud til anskaffelse af  

 hjælpemidler og arbejdspladsindretninger er et af virkemidlerne til at  

 give personer med handicap samme muligheder for erhvervsudøvelse som  

 personer uden handicap.
Der er ved satspuljeforhandlingerne afsat 5 mio. kr. i  

 2003 til at videreføre den hidtidige forsøgsordning, der  

 udløber i 2002, hvor Arbejdsformidlingen har mulighed for at bevilge  

 støtte til arbejdsredskaber af hastende karakter og  

 arbejdspladsindretninger af mindre omfang.
Puljen anvendes til anskaffelse af  

 hjælpemidler, som er nødvendige for at fastholde eller indsluse  

 handicappede personer på arbejdsmarkedet, eller for at handicappede  

 personer kan deltage i uddannelses- eller aktiveringstilbud.
Puljen anvendes i tilfælde, hvor Arbejdsformidlingen  

 skønner, at der er behov for akut støtte til arbejdsredskaber  

 m.v., og puljen er et supplement til den kommunale opgavevaretagelse.
Efter  

 lov om aktiv socialpolitik kan kommunen give en person med  

 begrænsninger i arbejdsevnen, der er ansat, eller som skal  

 ansættes på arbejdsmarkedet, hjælp til værktøj  

 og arbejdsredskaber samt hjælp til kortvarige kurser, når  

 hjælpen har afgørende betydning for, at den  

 pågældende kan fastholde eller opnå  

 beskæftigelse.
 Lovforslaget skal ses i sammenhæng med, at der vil  

 blive iværksat et analysearbejde af de to ordninger i henholdsvis det  

 kommunale system og arbejdsmarkedssystemet med henblik på en  

 sammentænkning af støttemulighederne.
Økonomiske og administrative konsekvenser for det  

 offentlige Forslaget skønnes ikke at have administrative  

 konsekvenser, idet der er tale om en forlængelse af den eksisterende  

 ordning.
Forslaget skønnes at betyde begrænsede udgifter for  

 staten.
Arbejdsformidlingen kan søge refusion fra kommunerne for de  

 udgifter, som Arbejdsformidlingen har til arbejdsredskaber m.v..
Erhvervsøkonomiske konsekvenser Forslaget skønnes ikke at have  

 erhvervsøkonomiske konsekvenser   men gør det lettere for  

 virksomhederne at ansætte personer med handicap, der har behov for  

 arbejdsredskaber m.v.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Forslaget indeholder ikke EU-retlige aspekter.
 Vurdering af konsekvenser af  

 lovforslaget:
Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Brug af støtteordningen vil betyde mindreudgifter til  

 andre ydelser til handicappede Brug af støtteordningen vil betyde merudgifter for  

 staten Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Der er tale om en redaktionel ændring Til nr. 2 Det foreslås, at ordningen, hvorefter  

 Arbejdsformidlingen kan yde støtte til anskaffelse af arbejdsredskaber  

 af hastende karakter og arbejdspladsindretninger af mindre omfang,  

 videreføres i 2003.
Til § 2 Det foreslås, at loven træder i kraft den 1.  

 januar 2003, hvor den hidtidige ordning udløber.
Lovforslaget sammenholdt med gældende lov Gældende lov Lovforslaget 1. Over alt i loven ændres »Arbejdsministeren« til:  

 »Beskæftigelsesministeren«.
 2. § 16 affattes således:
 § 16. Arbejdsministeren kan fastsætte nærmere  

 regler om brug af de satspuljemidler, der afsættes på finansloven  

 for 1999-2002 til støtte til anskaffelse af hjælpemidler, som er  

 nødvendige for at fastholde eller indsluse handicappede personer  

 på arbejdsmarkedet, eller for at handicappede personer kan deltage i  

 uddannelses- eller aktiveringstilbud.
