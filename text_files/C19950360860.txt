 Denne At-meddelelse giver vejledning om samtidigt løft og transport af en  

 byrde med mere end een kran eller mere end eet spil i samme kran (såkaldt  

 samløft).
Samløft med kraner skal udføres efter arbejdsmiljølovgivningens  

 bestemmelser for tekniske hjælpemidlers anvendelse.
Ud fra disse bestemmelser  

 stilles efter Arbejdstilsynets praksis følgende krav:
Planlægning Samløft må kun foretages efter en omhyggelig planlægning og under  

ledelse og kontrol af en dertil udpeget sagkyndig person.
Alle,  

 der deltager i arbejdet, skal instrueres omhyggeligt.
 Ved kompliceret samløft skal der udarbejdes en skriftlig brugsanvisning,  

 der indeholder en fyldestgørende instruktion i samløftets gennemførelse og de  

 dertil knyttede sikkerhedsforanstaltninger.
 Vægtfordeling og belastning m.v.
 Vægtfordelingen for hver enkelt kran eller spil ved løftet og transporten  

 skal beregnes.
 Belastningen på hver kran må normalt ikke overstige 75% af kranens størst  

 tilladelige belastning ved det aktuelle udlæg.
For kraner, hvor byrden løftes inden for kranernes understøtningsflade (fx  

 travers- og portalkraner), må belastningen på hver kran eller hvert spil ikke  

 overstige 95% af den størst tilladelige belastning.
Der skal være  

 overlastsikring og lastviserindikator.
Firepunktsløft (statisk ubestemt) er kun tilladt, når de to sæt diagonale  

 kraner eller spil hver for sig kan bære den samlede byrde, inklusive  

 anhugningsgrej.
Løftet skal desuden udføres på en sådan måde, at ingen af de  

 enkelte kraner eller spil belastes ud over de tilladelige belastninger, der  

 gælder for samløft.
Øvrige sikkerhedsforanstaltninger Der skal tages hensyn til vindpåvirkning under samløftet.
Det skal  

 undersøges, om byrdens udformning gør, at arbejdet skal afbrydes ved lavere  

 vindhastigheder end normalt for de pågældende kraner.
 De anvendte kraner bør være af samme type og helst med samme system for  

 hastighedsregulering.
Der skal om nødvendigt konstrueres specielt anhugningsgrej, fx åg eller  

 lignende.
Anhugningsgrejet skal være indrettet således, at vægten er korrekt  

 fordelt, og at der kun foretages lodret løft af byrden med hver enkelt kran  

 eller spil under hele samløftet.
 Kraner til samløft skal være i en god sikkerheds- og sundhedsmæssig  

 vedligeholdelsestilstand.
 Samløft må kun udføres af kranførere med certifikat.
 Det skal dokumenteres, at kraner, der indgår i samløft, har gennemgået de  

 lovpligtige hovedeftersyn og 10-års eftersyn jf. gældende regler  

 (At-anvisning nr. 2.3.0.2).
Brugsanvisning Ved komplicerede samløft skal der udarbejdes skriftlig brugsanvisning, som  

 mindst skal omfatte:
 - Skitse, der viser anhugningsgrejets placering på byrden og belastningen  

 på hver enkelt krog.
 - Opstilling af kranerne i forhold til hinanden, byrden og omgivelserne.
-Lastmomentets ændring for hver enkelt kran under løft, transport og  

 afsætning.
Om nødvendigt skal kranens stabilitet (kipmoment) kontrolleres i  

 de aktuelle stillinger.
Dette gælder specielt for kraner med variabelt udlæg.
 - Oplysning om, hvorvidt arbejdet skal afbrydes ved lavere vindhastighed  

 end normalt for de pågældende kraner.
Kontrol Den sagkyndige leder har følgende opgaver i forbindelse med samløft:
Før løftet skal det kontrolleres, at løfteinstruktionen om arbejdets  

 tilrettelæggelse er fulgt.
Især skal følgende punkter kontrolleres:
 - Kranernes placering, udliggernes stilling, afstande til omgivelser m.v.,  

 så byrden frit kan passere.
 - At anhugningen er korrekt.
 - At alle uvedkommende personer har fjernet sig fra arbejdsområdet - i  

 særlige tilfælde, fx ved arbejde på offentlig vej, skal der være effektiv  

 afspærring.
 - Lastfordelingen på hver enkelt kran eller spil ved forsigtigt at løfte  

 byrden fri fra underlaget og aflæse enten dynamometre, indskudt mellem  

 krankrog og byrde, eller kranernes egne lastviserinstrumenter.
Under samløftet skal den sagkyndige leder - kontrollere, at løfteinstruktionen hele tiden bliver fulgt - afbryde løftet, hvis det ikke forløber i overensstemmelse med  

 instruktionerne - være i stadig kontakt med kranførerne, fx ved brug af radio elle  

 telefon.
H.
Elo Petersen --------------------------------------------------------------------- BAGGRUND:
 - Bekendtgørelse om indretning af tekniske hjælpemidler.
 - Bekendtgørelse om hejseredskaber og spil.
 - Bekendtgørelse om anvendelse af tekniske hjælpemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
