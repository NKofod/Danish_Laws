 Hermed sendes nogle eksemplarer af justitsministeriets cirkulære af 27.  

 september 1973 om varetagelse af tilsynet med prøveløsladte.
 I tilslutning hertil bemærkes følgende:
1. Ved cirkulærets § 1, stk.1, gennemføres den  

 ordning, at tilsynsmyndigheden vedrørende personer, der løslades på prøve fra  

 kriminalforsorgens anstalter, overgår til afdelingen i det distrikt, hvor den  

 prøveløsladte har bopæl.
Såfremt særlige grunde i det enkelte tilfælde taler  

 derfor, kan anstalten dog bestemme, at tilsynet skal varetages af denne, jfr.  

 § 1, stk. 2.
2. Cirkulæret gælder - bortset fra § 1, stk. 2 - også  

 for arresthusene, men medfører i princippet ingen ændring i forhold til den  

 hidtidige ordning, hvorefter tilsynet med prøveløsladte i alle tilfælde har  

 været varetaget af kriminalforsorgens afdelinger.
De erklæringer, der er  

 nævnt i §§ 3 og 4, vil dog fremtidig også blive tilsendt vedkommende  

 arresthus.
3. Justitsministeriet forudsætter, at der mellem de  

 enkelte anstalter og afdelinger etableres sådanne samarbejdsformer, eventuelt  

 ved afholdelse af regelmæssige møder, at behovet for gensidig orientering og  

 drøftelse af såvel enkelte prøveløsladtes forhold som af mere generelle  

 spørgsmål tilgodeses.
Som grundlag herfor skal der - i det omfang, der af den  

 løsladende anstalt fremsættes anmodning derom - løbende tilsendes anstalten  

 kopi af forsorgsjournalen.
4. I henhold til § 3, stk. 2, skal afdelingen sende  

 genpart af indstillinger om tildeling af advarsel, ændring af vilkår eller  

 genindsættelse til vedkommende anstalt.
Såfremt indstillingen går ud på  

 genindsættelse, og anstalten finder, at genindsættelse bør finde sted i en  

 anden anstalt, forudsættes det, at anstalten så vidt muligt omgående afgiver  

 indstilling herom til justitsministeriet (direktoratet for  

 kriminalforsorgen). Tilsvarende gælder, såfremt indstillingen i øvrigt giver  

 anstalten anledning til bemærkninger.
 5. Eksemplarer af denne skrivelse med bilag er sendt  

 direkte til arresthusene.
 P.M.V.
Tornøe fg./J.
Waagensen Kriminalforsorgens anstalter, arrestinspektørerne og kriminalforsorgens  

 afdelinger.
