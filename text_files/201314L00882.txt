Betænkning afgivet af Transportudvalget den 26. maj 2014 Betænkning over I.
Forslag til lov om projektering af nyanlæg og hastighedsopgraderinger af en række jernbanestrækninger på hovedbanen og regionalbanerne II.
Forslag til lov om ændring af lov om jernbane [begge af transportministeren (Magnus Heunicke)]:
1. Ændringsforslag Transportministeren har stillet 2 ændringsforslag til lovforslag nr.
L 172 og 2 ændringsforslag til lovforslag nr.
L 173.
2. Udvalgsarbejdet Lovforslagene blev fremsat den 26. marts 2014 og var til 1. behandling den 4. april 2014. Lovforslagene blev efter 1. behandling henvist til behandling i Transportudvalget.
Møder Udvalget har behandlet lovforslagene i 4 møder.
To lovforslag behandles samlet De to lovforslag, L 172 og L 173, er behandlet under et i udvalget.
Høring Et udkast til lovforslagene har inden fremsættelsen været sendt i høring.
Den 27. marts 2014 sendte transportministeren de indkomne høringssvar og et notat herom til udvalget.
Samråd Udvalget har stillet 2 spørgsmål til transportministeren til mundtlig besvarelse, som denne har besvaret i et åbent samråd med udvalget den 20. maj 2014. Ministeren har efterfølgende sendt udvalget det talepapir, der dannede grundlag for ministerens besvarelse af spørgsmålene.
Spørgsmål Udvalget har stillet 28 spørgsmål til transportministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af V, LA og KF) indstiller lovforslagene til vedtagelse med de stillede ændringsforslag.
Et mindretal i udvalget (V og KF) indstiller lovforslagene til forkastelse ved 3. behandling.
Mindretallet vil dog stemme for de stillede ændringsforslag.
Venstre er principiel tilhænger af »timemodellen«, men finansieringen er stærkt bekymrende.
Venstre kan ikke tilslutte sig en finansieringsform, som risikerer at koste danske arbejdspladser.
 Venstre finder endvidere den enkelte borgers garantier i forbindelse med forekspropiration usystematiske og usikre.
Et andet mindretal (LA) vil stemme hverken for eller imod lovforslagene ved 3. behandling.
Mindretallet vil dog stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag til I.
Forslag til lov om projektering af nyanlæg og hastighedsopgraderinger af en række jernbanestrækninger på hovedbanen og regionalbanerne Ny paragraf Af transportministeren, tiltrådt af udvalget:
 1) Efter § 1 indsættes som ny paragraf:
»§ 01. § 21 e i lov om jernbane finder anvendelse i forbindelse med projekteringen af de anlægsprojekter, der er nævnt i § 1, nr. 1 og 2, således at Vejdirektoratet får de samme beføjelser som en infrastrukturforvalter.« [Vejdirektoratet får samme beføjelser som en infrastrukturforvalter til at foretage jordbundsundersøgelser, arkæologiske forundersøgelser m.v.] Til § 2 2) Datoen »1. juni 2014« ændres til: »1. juli 2014«.
[Udskudt ikrafttræden] Bemærkninger Til nr. 1 § 21 e i lov om jernbane om adgang til at foretage jordbundsundersøgelser, arkæologiske forundersøgelser m.v. finder generelt anvendelse i forbindelse med projektering af nye baneanlæg eller ændringer af bestående baneanlæg, men beføjelsen efter den gældende bestemmelse tilkommer kun infrastrukturforvalteren, Metroselskabet I/S og Trafikstyrelsen.
Transportministeren har besluttet, at Vejdirektoratet på ministerens vegne skal undersøge og projektere en ny jernbane over Vestfyn og en jernbane over Vejle Fjord, herunder undersøge anlægsprojekternes virkninger på miljøet.
Transportministeren forventes således at ville delegere beføjelserne i § 1, nr. 1 og 2, til Vejdirektoratet.
Det foreslås derfor, at § 21 e i lov om jernbane finder anvendelse i forbindelse med de i § 1, nr. 1 og 2, nævnte anlægsprojekter, således at Vejdirektoratet får de samme beføjelser som en infrastrukturforvalter.
Til nr. 2 Det foreslås, at loven træder i kraft den 1. juli 2014.
Ændringsforslag til II.
Forslag til lov om ændring af lov om jernbane Til titlen 1) Som undertitel indsættes:
»(Projektering af baner).« [Indsættelse af undertitel] Til § 2 2) Datoen »1. juni 2014« ændres til: »1. juli 2014«.
[Udskudt ikrafttræden] Bemærkninger Til nr. 1 Undertitel indsættes.
Til nr. 2 Det foreslås, at loven træder i kraft den 1. juli 2014.
Benny Engelbrecht (S) fmd.
Karin Gaardsted (S) Rasmus Horn Langhoff (S) Mette Reissmann (S) Orla Hav (S) Rasmus Prehn (S) Anne Sina (S) Jeppe Mikkelsen (RV) Ida Auken (RV) Lone Loklindt (RV) Karsten Hønge (SF) Karina Lorentzen Dehnhardt (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Troels Lund Poulsen (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 172 og L 173 Bilagsnr.
