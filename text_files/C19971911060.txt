Forord I juli 1993 udsendte Socialministeriet, Sundhedsministeriet,  

 Arbejdsskadestyrelsen, Direktoratet for Arbejdsløshedsforsikringen og  

 Arbejdsmarkedets Tillægspension (ATP) »Vejledning om EF-regler om social  

 sikring, Hæfte 1-7«.
EF-reglerne og dansk lovgivning er siden ændret, hvorfor der nu udsendes  

 en revideret vejledning.
Målgruppen for denne vejledning er ikke blot de  

 (amts)kommunale forvaltninger, men alle personer som yder rådgivning om  

 borgeres sociale sikringsrettigheder inden for EØS-området.
Aftalen mellem EF og EFTA-landene Norge, Sverige, Finland, Island og  

 Østrig om det Europæiske Økonomiske Samarbejdsområde, den såkaldte  

 EØS-aftale, trådte i kraft den 1. januar 1994. Aftalen gælder fra 1. maj 1995  

 desuden for Liechtenstein.
Herefter skal de EF-regler, som koordinerer  

 anvendelsen af lovgivningen om social sikring i de forskellige lande,  

 anvendes inden for hele EØS-området.
 Kendskab til EF-reglerne er af betydning ved administrationen af dansk  

 lovgivning, når der opstår spørgsmål om rettigheder for arbejdstagere,  

 selv-stændige erhvervsdrivende og deres familiemedlemmer, der har bopæl eller  

 beskæftigelse i EØS.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
 Vejledningen består fortsat af syv hæfter, der er udarbejdet af Den  

 Sociale Sikringsstyrelse, Sundhedsministeriet, Arbejdsskadestyrelsen,  

 Direktoratet for Ar- bejdsløshedsforsikringen og Arbejdsmarkedets  

 Tillægspension (ATP).
April 1997 Indledning Dette hæfte indeholder vejledende bemærkninger til EF-reglerne på  

 pensionsområdet.
I kapitel 1 gennemgås retsgrundlaget.
I kapitel 2 gennemgås  

 reglerne for social pension.
Kapitel 3 er udarbejdet af Arbejdsmarkedets  

 Tillægspension og indeholder en gennemgang af reglerne for Arbejdsmarkedets  

 Tillægspension (ATP). Kapitel 4 indeholder en kort gennemgang af  

 pensionsreglerne i Nordisk Konvention om Social Sikring.
 Dette hæfte om pension bør læses i sammenhæng med hæfte 1.
I hæfte 1 findes en generel introduktion til EF-reglerne, herunder en  

 generel gennemgang af EF-forordningerne 1408/71 og 574/72, deres opbygning,  

 indhold og definitioner.
I hæfte 1 findes desuden en gennemgang af  

 lovvalgsreglerne.
EF-reglerne i forordningerne 1408/71 og 574/72 på pensionsområdet er ikke  

 enkle og let læselige regler.
Gennemgangen i dette hæfte vil derfor også bære  

 præg heraf.
Indholdsfortegnelse KAPITEL 1 RETSGRUNDLAG AFSNIT 1 INDLEDNING 1 - 3 EF-forordningerne 4 EØS-aftalen AFSNIT 2 ANVENDELSESOMRÅDE 5 Social sikring 6 Personkreds og geografisk anvendelsesområde 7 - 8 Sagligt anvendelsesområde AFSNIT 3 DANSK LOVGIVNING 9 Erklæring om dansk lovgivning 10 - 11 Lov om social pension 12 Lov om ATP 13 Nationale foranstaltninger AFSNIT 4 SÆRREGLER 14 Særlige regler for visse persongrupper 15 Grænsearbejdere og sæsonarbejdere 16 - 17 Efterlevende ægtefæller AFSNIT 5 LOVVALG 18 - 20 Lovvalgsreglerne i artikel 13 - 17 i 1408/71 KAPITEL 2 SOCIAL PENSION A.
INDLEDNING 21 - 24 B.
BETINGELSER FOR RET TIL DANSK PENSION AFSNIT 1 PERSONKREDS 25 - 26 Ligebehandling 27 - 28 Ophævelse af kravet om dansk indfødsret 29 - 31 Familiemedlemmer 32 - 34 Efterladte AFSNIT 2 OPHÆVELSE AF BOPÆLSBESTEMMELSER 35 - 38 AFSNIT 3 OPTJENING 39 - 43 Optjeningsperioder og ligebehandling 44 Familiemedlemmer 45 - 46 Orlovshavere i udlandet 47 - 50 Færøerne og Grønland 51 - 53 Nordiske tider 54 - 56 Arbejde i international organisation 57 - 58 Grænsearbejdere 59 - 60 Særlige aftaler AFSNIT 4 MINDSTEBOPÆLSKRAV 61 - 64 Sammenlægning af forsikrings- eller bopælsperioder 65 Anvendelsen af sammenlægningsbestemmelserne på dansk lovgivning 66 Arbejdstagere og selvstændige erhvervsdrivende 67 - 69 Optjeningstid under 1 år 70 Optjeningstid over 1 år C.
PENSIONBEREGNING AFSNIT 5 INDLEDNING 71 - 75 Forbud mod dobbeltydelser i artikel 12 i 1408/71 AFSNIT 6 PERSONER DER UDELUKKENDE HAR VÆRET OMFATTET AF DANSK LOVGIVNING 76 Fastsættelse af pensionen 77 Opgørelse af bopælstid 78 Indtægtsregulering AFSNIT 7 PERSONER DER HAR VÆRET OMFATTET AF LOVGIVNINGEN I TO ELLER FLERE  

 EØS-LANDE 79 - 82 Særlige bestemmelser for fastsættelse af pension 83 - 86 Den særlige beregningsmetode 87 - 88 Fastsættelse af dansk pension 89 Opgørelse af bopælstid 90 Indtægtsregulering D.
SAGSBEHANDLINGEN AFSNIT 8 INDLEDNING 91 - 93 Regler om den praktiske gennemførelse af 1408/71 94 Blanketter til brug for sagsbehandlingen 95 - 97 Varetagelse af administrationen af lov om social pension AFSNIT 9 PERSONER, DER UDELUKKENDE HAR VÆRET OMFATTET AF DANSK LOVGIVNING 98 Indgivelse af ansøgning 99 - 100 Behandling af pensionsansøgningen 101 Pensionsberegningen 102 Pensionsmeddelelse og udbetaling 103 Indgivelse af klage 104 Andre ydelser AFSNIT 10 PERSONER, DER HAR VÆRET OMFATTET AF DANSK LOVGIVNING OG  

 LOVGIVNINGEN I ET ELLER FLERE EØS-LANDE 105 - 108 Indgivelse af ansøgning I.
BOPÆL I DANMARK 109 Indgivelse af ansøgning 110 - 115 Behandling af ansøgning om dansk pension 116 - 119 Behandling af ansøgning om pension fra øvrige EØS- lande 120 - 122 Behandling af ansøgning om pension ved invaliditet 122 - 124 Afgørelse truffet af de berørte EØS-lande 125 - 126 Udbetaling af pension og pensionsefterbetaling 127 Sammenfattende meddelelse 128 - 130 Kommunens forpligtelser i øvrigt II.
BOPÆL I ET ANDET EØS-LAND 131 Indledning 132 - 135 Indgivelse og behandling af ansøgning 136 Afgørelse af dansk pension 137 Udbetaling af pension og pensionsefterbetaling AFSNIT 11 MODREGNING 138 - 141 AFSNIT 12 OVERSÆTTELSE 142 - 145 KAPITEL 3 ATP 146 Arbejdsmarkedets Tillægspension 147 Personkreds, ATP-lovens kap, II 148 ATP-ordningens finansiering, ATP-lovens §15 149 Ydelserne 150 Egenpension, ATP-lovens kap III 151 Bonus 152 Udbetaling 153 Ydelser til efterladte, ATP-lovens kap IV 154 Pensionsberegning i de tilfælde, hvor ATP-medlemmet også har været  

 beskæftiget i et andet EF land KAPITEL 4 NORDISK KONVENTION OM SOCIAL SIKRING 155 - 157 Social sikring 158 Optjening 159 Udbetaling 160 Omberegning af pensioner 161 Administration 162 Andre ydelser 163 Gensidig administrativ bistand 164 Nordiske forbindelsesorganer 165 Blanketter BILAG Bilag 1 Oversigt over blanketter Bilag 2 Oversigt over pjecer m.v. udgivet af Den Sociale Sikringsstyrelse Bilag 3 Den særlige pensionsberegning efter artikel 46a-c i forordning  

 1408/71 Bilag 4 Oversigt over kontaktorganer Stikordsregister Kapitel 1. Retsgrundlag INDLEDNING EF-forordningerne 1. EF-forordning 1408/71 i det følgende kaldet 1408/71  

 indeholder bestemmelser om anvendelse af de sociale sikringsordninger på  

 personer, der flytter inden for Fællesskabet.
EF-forordning 574/72 i det  

 følgende kaldet 574/72 indeholder bestemmelser om gennemførelsen heraf.
2. 1408/71 og 574/72 er siden Danmarks medlemsskab af  

 EF i 1973 blevet ændret adskillige gange.
I hæfte 1 findes en samlet oversigt  

 over ændringer af 1408/71 og 574/72. EF-domstolen har afsagt adskillige  

 domme, der fortolker de enkelte bestemmelser i forordningen.
En samlet  

 oversigt over domme findes i »Judgments of the Court of Justice of the  

 European Communities related to social security for migrant workers«,  

 der er udgivet af Europa Kommissionen i 1995. Domssamlingen kan købes hos  

 J.H.Schultz Information A/S.
Den Administrative Kommission har truffet  

 afgørelser, der fortolker de enkelte bestemmelser i 1408/71 og 574/72. I  

 dette hæfte om pension vil de domme og afgørelser, der er relevante for  

 behandlingen af en pensionssag blive nævnt.
 3. En generel gennemgang af EF-forordningernes  

 opbygning, indhold samt definitioner findes i vejledningens hæfte 1.
4. EØS-aftalen EU har med virkning fra den 1. januar 1994 indgået en aftale med  

 EFTA-landene om dannelse af Det Europæiske Økonomiske Samarbejdsområde  

 (EØS-aftalen af 2. maj 1992). Liechtenstein tiltrådte dog først aftalen den  

 1. maj 1995. Efter EØS-aftalen vil forordningen finde direkte anvendelse i de  

 berørte EFTA-lande og for disse landes statsborgere, når de har bopæl, ophold  

 eller beskæftigelse i EU-medlems-lande eller i andre EFTA-lande.
EØS-aftalen omfatter EFTA-landene Norge, Island og Liechtenstein.
Sverige,  

 Finland og Østrig blev omfattet af EØS-aftalen den 1. januar 1994 og blev  

 fuldgyldige medlemmer af EU den 1. januar 1995.
 Forordningens regler finder ikke anvendelse i forhold til EFTA- landet  

 Schweiz og for schweiziske statsborgere.
ANVENDELSESOMRÅDE Social sikring 5. Bestemmelserne i 1408/71 skal sikre, at de  

 personer, der er omfattet af forordningens personkreds, ikke mister allerede  

 erhvervede rettigheder ved flytning fra et EØS-land til et andet.  

 Bestemmelserne i 1408/71 skal ligeledes sikre, at forsikrings- eller  

 bopælsperioder tilbagelagt i et EØS-land medregnes ved erhvervelse, bevarelse  

 eller generhvervelse af ret til ydelser i et andet EØS-land.
Personkreds og geografisk anvendelsesområde 6. I art. 2 i 1408/71 fastsættes den kreds af  

 personer, for hvilke forordningen finder anvendelse.
Det følger af art. 29  

 med tilhørende bilag VI i Aftalen om Det Europæiske Økonomiske  

 Samarbejdsområde (EØS-aftalen af 2. maj 1992), at udtrykket  

 »medlemsstat« også betyder EFTA-landene Norge, Island og Liech-  

 tenstein, når forordningens regler anvendes.
Forordningens bestemmelser  

 finder anvendelse på arbejdstagere og selvstændige erhvervsdrivende, som er  

 statsborgere i et EØS-land eller er statsløse eller flygtninge, når de har  

 bopæl på et EØS-lands område og er eller har været omfattet af et EØS-lands  

 lovgivning.
Ligeledes anvendes forordningens bestemmelser på familiemedlemmer  

 og efterladte til arbejdstagere og selvstændige erhvervsdrivende.
I hæfte 1 findes en udførlig gennemgang af forordningens personkreds,  

 herunder hvorledes begreberne arbejdstager og selvstændig erhvervsdrivende  

 defineres efter dansk ret (Bilag I, pkt.
B.1 til 1408/71). I hæfte 1 findes  

 tillige en udførlig liste over hvilke lande, områder og oversøiske  

 territorier, der er omfattet af 1408/71.
Sagligt anvendelsesområde 7. I art. 4 i 1408/71 er det nærmere fastsat, hvilke  

 sociale sikringsgrene forordningen finder anvendelse på.
Forordningen finder  

 således anvendelse på enhver lovgivning, der vedrører:
I art. 1, j) i 1408/71 defineres udtrykket »lovgivning« som alle  

 i et EØS-land bestående og fremtidige love, administrative forskrifter,  

 vedtægtsmæssige bestemmelser og alle andre gennemførelsesregler vedrørende de  

 ovenfor nævnte sikringsgrene.
Bestemmelser i kollektive overenskomster anses  

 ikke for lovgivning i forordningens forstand.
8. Der findes i denne vejledning et hæfte til hver af  

 de enkelte sikringsgrene.
Der henvises til oversigten i hæfte 1. I dette  

 hæfte gennemgås ydelser ved invaliditet og alderdom samt ydelser til  

 efterladte.
I det omfang, det vil være nødvendigt for fuldstændighedens skyld  

 at omtale øvrige sikringsområder, vil det ske med henvisning til det hæfte i  

 vejledningen, som beskriver det enkelte sikringsområde.
DANSK LOVGIVNING Erklæring om dansk lovgivning 9. Hvert EØS-land skal afgive erklæring om hvilken  

 lovgivning, der finder anvendelse inden for de enkelte sikringsgrene efter  

 art. 5 i 1408/71.
Lov om social pension 10. Danmark har afgivet erklæring om, at lov nr. 521  

 af 16. juni 1994 om social pension finder anvendelse, når det drejer sig om:
- Ydelser ved invaliditet, (førtidspension og invaliditetsydelse) - Ydelser ved alderdom (folkepension).
11. Lov om social pension indeholder ikke regler om  

 ydelser til efterladte, men Danmark har i bilag VI til 1408/71 angivet  

 særregler for anvendelsen af dansk lovgivning om social pension på særlige  

 grupper af efterladte.
Disse særregler omtales nærmere i dette kapitels  

 afsnit 4.
Lov om Arbejdsmarkedets Tillægspension 12. Pensionsydelser omfatter desuden Lov om  

 Arbejdsmarkedets Tillægspension, der nærmere gennemgås under kap. 3.
Nationale foranstaltninger 13. EF-domstolen har i sag nr. 87/76 udtalt, at på  

 baggrund af den meget vide definition af udtrykket »lovgivning« i  

 art. 1, j) i 1408/71 som omfattende alle typer ved lov eller administrativt  

 eller vedtægtsmæssigt fastsatte foranstaltninger, må fortolkes således, at  

 det omfatter alle retningslinier givet af en medlemsstats forvaltning.
For  

 Danmarks vedkommende betyder det, at også cirkulærer, vejledninger, SM-er  

 osv. på pensionsområdet er omfattet af forordningens anvendelsesområde.
SÆRREGLER Særlige regler for visse persongrupper 14. Danmark har i bilag VI til 1408/71 under rubrik B  

 angivet særregler for anvendelsen af dansk lovgivning om social pension:
Grænse- og sæsonarbejdere 15. I pkt. 5 i bilag VI er angivet særregler for  

 grænsearbejdere og sæsonarbejdere.
Definitionen af en grænsearbejder og en  

 sæsonarbejder findes i hæfte 1. For disse personer gælder, at de perioder,  

 hvor de pågældende har været beskæftiget på dansk område, anses som  

 bopælsperioder i forhold til dansk lovgivning, selvom de har bopæl i et andet  

 EØS-land.
Ligeledes anses perioder, hvor en grænsearbejder eller  

 sæsonarbejder er udstationeret eller præsterer tjenesteydelse i et andet  

 EØS-land end Danmark, som bopælsperioder, selvom de har bopæl i et andet  

 EØS-land.
Lovvalgsbestemmelserne herunder bestemmelserne om udstationering er  

 nærmere gennemgået i hæfte 1.
Efterlevende ægtefæller 16. Under pkt. 3 i bilag VI er angivet særregler for  

 efterlevende ægtefæller.
Efterlevende ægtefæller til en grænsearbejder eller  

 sæsonarbejder, der har danske optjeningstider, har under visse betingelser en  

 afledet ret til dansk pension.
Dette gælder, selvom de efterlevende  

 ægtefæller har haft bopæl i Danmark før, efter, og/eller delvist under den  

 »afledte optjeningsperiode« og har erhvervet en selvstændig ret til  

 dansk pension.
De afledte perioder skal alligevel (delvist) medregnes som  

 tilbagelagt af den efterlevende.
Det samme gælder for efterlevende ægtefæller  

 til en arbejdstager eller selvstændig erhvervsdrivende, der har haft  

 optjeningstider i Danmark før 1. januar 1984.
 17. Betingelserne for disse personers afledede ret til  

 dansk pension er følgende:
- at ægtefællerne i optjeningsperioden var gift med hinanden - at ægtefællerne i denne optjeningsperiode ikke var separeret eller  

 levede faktisk adskilt på grund af uoverensstemmelser - at den efterlevende ægtefælle i optjeningsperioden boede i et andet  

 EØS-land.
Hvis optjeningsperioden falder sammen med perioder, i hvilke den  

 efterlevende ægtefælle selv optjente pensionsret efter en tvungen ordning i  

 et andet EØS-land, eller med perioder, i hvilke den efterlevende ægtefælle  

 modtog pension fra et andet EØS-land, fragår sådanne perioder i  

 optjeningstiden.
Dog regnes disse perioder med, hvis det årlige pensionsbeløb  

 ikke overstiger halvdelen af den sociale pensions grundbeløb.
 Er disse betingelser opfyldt anses optjeningsperioderne som tilbagelagt af  

 den efterlevende ægtefælle.
LOVVALG 18. Formålet med 1408/71 er at koordinere EØS-landenes  

 sociale sikringsordninger på en sådan måde, at princippet om den frie  

 bevægelighed for personer sikres.
Bestemmelserne i 1408/71 har ikke til  

 formål at indføre en fælles socialsikringsordning gældende for hele Unionen,  

 men alene at tilvejebringe en samordning af EØS-landenes lovgivning om social  

 sikring.
19. Det er bestemmelserne i art. 13 - 17 i 1408/71,  

 der afgør, hvilket EØS-lands lovgivning om social sikring en lønmodtager  

 eller selvstændig erhvervsdrivende skal være omfattet af.
I hæfte 1 findes en  

 udførlig gennemgang af lovvalgsbestemmelserne.
Som hovedregel er lønmodtagere  

 og selvstændige erhvervdrivende efter bestemmelsen i art. 13 i 1408/71, kun  

 omfattet af lovgivningen i et EØS-land.
Det vil sige, at en sådan person ikke  

 samtidig kan være omfattet af flere EØS-landes lovgivning med hensyn til  

 optjening af pensionsret som følge af beskæftigelse (pligtforsikret).
20. Lovvalgsbestemmelserne i art. 13 - 17 afgør, i  

 hvilke situationer og perioder der optjenes dansk pensionsret og har speciel  

 betydning i de tilfælde, hvor en lønmodtager eller selvstændig  

 erhvervsdrivende har været omfattet af dansk lovgivning om social sikring  

 uden samtidig at have haft bopæl i Danmark.
Hvorvidt en lønmodtager eller  

 selvstændig erhvervsdrivende har erhvervet ret til en dansk ydelse, afgøres  

 efter bestemmelserne i den danske lovgivning, hvorefter ydelserne udredes,  

 sammenholdt med bestemmelserne i 1408/71. Der henvises til de øvrige hæfter  

 om social sikring.
Kapitel 2. Social pension A.
INDLEDNING 21. Som omtalt i kap. 1, afsnit 5 om lovvalg er det  

 det enkelte EØS-lands lovgivning, der afgør, hvorvidt en ydelse kan  

 tilkendes.
Bestemmelserne i 1408/71 er koordineringsbestemmelser, der gør det  

 muligt at sikre, at personer, der benytter sig af retten til fri bevægelighed  

 over grænserne, bliver omfattet af de sociale sikringsordninger, som gælder i  

 de enkelte EØS-lande.
Det er lovgivningen i det enkelte land, der afgør,  

 hvorvidt betingelserne for tilkendelse af ydelser er opfyldt.
Betingelserne  

 for tilkendelse af en dansk pensionsydelse afgøres i overensstemmelse med  

 reglerne i pensionsloven.
22. Før der er erhvervet ret til dansk pension skal en  

 række betingelser være opfyldt.
Disse betingelser skal koordineres med  

 bestemmelserne i 1408/71. I dette kapitels pkt. 25 - 70 gennemgås  

 betingelserne for ret til dansk pension.
23. 1408/71 indeholder også bestemmelser om  

 pensionsberegningen.
Der gælder særlige regler i afsnit III, kap. 2 og kap. 3  

 i 1408/71 for beregning af pension, når pensionsmodtageren har været omfattet  

 af lovgivningen i flere EØS-lande.
Pensionsberegningen gennemgås i dette  

 kapitels pkt. 71 - 90.
 24. Reglerne om den praktiske gennemførelse af  

 bestemmelserne i 1408/71 findes i 574/72. Sagsbehandlingen herunder  

 behandling af en pensionsansøgning, tilkendelse og udbetaling gennemgås i  

 dette kapitels pkt. 91 - 137.
B.
BETINGELSER FOR RET TIL DANSK PENSION PERSONKREDS Ligebehandling 25. En person, der er omfattet af personkredsen i  

 1408/71, og som bor i Danmark eller efter bestemmelserne i 1408/71 er  

 omfattet af dansk lovgivning, har de samme rettigheder og pligter som danske  

 statsborgere.
Dette ligebehandlingsprincip er fastsat i art. 3 i 1408/71.
 26. Med andre ord betyder det, at de rettigheder og  

 pligter, som danske statsborgere har efter pensionsloven, også gælder for den  

 kreds af personer, som er omfattet af art. 2 i 1408/71. Forordningens  

 personkreds er nærmere gennemgået i hæfte 1. Den omfatter: arbejdstagere og  

 selvstændige erhvervsdrivende, der er statsborgere i et EØS-land eller er  

 statsløse eller flygtninge, når de har bopæl på et EØS-lands område og er  

 eller har været omfattet af et EØS-lands lovgivning.
Ophævelse af kravet om dansk indfødsret 27. På grund af ligebehandlingsprincippet er kravet om  

 dansk indfødsret som betingelse for ret til dansk pension ophævet for de  

 personer, der er omfattet af 1408/71 i Socialministeriets bekendtgørelse nr.  

 522 af 16. juni 1994 om social pension.
 28. Arbejdstagere og selvstændige erhvervsdrivende,  

 der enten er statsborgere i et EØS-land eller er statsløse eller flygtninge,  

 som har bopæl i et EØS-land og som er eller har været omfattet af dansk  

 lovgivning, er omfattet af personkredsen i pensionsloven.
Familiemedlemmer 29. 1408/71 finder også anvendelse på familiemedlemmer  

 i det omfang, de har afledede rettigheder efter de i art. 2 nævnte personer.  

 I art. 1, litra f), i) i 1408/71 defineres familiemedlemmer som enhver  

 person, der betegnes eller anerkendes som familiemedlem eller betegnes som  

 hørende til husstanden i den lovgivning, hvorefter ydelserne udredes.
 Familiemedlemmer (se punkt 25 i Socialministeriets vejledning om social  

 pension af 24. juni 1996), der bor i Danmark hos en arbejdstager eller en  

 selvstændig erhvervsdrivende og som forsørges af pågældende, har ret til  

 pension på samme vilkår som gælder for danske statsborgere.
 30. Bestemmelserne om ligebehandling og eksport af  

 kontantydelser ved alderdom, invaliditet og til efterladte er ikke begrænset  

 til at gælde særlige grupper, og de skal derfor anvendes også i forhold til  

 familiemedlemmer og efterladte.
 Da ægtefæller til vandrende arbejdstagere m.fl. kan påberåbe sig  

 ligebehandlingsbestemmelsen i art. 3 i 1408/71 med henblik på erhvervelse af  

 selvstændige rettigheder, skal der på dette grundlag ydes dansk pension til  

 de pågældende ægtefæller på de samme vilkår som til danske statsborgere, dvs.  

 efter 3 års dansk optjeningstid i optjeningsperioden og som udgangspunkt  

 under forudsætning af, at der er bopæl i Danmark.
 De pågældende ægtefæller kan imidlertid også kræve eksportbestemmelsen i  

 art. 10 anvendt på selvstændige rettigheder, således at de bevarer den ret  

 til selv-stændig pension, de har optjent som familiemedlemmer til vandrende  

 arbejdstagere m.fl.
31. Det betyder, at de ægtefæller, der efter  

 pensionsloven har optjent ret til dansk pension under bopæl her i landet  

 eller ved ligestilling af perioder under ophold i udlandet med bopæl her i  

 landet, har ret til at få tilkendt og udbetalt dansk pension så længe de har  

 bopæl i et EØS-land.
Ved beregning af pensionen anvendes art. 46 - 51 i  

 1408/71, hvorimod sammenlægningsbestemmelsen i art. 45 ikke finder  

 anvendelse.
Efterladte 32. 1408/71 finder også anvendelse på efterladte i det  

 omfang, de har afledede rettigheder efter de i art. 2 nævnte personer.  

 1408/71 definerer i art. 1, litra g) efterladte som enhver person, der i den  

 lovgivning, hvorefter ydelserne tilkendes, betegnes eller anerkendes som  

 efterladt.
33. Efter pensionsloven kan der ikke tilkendes en  

 efterladtepension.
Ydelser efter pensionsloven tilkendes enten som en  

 førtidspension eller folkepension til personer, som har erhvervet en  

 selvstændig ret, såfremt betingelserne herfor iøvrigt er opfyldt.
I bilag VI  

 til 1408/71 er der angivet særregler for anvendelse af dansk lovgivning på  

 visse kategorier af efterlevende ægtefæller.
Disse særregler er nærmere  

 omtalt i kapitel 1, pkt. 16 - 17.
34. Såfremt den efterlevende ægtefælle opfylder de  

 betingelser for en afledet ret til dansk pension, der er nævnt i bilag VI i  

 1408/71, og som er omtalt i kap. 1, pkt. 16, anses disse optjeningsperioder  

 som tilbagelagt af den efterlevende ægtefælle.
Retten til dansk pension  

 bliver derved konverteret til en selvstændig ret, og disse efterlevende  

 ægtefæller skal derfor være statsborgere i et EØS-land eller flygtninge eller  

 statsløse.
Se pkt. 30 om selvstændige rettigheder.
OPHÆVELSE AF BOPÆLSBESTEMMELSER 35. Personer, der har erhvervet ret til en dansk  

 social pension, kan få udbetalt den danske pension uanset i hvilket EØS-land,  

 pågældende har bopæl.
Pensionen kan ikke ændres, nedsættes, stilles i bero,  

 inddrages eller beslaglægges som følge af, at pågældende har bopæl i et andet  

 EØS-land.
Dette fremgår af art. 10 i 1408/71.
 36. Som en konsekvens heraf er kravet i § 3 i  

 pensionsloven om bopæl i Danmark ophævet i Socialministeriets bekendtgørelse  

 nr. 522 af 16. juni 1994, om social pension, for de personer, som er omfattet  

 af forordningens personkreds, og som har optjent ret til dansk pension.
 37. Det betyder, at der kan tilkendes og udbetales  

 både førtidspension, invaliditetsydelse og folkepension til personer, der har  

 bopæl på et andet EØS-lands område, såfremt betingelserne herfor i øvrigt er  

 opfyldt.
 38. Den danske pension skal udbetales med samme beløb  

 og samme tillæg som til personer med bopæl i Danmark.
OPTJENING Optjeningsperioder og ligebehandling 39. Ret til dansk pension optjenes efter §§ 4, 8 og 9  

 i pensionsloven imellem det 15. og det 67. år ved fast bopæl her i riget  

 eller dermed sidestillede perioder.
40. Bestemmelserne i art. 13 - 17 i 1408/71 afgør,  

 hvilket EØS- lands lovgivning om social sikring en lønmodtager eller  

 selvstændig erhvervsdrivende er omfattet af.
En beskæftiget person er på et  

 givet tidspunkt alene undergivet lovgivningen i et EØS-land.
41. Bestemmelserne i pensionsloven om optjening skal  

 således koordineres med lovvalgsbestemmelserne i art. 13 - 17 i 1408/71. Når  

 en beskæftiget person efter art. 13 - 17 er omfattet af dansk lovgivning om  

 social sikring, optjener pågældende ret til dansk pension.
Omvendt optjenes  

 der ikke ret til dansk pension uanset bopæl i Danmark, når en beskæftiget  

 person er omfattet af et andet EØS-lands lovgivning.
I hæfte 1. findes en  

 udførlig gennemgang af lovvalgsbestemmelserne i 1408/71.
42. EØS-statsborgere, der er omfattet af forordningen  

 og har bopæl i Danmark, optjener ret til dansk pension på samme vilkår som  

 danske statsborgere, med mindre de efter art. 13 - 17 i 1408/71 er omfattet  

 af lovgivningen i et andet EØS-land.
Dette ligebehandlingsprincip er fastsat  

 i art. 3 i 1408/71.
 43. § 8 i pensionsloven skal anvendes sammen med eller  

 som supplement til reglerne i 1408/71. EF-domstolen har bl.a. i sag nr.  

 237/83 udtalt, at i det omfang den nationale lovgivning indeholder  

 bestemmelser om bevarelse af social sikring ved udsendelse til tredjelande,  

 vil ligebehandlingsprincippet i art. 3 i 1408/71 medføre, at disse  

 bestemmelser også finder anvendelse på statsborgere fra øvrige EØS-lande.
Familiemedlemmer 44. Familiemedlemmer (se punkt 21 Socialministeriets  

 vejledning om social pension af 24. juni 1996) kan efter § 8 i pensionsloven  

 være berettiget til dansk pension.
Det drejer sig om:
- ægtefæller til personer, der får beregnet optjeningstid efter § 8, nr.  

 2), 3), 4) og 5) i pensionsloven.
For denne gruppe gælder, at de kan få disse  

 tider beregnet som faktisk bopælstid i Danmark, såfremt ægtefællerne i denne  

 periode har været gift med hinanden.
Det forudsættes, at ægtefællen i denne  

 periode ikke var omfattet af et andet EØS-lands lovgivning.
- børn mellem 15 og 18 år, der bor i udlandet hos en eller begge forældre.  

 Disse børn kan få medregnet bopælstiden i udlandet som dansk bopælstid, hvis  

 en eller begge forældre får ligestillet bopælstid i udlandet med bopælstid i  

 Danmark efter § 8 i pensionsloven.
Det forudsættes, at barnet i denne periode  

 ikke var omfattet af en anden medlemsstat lovgivning.
Orlovshavere i udlandet 45. Indtil videre betragtes personer, der modtager en  

 dansk orlovsydelse i et andet EØS-land som fortsat omfattet af dansk  

 lovgivning om social sikring.
Det er en betingelse herfor, at de pågældende  

 umiddelbart forud for orlovsperioden har været beskæftiget som arbejdstagere  

 eller selvstændige under dansk lovgivning eller har været arbejdsløse.
Da  

 ydelser efter bistandsloven ikke er omfattet af reglerne i 1408/71, er kun  

 arbejdsløse, der modtager arbejdsløshedsdagpenge, omfattet.
46. Disse orlovshavere optjener derfor fortsat ret til  

 social pension i orlovsperioden uanset om de på grund af orlovsperiodens  

 længde er frameldt dansk folkeregister.
Der henvises i øvrigt til hæfte 1.
Færøerne og Grønland 47. Efter § 8 i lov nr. 447 af 11.10.1972 om Danmarks  

 tiltrædelse af De Europæiske Fællesskaber er Færøerne ikke omfattet af EF, og  

 anvendelsesområdet for 1408/71 omfatter ikke Færøerne.
 48. Ved Danmarks indtræden i EF i 1973 blev Grønland  

 omfattet af medlemskabet, men med virkning fra 1. februar 1985 ændrede  

 Grønland status.
Færøerne og Grønland er således ikke medlemmer af EU.
Danske statsborgere,  

 der har fast bopæl på disse områder, er således ikke omfattet af  

 forordningen.
I medfør af forordning 1661/85 har statsborgere i de øvrige  

 EU-lande og deres familiemedlemmer, som opholder sig midlertidigt i Grønland,  

 derimod ret til ydelser ved sygdom efter forordningens bestemmelser.  

 Tilsvarende gælder for danske statsborgere med bopæl i Grønland, som opholder  

 sig midlertidigt i et andet medlemsland end Danmark.
49. Grønland er således med virkning fra 1. februar  

 1985 ikke længere direkte omfattet af anvendelsesområdet for 1408/71. Der  

 gælder dog en særlig forordning 1661/85 om fastsættelse af tekniske  

 tilpasninger til fællesskabsbestemmelserne om vandrende arbejdstageres  

 sociale sikring for så vidt angår Grønland.
I forordning 1661/85 er bl.a.  

 fastsat særlige bestemmelser om bevarelse af rettigheder, der er erhvervet  

 eller optjent inden 1. februar 1985.
50. Grønland og Færøerne har ikke tiltrådt EØS-aftalen  

 og er dermed ikke omfattet af anvendelsesområdet for 1408/71. Pensionsloven  

 gælder efter lovens § 73 ikke for Grønland og Færøerne.
Der består derfor  

 ingen fællesskabsretlig pligt til at medregne danske pensionsoptjeningstider  

 tilbagelagt på Grønland eller Færøerne.
Men da bopælstid på Færøerne og  

 Grønland efter praksis (se punkt 283 i Socialministeriets vejledning om  

 social pension af 24. juni 1996 om social pension) medregnes ved opgørelse af  

 bopælstiden efter §§ 4,5 og 6 i pensionsloven, vil denne praksis også blive  

 omfattet af anvendelsesområdet for 1408/71; dog ikke når personen har bopæl i  

 et andet nordisk land (se nedenfor om nordiske tider). I medfør af  

 ligebehandlingsprincippet i art. 3 i 1408/71 finder denne praksis også  

 anvendelse på statsborgere fra øvrige EØS-lande, som har boet på Færøerne  

 eller Grønland og som har optjent ret til dansk pension.
Der kan i øvrigt  

 henvises til afgørelse truffet af Den Sociale Ankestyrelse SMP-meddelelse nr.  

 3/1991.
Nordiske tider 51. Der er stadig en del nordiske pensionister, der  

 får beregnet pension på grundlag af de samlede nordiske bopælstider.
Ved  

 flytning til et andet EØS-land bør en sådan pension omberegnes efter reglerne  

 i Nordisk Konvention om Social Sikring.
Hvis pensionen ikke omberegnes, skal  

 den efter flytning til et andet EØS-land udbetales som hidtil.
Der henvises  

 til orientering af 1. september 1995 fra Den Sociale Sikringsstyrelse om  

 omberegning af pension efter ny nordisk konvention om social sikring.
52. Som en konsekvens af EØS-aftalen (EØS er  

 forkortelsen for Det Europæiske økonomiske Samarbejdsområde) mellem  

 EFTA-landene og EF-landene, hvorefter 1408/71 med virkning fra aftalens  

 ikrafttræden finder anvendelse på EFTA-landene bortset fra Schweiz (se  

 nærmere herom i hæfte 1) har de nordiske lande vedtaget en afløser for Den  

 Nordiske Konvention om Social Tryghed af 5. marts 1981, som trådte i kraft  

 samtidig med at EØS-aftalen trådte i kraft den 1. januar 1994. Den nye  

 nordiske aftale har titlen Nordisk Konvention om Social Sikring.
Både  

 Færøerne og Grønland har tiltrådt denne konvention.
Nordisk Konvention om  

 Social Sikring gælder efter denne konventions art. 3 kun for personer, der er  

 omfattet af 1408/71, når det særligt er fremhævet under de enkelte  

 bestemmelser i konventionen.
53. Efter EØS-aftalens ikrafttræden er det  

 bestemmelserne i 1408/71, der skal anvendes for nordiske statsborgere, der  

 har været omfattet af dansk lovgivning og har bopæl inden for aftalens  

 anvendelsesområde.
Herefter skal bopælstider tilbagelagt i de andre nordiske  

 lande ikke længere medregnes ved opgørelse af optjeningstid efter § 5 i  

 pensionsloven.
Arbejde i international organisation 54. EF-domstolen har i sag nr. 389/87 udtalt, at  

 personer, der er statsborgere i et EØS-land og beskæftiget i en international  

 organisation i et andet EØS-land, anses som arbejdstagere dels i traktatens  

 forstand dels efter forordning 1612/68, selvom deres ansættelsesvilkår sker  

 efter bestemmelser af international karakter.
Der er dog ikke ved denne dom  

 taget endelig stilling til, hvilket lands lovgivning pågældende skal være  

 omfattet af.
De pågældende er dog kun arbejdstagere i 1408/71's forstand,  

 hvis de er omfattet af en sikringsordning som arbejdstagere, hvilket de ikke  

 er i Danmark.
55. Danmark har fortolket dommen således, at personer,  

 der er statsborgere i et EØS-land og beskæftiget i Danmark i en international  

 organisation, er ligestillede med danske statsborgere efter forordning  

 1612/68 og optjener ret til dansk pension, medmindre de er omfattet af et  

 andet EØS-lands pensionsforsikringsordning under beskæftigelsen.
Dette  

 gælder, selvom der ikke betales skat i Danmark af indtægten.
Denne  

 bestemmelse giver dog ikke ret til eksport af ydelser.
Hvis de pågældende  

 derfor ikke har været arbejdstagere i 1408/71's forstand, har de ikke ret til  

 at få tilkendt og udbetalt dansk pension under bopæl i et andet EØS-land.
56. Danske statsborgere, der er beskæftigede i en  

 international organisation i dansk interesse i et andet EØS-land, optjener  

 ret til dansk pension under beskæftigelsen, medmindre beskæftigelsen giver  

 ret til pension i beskæftigelseslandet.
Dette følger af pensionslovens § 8.
Grænsearbejdere 57. Som omtalt i kap. 1, afsnit 4 under pkt. 14  

 optjener grænsearbejdere ret til dansk pension under deres beskæftigelse i  

 Danmark, såfremt de har bopæl på et EØS-lands område.
Grænsearbejdere, der er  

 delvis eller periodisk arbejdsløse og modtager danske arbejdsløshedsydelser  

 efter art. 71, stk. 1, litra a) i) i 1408/71 optjener for denne periode også  

 ret til dansk pension.
Det samme gælder for andre arbejdsløse end  

 grænsearbejdere, når disse modtager danske arbejdsløshedsdagpenge under bopæl  

 i et andet EØS-land.
Omvendt optjener delvis arbejdsløse grænsearbejdere og  

 andre med bopæl i Danmark, der modtager arbejdsløshedsdagpenge fra et andet  

 EØS-land, ikke ret til dansk pension for denne periode.
58. Perioder med fuld arbejdsløshed skal efter art.  

 45, stk. 6 i 1408/71 medregnes som dansk optjeningstid, når den arbejdsløse  

 grænsearbejder har bopæl i Danmark.
Andre personer end grænsearbejdere, som  

 er helt arbejdsløse, optjener også ret til dansk pension.
Særlige aftaler 59. Danmark har indgået aftale efter art. 17 i 1408/71  

 for personer, der er ansat på danske vilkår ved :
- Dansk Centralbibliotek for Sydslesvig - Dansk Sundhedstjeneste for Sydslesvig - Sydslesvigs danske Ungdomsforeninger Aftalen medfører, at disse personer er omfattet af dansk lovgivning om  

 social sikring, så længe de er beskæftiget ved de ovennævnte institutioner,  

 dog tidligst fra 1. april 1973. Det er en betingelse for ret til dansk  

 pension for beskæftigelsesperioden, at der ikke samtidig har været indbetalt  

 pligtbidrag til en tysk social pensionsforsikringsordning.
Familiemedlemmer  

 til disse personer kan under visse betingelser få en afledet ret til dansk  

 pension.
Se nærmere under dette kapitels afsnit 1, pkt. 29 - 31.
60. Danmark har indgået en særlig pensionsaftale for  

 danske og tyske lærere og børnehavepædagoger, der er eller har været ansat  

 ved Dansk Skoleforening for Sydslesvig.
Aftalen medfører, at disse personer  

 har ret til dansk pension for de år, i hvilke de har været medlemmer af en  

 dansk pensionskasse, såfremt der ikke samtidig har været indbetalt  

 pligtbidrag til en tysk pensionsforsikringsordning.
Ifølge en fortolkning af  

 § 8 i lov om social pension kan familiemedlemmer til disse personer i samme  

 periode optjene en selvstændig ret til dansk pension.
Dette fremgår af SM,  

 P-meddelelse nr. 12/1987. For familiemedlemmers ret til dansk pension gælder  

 de samme betingelser som nævnt under dette kapitels pkt. 29 - 31.
MINDSTEBOPÆLSKRAV Sammenlægning af forsikrings- eller bopælsperioder 61. Når et EØS-lands lovgivning indeholder  

 bestemmelser om, at en mindsteforsikringstid eller en mindstebopælstid skal  

 være opfyldt, før der er erhvervet ret til pension, skal dette EØS- land  

 medregne forsikrings- eller bopælstider, hvorunder den pågældende har været  

 pensionsforsikret i et andet EØS-land i overensstemmelse med de regler, der  

 er fastsat herom i 1408/71.
62. Pensionsloven indeholder i § 4 en sådan  

 bestemmelse om mindstebopælstid.
Ret til dansk pension er betinget af mindst  

 3 års optjeningstid, som skal være tilbagelagt imellem det fyldte 15. og det  

 fyldte 67. år.
63. Personer, som er omfattet af anvendelsesområdet  

 for 1408/71, og som udelukkende har optjent ret til dansk pension, skal  

 opfylde kravet om mindst 3 års optjeningstid som betingelse for erhvervelse  

 af ret til dansk pension, idet der ikke vil være tider at sammenlægge med fra  

 øvrige EØS-lande.
Til opfyldelse af 3-årskravet henvises til afsnittet om  

 optjening i dette kapitels afsnit 3.
64. I de tilfælde, hvor en person har været omfattet  

 af lovgivningen i to eller flere EØS-lande, indeholder 1408/71 i kap. 2 og  

 kap. 3 særlige bestemmelser om sammenlægning af forsikrings- eller  

 bopælsperioder til erhvervelse af ret til en ydelse.
Ved ret til ydelser ved  

 invaliditet findes bestemmelserne i kap. 2 i artiklerne 38, 40, stk.1. Ved  

 ret til ydelser ved alderdom og dødsfald findes bestemmelserne i kap. 3 i  

 artikel 45.
Anvendelsen af sammenlægningsbestemmelserne på dansk lovgivning 65. Betingelsen i § 4 i pensionsloven om mindst 3 års  

 optjeningstid for ret til en pension gælder såvel for retten til en  

 førtidspension og invaliditetsydelse (ydelser ved invaliditet) som for retten  

 til en folkepension (ydelser ved alderdom). For begge de danske pensionstyper  

 gælder, at størrelsen af pensionen er afhængig af længden af  

 optjeningsperioden.
For så vidt angår erhvervelse af ret til ydelser ved  

 invaliditet (førtidspension) anvendes art. 40, stk. 1 i kap. 2 i 1408/71,  

 idet pensionens størrelse er afhængig af længden af optjeningstid.
Det vil  

 sige, at der gælder samme regler som ved alderspension i kap. 3 i 1408/71.  

 Det betyder, at ved anvendelsen af sammenlægningsbestemmelserne på  

 pensionsloven, finder bestemmelserne i kap. 3 i 1408/71 anvendelse.
Arbejdstagere og selvstændige erhvervsdrivende 66. For arbejdstagere og selvstændige erhvervsdrivende  

 fastsætter art. 45 i 1408/71, at forsikrings- eller bopælsperioder, der er  

 tilbagelagt efter et andet EØS-lands lovgivning, medregnes som om det drejede  

 sig om danske optjeningstider.
Disse tider medregnes kun til opfyldelse af  

 kravet om mindst 3 års optjeningstid for erhvervelse af ret til pension i § 4  

 i pensionsloven, men anvendes ikke ved fastsættelse af pensionen, dvs.  

 opgørelsen af det antal bopæls- eller forsikringsår, der skal danne grundlag  

 for pensionens størrelse.
Optjeningstid under 1 år 67. I art. 48 i 1408/71 er der fastsat regler, der  

 skal anvendes, når de forsikrings- og bopælsperioder, der er tilbagelagt  

 efter et lands lovgivning, sammenlagt er under 1 år.
Det fremgår således af  

 art. 48, stk. 1, at der ikke er pligt til at udbetale pension, når de  

 optjeningsperioder, som skal medregnes, når pensionens størrelse fastsættes,  

 er under 1 år, med mindre der alene på grundlag af disse optjeningsperioder  

 er ret til pension efter national lovgivning.
68. Med andre ord kan de særlige  

 sammenlægningsbestemmelser i kap. 3 i 1408/71 ikke medføre, at der kan  

 erhverves ret til en dansk social pension, når den danske optjeningstid  

 sammenlagt er på under 1 år, idet der efter pensionsloven kræves mindst 3 års  

 optjeningstid.
De særlige bestemmelser i kap. 3 om sammenlægning skal således  

 kun anvendes til opfyldelse af mindstekravet for erhvervelse af ret til en  

 dansk pension, når personen har været omfattet af pensionsloven i sammenlagt  

 mindst et år.
Efter dansk praksis er der et krav om en samlet beskæftigelsesperiode på 1  

 år i Danmark.
Arbejdstageres og selvstændige erhvervsdrivendes ret til dansk  

 pension er således betinget af sammenlagt 1 års beskæftigelse i Danmark  

 mellem det 15. og det 67. år.
 Om optjening i øvrigt henvises til dette kapitels afsnit 3.
 69. Personer, der har været omfattet af et EØS-lands  

 lovgivning i under 1 år, skal ikke miste rettigheder alene af den grund, at  

 EØS-landene ikke er forpligtet til at udrede en ydelse for denne periode.  

 1408/71 indeholder i art. 48, stk. 2 en bestemmelse om, at den kompetente  

 institution i hver af de øvrige EØS-lande, hvor betingelserne for tilkendelse  

 af ydelser er opfyldt, skal medtage disse tider ved den særlige  

 pensionsberegning, som er fastsat i kap. 3 i 1408/71. (Ved beregning af den  

 danske pension henvises til dette kapitels afsnit 7).
Skulle det tilfælde opstå, at en person har under 1 års forsikrings- eller  

 bopælstid i hvert af de EØS-lande af hvis lovgivning, pågældende har været  

 omfattet, og intet EØS-land dermed bliver forpligtet til at tilkende en  

 pensionsydelse, indeholder 1408/71 også en bestemmelse til løsning af dette  

 problem.
Art. 48, stk. 3 i 1408/71 fastslår, at pensionsydelserne i sådanne  

 tilfælde skal udredes alene efter lovgivningen i den stat, hvis betingelser  

 den pågældende senest har opfyldt.
For Danmarks vedkommende betyder det, at  

 de samlede forsikrings- eller bopælstider skal være mindst 3 år.  

 Pensionsydelsen skal herefter beregnes på grundlag af de samlede forsikrings-  

 eller bopælsperioder, som er tilbagelagt i EØS-landene efter de særlige  

 bestemmelser i kap. 3 i 1408/71. (Ved beregning af den danske pension  

 henvises til dette kapitels afsnit 7).
Optjeningstid over 1 år 70. Har en person dansk optjeningstid på 1 år men  

 mindre end 3 år, anvendes sammenlægningsbestemmelserne i kap. 3 i 1408/71 til  

 opfyldelse af mindstebopælskravet i § 4 i pensionsloven.
C.
PENSIONSBEREGNING INDLEDNING 71. Dansk pension kan efter pensionsloven tilkendes  

 enten som førtidspension, invaliditetsydelse eller som folkepension.  

 Personer, der er omfattet af personkredsen i art. 2 i 1408/71, og som har  

 erhvervet ret til en dansk pension, kan modtage de ydelser, der er fastsat i  

 §§ 12 - 18 i pensionsloven uanset, om de har bopæl på et andet EØS-lands  

 område.
Dette fremgår af art. 10 i 1408/71. For så vidt angår betingelserne i  

 1408/71 for ret til dansk pension henvises til dette kapitels afsnit 1  

 (personkreds), afsnit 2 (ophævelse af bopælsbestemmelser), afsnit 3  

 (optjening) og afsnit 4 (mindstebopæl).
72. Art. 12 i 1408/71 indeholder bestemmelser om  

 forbud mod dobbeltydelser.
Art. 12, stk. 1 indleder med at fastslå, at der  

 ikke med hjemmel i 1408/71 kan tillægges eller bevares ret til flere ydelser  

 af samme art på grundlag af samme forsikringsperiode tilbagelagt efter en  

 tvungen forsikring.
Det er altså ikke tanken med anvendelsen af  

 bestemmelserne i 1408/71, at en person skal kunne modtage dobbeltydelser.
Når  

 en person har været omfattet af en pensionsforsikringsordning i to eller  

 flere EØS-lande, gælder dog andre hensyn, idet en sådan person netop skal  

 kunne modtage en brøkdelspension fra hver EØS-land.
Derfor indeholder art.  

 12, stk. 1 en bestemmelse om, at der kan tillægges eller bevares ret til  

 flere ydelser af samme art, når det drejer sig om ydelser ved invaliditet,  

 alderdom, dødsfald og erhvervssygdom, der fastsættes af institutionerne i to  

 eller flere EØS-lande i overensstemmelse med forordningens regler herom.  

 Efter reglerne i 1408/71 kan der således bevares eller tillægges ret til  

 flere pensionsydelser, når det er ydelser af samme art, og pensionen  

 fastsættes efter kap. 2 og kap. 3 i 1408/71. Disse bestemmelser er nærmere  

 gennemgået i bilag 3.
73. Art. 12, stk. 2 i 1408/71 fastslår endvidere, at i  

 det omfang et EØS-lands lovgivning indeholder bestemmelser om, at en ydelse  

 skal nedsættes, stilles i bero, eller bortfalde, når modtageren samtidig får  

 udbetalt andre sociale ydelser eller har andre indtægter af enhver art,  

 finder disse bestemmelser tillige anvendelse på ydelser og indtægter, som er  

 opnået i et andet EØS- land, medmindre der i 1408/71 er fastsat andre  

 bestemmelser.
Denne bestemmelse giver hjemmel til at indtægtsregulere dansk  

 pension på grundlag af indtægter fra andre EØS-lande.
I kap. 2 og kap. 3 i  

 1408/71 er fastsat særlige bestemmelser, der skal anvendes, når en pension  

 skal fastsættes af institutionerne i to eller flere EØS-lande.
74. Art. 12, stk. 3 indeholder en særlig bestemmelse  

 for ydelser ved invaliditet og førtidsydelser ved alderdom.
Det fremgår her,  

 at såfremt en medlemsstats lovgivning indeholder bestemmelser om, at disse  

 ydelser skal nedsættes, stilles i bero eller bortfalde i tilfælde af, at  

 modtageren er erhvervsmæssigt beskæftiget, finder disse bestemmelser i  

 EØS-landenes lovgivning tillige anvendelse, hvis den pågældende er  

 erhvervsmæssigt beskæftiget på et andet EØS-lands område.
Denne bestemmelse  

 tillader inddragelse af dansk førtidspension, når der udføres arbejde i et  

 andet EØS-land på samme betingelser, som hvis arbejdet blev udført i Danmark.  

 Bestemmelsen finder også anvendelse i de tilfælde, hvor den pågældende har  

 været omfattet af en pensionsforsikringsordning i to eller flere EØS-lande.
 75. Ved fastsættelse af størrelsen af pension til  

 personer, der kun har været omfattet af et EØS-lands lovgivning, indeholder  

 1408/71 ikke andre beregningsbestemmelser end de, der er anført i art. 12.  

 Ved fastsættelsen af størrelsen af pension for personer, der har været  

 omfattet af lovgivningen i to eller flere EØS-lande gælder særlige  

 bestemmelser i kap. 2 og kap. 3 i 1408/71. I det følgende vil der blive  

 redegjort for beregning af dansk pension når:
- personen udelukkende har været omfattet af dansk lovgivning - personen har været omfattet af lovgivningen i to eller flere EØS-lande.
PERSONER DER UDELUKKENDE HAR VÆRET OMFATTET  

 AF DANSK LOVGIVNING Fastsættelse af pensionen 76. For personer, der udelukkende har været omfattet  

 af dansk lovgivning fastsættes størrelsen af den danske pension efter de  

 bestemmelser, der gælder i pensionsloven.
Pensionen skal udbetales med  

 samtlige pensionsbestanddele, som er tilkendt efter §§ 12 - 18 i  

 pensionsloven uanset, om pågældende har bopæl i et andet EØS-land.
Der  

 henvises til dette kapitels afsnit 2 om ophævelse af bopælsbestemmelser.
Opgørelse af bopælstid 77. Opgørelsen af bopælstid efter § 10 i pensionsloven  

 sammenholdes med bestemmelserne i 1408/71 om optjeningstid.
Med hensyn til  

 optjeningstid henvises til dette kapitels afsnit 3.
Indtægtsregulering 78. Indtægtsreguleringen foretages i overensstemmelse  

 med reglerne i pensionsloven.
PERSONER DER HAR VÆRET OMFATTET AF  

 LOVGIVNINGEN I TO ELLER FLERE Særlige bestemmelser for fastsættelse af pension 79. For personer, der har været omfattet af  

 lovgivningen i to eller flere EØS-lande gælder særlige bestemmelser for  

 fastsættelse af pensionen i kap. 2 og kap. 3 i 1408/71. Disse bestemmelser  

 har været genstand for en omfattende revision, som har medført væsentlige  

 ændringer. Ændringerne har været nødvendige dels som en følge af  

 EF-domstolens retspraksis dels for at rette op på eksisterende mangler og for  

 at skabe større klarhed. Ændringerne er vedtaget i EF-forordning 1248/92, som  

 trådte i kraft den 1. maj 1992.
80. Den danske pension skal fastsættes i  

 overensstemmelse med bestemmelserne i kap. 2 og kap. 3 i 1408/71, når den  

 person, der har erhvervet ret til en dansk social pension, tillige har  

 erhvervet ret til en pension i et eller flere andre EØS-lande.
I de tilfælde,  

 hvor en person har været omfattet af lovgivningen i to eller flere EØS-lande,  

 indeholder 1408/71 særlige bestemmelser for fastsættelse af ydelser ved  

 invaliditet i kap. 2. art. 37 - 43, og særlige bestemmelser for fastsættelse  

 af ydelser ved alderdom og dødsfald i kap. 3. art. 44 - 51.
81. I kap. 2 (ydelser ved invaliditet) i 1408/71  

 sondres der mellem, om den pågældende udelukkende har været omfattet af  

 lovgivninger, hvorefter beregningen af ydelser ved invaliditet er uafhængig  

 af forsikringsperiodens længde, eller om der blot i et EØS-land anvendes en  

 lovgivning, hvorefter beregningen af pension er afhængig af  

 forsikringsperiodens længde.
Størrelsen af en dansk førtidspension er  

 afhængig af optjeningstidens længde.
Fastsættelse af en dansk førtidspension  

 falder derfor ind under art. 40, stk. 1. i kap. 2. Imidlertid fastslår art.  

 40, stk. 1 blot, at bestemmelserne i kap. 3 - om fastsættelse af ydelser ved  

 alderdom og dødsfald - finder tilsvarende anvendelse.
 82. Beregningen af både den danske førtidspension  

 (ydelser ved invaliditet) og den danske folkepension (ydelser ved alderdom)  

 skal således foretages i overensstemmelse med bestemmelserne i kap. 3 i  

 1408/71.
Den særlige beregningsmetode 83. Art. 46 i kap. 3 i 1408/71 indeholder bestemmelser  

 om den fremgangsmåde, der skal anvendes ved fastsættelse af pensionen.
Ved  

 fastsættelse af dansk pension følges altid den fremgangsmåde, der er fastlagt  

 i art. 46, stk. 1.
 84. Art. 46, stk. 1 indeholder i litra a) bestemmelsen  

 om, at pension dels skal fastsættes efter de bestemmelser, som fremgår af den  

 nationale lovgivning (dvs. pensionen fastsættes efter de bestemmelser, som  

 gælder i pensionsloven), dels skal fastsættes efter den særlige  

 beregningsmetode, som fremgår i art. 46, stk. 2.
85. Art. 46, stk. 1, litra b), der er indsat især med  

 henblik på den danske pensionslovgivning, åbner imidlertid mulighed for at  

 undlade at anvende den særlige beregningsmetode efter art. 46, stk. 2,  

 såfremt pensionsfastsættelsen efter den nationale lovgivning giver mindst det  

 samme beløb som pensionsfastsættelsen efter den særlige beregningsmetode i  

 art. 46, stk. 2. Det forudsættes samtidig, at den nationale lovgivning ikke  

 indeholder bestemmelser som dem, der er omhandlet i art. 46b og art. 46c om  

 forbud mod dobbeltydelser.
I bilag IV til forordning 1408/71 i afsnit C er  

 der for hvert EØS-land anført de tilfælde, hvor begge beregninger giver et  

 sådant resultat.
86. Danmark har i bilag IV, afsnit C til 1408/71  

 angivet, at pensioner fastsat i overensstemmelse med lov om social pension  

 beregnes alene efter den nationale lovgivning med undtagelse af pension, der  

 er tilkendt efter § 68 i pensionsloven - det vil sige fuld folkepension efter  

 10 års bopæl i Danmark, tilkendt senest fra 01.10.1989 - samt de  

 førtidspensioner, hvis størrelse fastsættes efter gældende lovgivning før den  

 1. oktober 1984. (Det har dog ikke været tanken, at der ved fastsættelse af  

 de pensioner, der er nævnt som undtaget, skal anvendes den særlige  

 beregningsmetode i art. 46, stk. 2. Også i disse tilfælde anvendes dansk  

 lovgivning alene.) Fastsættelse af dansk pension 87. Danmark har således i bilag IV, afsnit C  

 tilkendegivet, at fastsættelse af dansk pension efter bestemmelserne i  

 pensionsloven giver et for pensionisten bedre eller samme resultat som det  

 resultat, der ville kunne opnås ved anvendelse af den særlige  

 beregningsmetode i art. 46, stk. 2. Danmark har samtidig tilkendegivet, at  

 pensionsloven ikke indeholder de i art. 46b og art. 46c i 1408/71 omhandlede  

 forbud mod dobbeltydelser.
I bilag 3 gennemgås bestemmelserne i art. 46a -  

 art. 46c i 1408/71.
88. Den danske pension (førtidspension,  

 invaliditetsydelse og folkepension) beregnes udelukkende ved anvendelse af  

 bestemmelserne i pensionsloven.
Pensionen skal beregnes med ydelser, som er  

 tilkendt efter §§ 12 - 18 i pensionsloven uanset, at pågældende har bopæl i  

 et andet EØS-land.
Opgørelse af bopælstid 89. Ved opgørelse af bopælstid efter § 10 i  

 pensionsloven tages hensyn til de optjeningstider, som fremgår af dette  

 kapitels afsnit 2 om optjening.
De særlige forsikringstider under 1 år, som  

 er tilbagelagt efter et andet EØS-lands lovgivning, men som ikke har medført  

 en pligt for dette EØS-land til at udbetale en ydelse, medregnes som om det  

 var danske optjeningstider.
Der henvises til dette kapitels afsnit 4 under  

 pkt. 50 om mindsteforsikringstid.
Indtægtsregulering 90. Ved opgørelse af indtægtsgrundlaget og ved  

 indtægtsreguleringen af pensionen anvendes bestemmelserne i §§ 27 - 31 i  

 pensionsloven.
Når pensionen efter § 49 i pensionsloven skal reguleres,  

 foretages denne regulering uden at det er nødvendigt at foretage en fornyet  

 indtægtsregulering.
Dette fremgår af art. 51 i 1408/71. Derimod skal der i  

 tilfælde af ændring af reglerne for fastsættelse eller beregning af ydelser  

 foretages fornyet fastsættelse af pensionen i overensstemmelse med art. 46 i  

 1408/71.
D.
SAGSBEHANDLINGEN INDLEDNING Regler om den praktiske gennemførelse af 1408/71 91. 574/72 indeholder bestemmelser om den praktiske  

 gennemførelse af 1408/71. I art. 35 - 59 i afsnit III i 574/72 findes  

 bestemmelserne til gennemførelse af de særlige bestemmelser i 1408/71 vedr.  

 fastsættelse af pensionsydelser, når en person har været omfattet af  

 lovgivningen i to eller flere EØS-lande.
Når en person er omfattet af  

 anvendelsesområdet for 1408/71, kan der blive tale om indhentelse af  

 oplysninger fra øvrige EØS-lande.
I art. 84 i 1408/71 er det derfor  

 fastslået, at EØS-landenes myndigheder og institutioner skal yde hinanden  

 gensidig bistand med henblik på anvendelsen af forordningen, som om det  

 drejede sig om anvendelsen af deres egen lovgivning.
Til brug herfor skal  

 hvert EØS-land efter art. 4 i 574/72 i et bilag angive henholdsvis den  

 kompetente myndighed, den kompetente institution samt bopælsstedets  

 institution.
92. I bilag 1 til 574/72 er angivet de kompetente  

 myndigheder i de enkelte EØS-lande.
For Danmarks vedkommende drejer det sig  

 om: Socialministeren, Arbejdsministeren og Sundhedsministeren.
I bilag 2 til  

 574/72 er angivet de kompetente institutioner i de enkelte EØS-lande og i  

 bilag 3 er angivet bopælsstedets institutioner.
For Danmarks vedkommende er  

 den kompetente institution for så vidt angår ydelser efter den sociale  

 pensionslovgivning Den Sociale Sikringsstyrelse i de tilfælde, hvor det  

 drejer sig om pension til en person med bopæl uden for Danmark.
93. De kompetente myndigheder kan udpege  

 kontaktorganer, der er berettiget til at træde i direkte forbindelse med  

 hinanden.
Også personer, der har bopæl på et EØS-lands område eller opholder  

 sig der, kan rette henvendelse til et andet EØS-lands institution, enten  

 direkte eller gennem kontaktorganerne.
I bilag 4 til 574/72 er angivet de  

 enkelte EØS-landes kontaktorganer.
For Danmarks vedkommende er Den Sociale  

 Sikringsstyrelse kontaktorgan for ydelser efter den sociale  

 pensionslovgivning.
Blanketter til brug for sagsbehandlingen 94. Ved behandling af en pensionssag kan der være  

 involveret flere EØS-lande.
For at forenkle sagsgangen imellem EØS-landene  

 har Den Administrative Kommission efter art. 2 i 574/72 udarbejdet et  

 blanketmateriale.
Disse blanketter omtales under de følgende afsnit.  

 Derudover findes der som bilag 1 til dette hæfte en oversigt over de  

 blanketter, der anvendes ved behandling af pensionssager.
Varetagelse af administrationen af lov om social pension 95. I § 57 i pensionsloven er det fastsat, at  

 kommunalbestyrelsen i bopælskommmunen eller seneste bopælskommune varetager  

 administrationen af denne lov, medmindre andet er fastsat.
I § 46 i  

 Socialministeriets bekendtgørelse nr. 522 af 16.06.1994 er de kommunale  

 beføjelser overdraget til Den Sociale Sikringsstyrelse, når de angår pension  

 til personer med bopæl uden for Danmark, herunder afgørelser om personligt  

 tillæg.
 96. I alle andre tilfælde er det bopælskommunen, der  

 varetager administrationen af lov om social pension.
 97. Administrationen af lov om social pension  

 varetages således dels af Den Sociale Sikringsstyrelse dels af  

 bopælskommunen.
 Afsnit 9 omhandler sagsbehandlingen for de personer, der udelukkende har  

 været omfattet af dansk lovgivning.
 Afsnit 10 omhandler sagsbehandlingen for de personer, der har været  

 omfattet af dansk lovgivning og lovgivningen i et eller flere andre  

 EØS-lande.
PERSONER, DER UDELUKKENDE HAR VÆRET  

 OMFATTET AF DANSK Indgivelse af ansøgning 98. Ansøgning om social pension indgives til  

 kommunalbestyrelsen i bopælskommunen eller, såfremt ansøgeren har bopæl på et  

 andet EØS-lands område, til Den Sociale Sikringsstyrelse.
Har ansøger aldrig  

 haft bopæl i Danmark, indgives ansøgning til Den Sociale Sikringsstyrelse.
Behandling af pensionsansøgningen 99. Ved undersøgelsen af, om de formelle betingelser  

 for ret til pension er opfyldt, koordineres pensionslovens bestemmelser med  

 bestemmelserne i 1408/71, som er nærmere gennemgået i dette kapitels afsnit 1  

 - 4. Er betingelserne for ret til pension opfyldt, behandles ansøgningen om  

 pension i øvrigt efter bestemmelserne i pensionsloven.
 100. Viser det sig under behandling af  

 pensionsansøgningen fra en ansøger med bopæl på et andet EØS-lands område, at  

 yderligere lægelige oplysninger er nødvendige, kan Den Sociale  

 Sikringsstyrelse begære den pågældende lægeundersøgt efter art. 87 i 1408/71.  

 Udgifterne hertil afholdes af Sikringsstyrelsen.
Pensionsberegningen 101. Når pension er tilkendt, beregnes pensionen efter  

 reglerne i pensionsloven, idet der tages hensyn til de optjeningstider, der  

 følger af anvendelsen af 1408/71. Der henvises til afsnit 3 om optjening og  

 afsnit 6 om pensionsberegningen.
Hvis det ved opgørelse af indtægtsgrundlaget  

 er nødvendigt at indhente oplysninger fra øvrige EØS-lande, er de øvrige  

 EØS-landes institutioner på begæring forpligtet til at meddele alle  

 nødvendige oplysninger efter art. 7, stk. 2 i 574/72.
Pensionsmeddelse og udbetaling 102. I overensstemmelse med bestemmelserne i  

 pensionsloven sender Den Sociale Sikringsstyrelse afgørelse og  

 klagevejledning direkte til ansøgeren.
Udbetaling af pension sker efter  

 reglerne i pensionsloven.
Indgivelse af klage 103. Ved indgivelse af klage over en pensionsafgørelse  

 anses datoen for klagens indgivelse til en institution, myndighed eller  

 domstol i et andet EØS-land som dato for indgivelse af klage til de danske  

 myndigheder efter art. 86 i 1408/71.
Andre ydelser 104. En pensionsansøger eller pensionist med bopæl på  

 et andet EØS-lands område kan være berettiget til sygesikring og anden  

 sygehjælp i bopælslandet/ opholdslandet (i 1408/71 kaldet naturalydelser) for  

 dansk regning.
Der henvises til hæfte 2 vedr. sygehjælp.
PERSONER, DER HAR VÆRET OMFATTET AF DANSK  

 LOVGIVNING OG Indgivelse af ansøgning 105. I art. 36 i 574/72 er fastsat bestemmelser for  

 indgivelse af ansøgning, når en person har været omfattet af lovgivningen i  

 to eller flere EØS-lande.
Her fremgår, at ansøgeren skal indgive ansøgning  

 til bopælsstedets institution efter den lovgivning, som gælder for denne  

 institution.
106. I de tilfælde, hvor ansøgeren ikke har været  

 omfattet af bopælsstedets lovgivning men af lovgivningen i andre EØS-lande,  

 kan ansøgeren vælge at indgive ansøgning direkte til den institution af hvis  

 lovgivning, han senest har været omfattet.
I de tilfælde, hvor ansøgeren  

 senest har været omfattet af dansk lovgivning men ikke har været omfattet af  

 bopælslandets lovgivning, indgives ansøgning til Den Sociale Sikringsstyrelse  

 som kompetent institution.
I de tilfælde, hvor ansøgeren har bopæl i Danmark  

 men ikke har været omfattet af dansk lovgivning, kan ansøgning indgives til  

 Den Sociale Sikringsstyrelse som videresender ansøgningen til det EØS-lands  

 institution, af hvis lovgivning ansøgeren senest har været omfattet, med  

 angivelse af ansøgningsdato.
107. Ansøgning indgivet til et EØS-lands institution  

 medfører automatisk, at der samtidig skal fastsættes pension efter  

 lovgivningen i de øvrige EØS-lande, hvor ansøgeren har optjent en  

 pensionsret.
Dette er fastslået i art. 36, stk. 4 i 574/72. Der gælder dog en  

 enkelt undtagelse herfra.
Hvis der er indgivet ansøgning om alderspension i  

 et EØS-land og ansøgeren ønsker at udsætte ansøgning om alderspension, som  

 han ellers har erhvervet ret til i medfør af lovgivningen i et eller flere  

 andre EØS- lande, kan fastsættelse af ydelser fra de øvrige EØS-lande  

 udsættes efter art. 44, stk. 2 i 1408/71. Ansøgeren kan således ikke  

 beslutte, at ansøgning om ydelser ved invaliditet i de øvrige medlemslande  

 skal stilles i bero.
108. Har en person været omfattet af dansk lovgivning  

 og lovgivningen i et eller flere andre EØS-lande, varetages administrationen  

 af lov om social pension som omtalt under pkt. 96 - 97 dels af Den Sociale  

 Sikringsstyrelse dels af ansøgerens bopæls-kommune.
For at lette  

 overskueligheden i fremstillingen af sagsbehandlingsreglerne, vil der i det  

 følgende blive sondret imellem, om ansøgeren har bopæl i Danmark, eller  

 ansøgeren har bopæl på et andet EØS-lands område.
I.
BOPÆL I DANMARK Indgivelse af ansøgning 109. Har en person været omfattet af dansk lovgivning  

 og har bopæl i Danmark, indgives ansøgning om dansk pension til  

 kommunalbestyrelsen i bopæls-kommunen i overensstemmelse med de regler, der  

 er fastsat herom i lov om social pension.
Søges der kun pension fra andre  

 EØS-lande (f.eks. alders- og efterladtepension) men ikke samtidig dansk  

 pension, indgives ansøgningen til Den Sociale Sikringsstyrelse.
Behandling af ansøgning om dansk pension 110. Ansøgning om dansk pension behandles af  

 bopælskommunen i overensstemmelse med reglerne i pensionsloven.
Ved  

 undersøgelse af om de almindelige betingelser for ret til dansk pension er  

 opfyldt, koordineres pensionslovens bestemmelser med bestemmelserne i  

 1408/71, som er nærmere gennemgået i dette kapitels afsnit 1 - 4. Er den  

 samlede danske optjeningstid mindre end 1 år, er der ikke ret til dansk  

 pension.
Afgørelse med klagevejledning sendes til ansøgeren.
Samtidig med  

 sagens behandling i bopælskommunen, sendes kopi af sagens akter (herunder  

 kopi af dokumentation for den danske optjeningstid) med angivelse af  

 ansøgningsdato til Den Sociale Sikringsstyrelse.
Sikringsstyrelsen sørger  

 herefter for, at ansøgning vedlagt angivelse af de danske optjeningstider  

 bliver videresendt til den institution af hvis lovgivning, ansøgeren senest  

 har været omfattet i overensstemmelse med art. 36 i 574/72. (Se bilag 1 om  

 blanketter).
111. Hvis den danske optjeningstid er over 1 år men  

 under 3 år, anvendes forsikrings- eller bopælsperioder tilbagelagt i øvrige  

 EØS-lande til opfyldelse af mindstebopælskravet.
Der henvises til dette  

 kapitels afsnit 4 om mindstebopæl.
Hvis ansøgeren ikke allerede er i  

 besiddelse af dokumentation for tilbagelagte forsikrings- eller  

 bopælsperioder fra de EØS-lande, af hvis lovgivning han har været omfattet,  

 indhentes disse oplysninger gennem Den Sociale Sikringsstyrelse, som er  

 kompetent institution.
112. Ved opgørelse af bopælstid anvendes de  

 optjeningstider, der er fremkommet ved anvendelse af danske pensionsregler  

 sammenholdt med bestemmelserne i 1408/71. Der henvises til dette kapitels  

 afsnit 3 vedr. optjening.
Ved behandlingen af ansøgning om ydelser fra øvrige  

 EØS-lande, kan det i visse tilfælde blive nødvendigt at omberegne den danske  

 pensions-ydelse.
Det drejer sig om tilfælde, hvor forsikringstiden i et eller  

 flere af de øvrige EØS-lande er mindre end 1 år, og dette ikke giver ret til  

 ydelser efter EØS-landenes lovgivning.
I så fald medregnes disse tider, som  

 om det var danske optjeningstider.
Der henvises til dette kapitels afsnit 4,  

 pkt. 69.
113. Ved beregning af størrelsen af den danske pension  

 anvendes bestemmelserne i pensionsloven.
Opmærksomheden henledes særligt på  

 de ydelser og indtægter, der ikke indgår i indtægtsgrundlaget ved beregningen  

 af den danske pension.
Der henvises til dette kapitels afsnit 7 vedr.  

 pensionsberegning.
Har en ansøger anmodet om, at ansøgning om alderspension  

 fra et andet EØS-land må blive stillet i bero eller udsat efter art. 44, stk.  

 2 i 1408/71, kan et sådant afkald ikke betragtes som en disposition, der  

 forringer pensionistens økonomiske stilling efter § 28. stk. 3, litra 4) i  

 pensionsloven.
114. Samtidig med behandlingen af den danske  

 pensionsansøgning indsender kommunen kopi af de sagsakter, der anvendes ved  

 behandlingen af ansøgningen om danske pensionsydelser til Den Sociale  

 Sikringsstyrelse.
Kommunen skal i alle pensionssager, der indsendes til  

 Sikringsstyrelsen, vedlægge nøjagtige oplysninger om bopælsperioder eller  

 dermed ligestillede perioder.
Når den danske pension enten er tilkendt eller  

 afslået vedlægges tillige kopi af afgørelsen.
Hvis kommunen har et  

 refusionskrav, der kan/skal modregnes i en evt. udenlandsk  

 pensionsefterbetaling, skal dette oplyses.
 115. Ved ansøgning om førtidspension skal der  

 vedlægges kopi af samtlige lægelige akter, der ligger til grund for  

 behandlingen af den danske ansøgning.
Behandling af ansøgning om pension fra øvrige EØS-lande 116. Ansøgning om pension fra øvrige EØS-lande  

 behandles af Den Sociale Sikringsstyrelse som kompetent institution, der  

 herefter betegnes som den behandlende institution efter art. 41 i 574/72.  

 Ansøgning om pension fra øvrige EØS-lande kan ske i form af ansøgning om  

 alders-, invaliditets- eller efterladtepension.
Oplysninger til brug for  

 disse pensionsansøgninger indhentes dels fra bopælskommunen (ansøgningsskema,  

 bopælsoplysninger og ved førtidspension tillige lægeerklæring) dels fra  

 ansøgeren selv (spørgeskema). Der henvises til Socialministeriets  

 bekendtgørelse nr. 522 af 16. juni 1994.
 117. Den Sociale Sikringsstyrelse sender ansøgning om  

 pension til de øvrige institutionerne i de øvrige EØS-lande (de såkaldte  

 berørte institutioner) ved hjælp af specielle blanketter efter art. 41, stk.  

 2 i 574/72. (Se bilag 1 om blanketter).
 118. Den Sociale Sikringsstyrelse skal (som den  

 såkaldte behandlende institution) vedlægge en attest om de danske bopæls- og  

 forsikringsperioder, jfr. art. 43 i 574/72. Tillige skal vedlægges en blanket  

 med oplysning om de beskæftigelsesperioder, som ansøgeren har tilbagelagt  

 efter lovgivningen i de berørte EØS-lande, jfr. art. 42. Oplysningerne hertil  

 indhentes fra ansøgeren selv eller fra de sagsakter, som kommunen har  

 indsendt. (Se bilag 1 om blanketter).
119. Enhver af de berørte institutioner fremsender en  

 attest om bopæls- og forsikringsperioder, som ansøgeren har tilbagelagt efter  

 den lovgivning, der gælder for institutionen.
Attesterne fra de øvrige  

 EØS-lande anvendes ved behandlingen af ansøgning om dansk pension til  

 opfyldelse af mindstebopæls-kravet i pensionsloven.
Såfremt forsikringstiden  

 efter den eller de berørte institutioners lovgivning er mindre end 1 år og  

 dermed ikke giver ret til en ydelse efter den berørte EØS-lands lovgivning,  

 medregnes disse tider som dansk optjeningstid efter art. 48, stk. 2 i  

 1408/71.
Behandling af ansøgning om pension ved invaliditet 120. Ved ansøgning om ydelser ved invaliditet  

 vedlægges kopi af de lægelige akter, der har ligget til grund for  

 behandlingen af den danske førtidspension.
I art. 40 i 574/72 er det  

 fastslået, at et EØS-lands institution ved fastsættelse af invaliditetsgraden  

 skal tage sådanne lægelige dokumenter og erklæringer i betragtning, som  

 institutionen har indhentet fra ethvert andet EØS-land.
121. Det er tanken, at en afgørelse, der er truffet af  

 den behandlende institution angående en ansøgers invaliditet, er bindende for  

 institutionen i ethvert anden berørt EØS-land efter art. 40, stk. 4 i  

 1408/71. Før en sådan afgørelse er bindende for de øvrige EØS-lande  

 forudsætter det, at det i bilag V til 1408/71 er anerkendt, at der er  

 overensstemmelse mellem de i disse staters lovgivning fastlagte kriterier for  

 invaliditet.
Det vil naturligvis lette sagsbehandlingen, når den berørte  

 institution kan lægge en afgørelse angående en ansøgers invaliditet, som er  

 truffet af den behandlende institution, til grund som om det var en afgørelse  

 truffet af den berørte institution.
For nogle EØS- lande (Belgien, Frankrig,  

 Italien og Luxembourg) er der allerede udarbejdet en tabel i bilag V til  

 1408/71, der viser i hvilke tilfælde der er overensstemmelse mellem de i  

 disse staters lovgivninger fastlagte kriterier for invaliditet.
For Danmarks  

 vedkommende er en sådan tabel endnu ikke aktuel.
122. Der foreligger således endnu ikke en tabel for  

 Danmarks vedkommende, der viser overensstemmelse mellem de efter dansk  

 lovgivning fastlagte kriterier for invaliditet og de kriterier, der er  

 fastlagt efter lovgivningen i de øvrige EØS-lande.
Såfremt de lægelige akter,  

 som har ligget til grund for den danske afgørelse, når Danmark er den  

 behandlende institution, ikke tilstrækkeligt belyser, om  

 invaliditetsbetingelserne for erhvervelse af ret til en ydelse er opfyldt  

 efter lovgivningen i de berørte EØS-lande, bevarer enhver institution retten  

 til at lade ansøgeren undersøge af en af den selv udpeget læge.
I praksis  

 sker dette normalt ved, at den berørte institution anmoder Den Sociale  

 Sikringsstyrelse som kontaktorgan, om at være behjælpelig med indhentelse af  

 nærmere oplysninger.
Sikringsstyrelsen sørger herefter for, at ansøgeren evt.  

 indkaldes til undersøgelse af en speciallæge og videresender disse  

 oplysninger til den berørte institution.
Afgørelse truffet af de berørte EØS-lande 123. Når der af den berørte udenlandske institution er  

 truffet afgørelse enten om tilkendelse eller afslag på ansøgning om ydelse,  

 sendes afgørelsen til Den Sociale Sikringsstyrelse som behandlende  

 institution efter art. 48 i 574/72. Foruden den udenlandske afgørelse sender  

 den berørte institution afgørelsen i blanketform.
Her fremgår dato for  

 tilkendelse af pension samt størrelsen af den årlige ydelse på  

 tilkendelsestidspunktet.
Begrundelsen for afslag vil også fremgå af denne  

 blanket.
Der skal altid være vedlagt en klagevejledning i form af en særlig  

 blanket, der angiver klageadgang i det pågældende land. (Se bilag 1 om  

 blanketter).
124. Den Sociale Sikringsstyrelse sender afgørelsen  

 til ansøgeren tillige med oplysning om klageadgang.
Sikringsstyrelsen sender  

 kopi af afgørelsen til kommunen.
Hvis der er tilkendt pension, anmodes  

 kommunen om at underrette skatteforvaltningen om den trufne afgørelse.
Udbetaling af pension og pensionsefterbetaling 125. Samtidig med afgørelsen meddeler den udenlandske  

 berørte institution om der foreligger en pensionsefterbetaling samt  

 størrelsen af denne.
Såfremt Sikringsstyrelsen ved fremsendelse af ansøgning  

 om pension til den berørte institution har oplyst, at der efter art. 111 i  

 574/72 er refusionskrav i en eventuel pensionsefterbetaling, vil  

 pensionsefterbetalingen blive sendt til Sikringsstyrelsen, der videresender  

 beløbet til den kommune, der har rejst refusionskrav.
Det er bopælskommunens  

 opgave at påse, at betingelserne for en eventuel modregning efter  

 bestemmelsen i 574/72 er opfyldt.
Der henvises til dette kapitels afsnit 11  

 vedr. modregning.
Er betingelserne for modregning opfyldt, udbetales et  

 eventuelt overskydende beløb til pensionisten.
126. Det er kun pensionsefterbetalingen, der eventuelt  

 fremsendes til Den Sociale Sikringsstyrelse.
Den løbende pensionsydelse  

 udbetales direkte til pensionisten selv af den udenlandske institution.
Sammenfattende meddelelse 127. Når alle afgørelser er indkommet fra de berørte  

 EØS-lande, udfærdiger Den Sociale Sikringsstyrelse som behandlende  

 institution en sammenfattende meddelelse i blanketform (se bilag 1 om  

 blanketter) om alle afgørelser og sender denne til pensionisten og til de  

 berørte institutioner.
Det er først ved modtagelse af den sammenfattende  

 meddelelse, at klagefristen over en afgørelse løber.
Dette er fastslået i  

 art. 48 i 574/72. Den sammenfattende meddelelse skal indeholde oplysninger om  

 ydelsernes størrelse på det tidspunkt, hvor der er tilkendt pension fra to  

 eller flere EØS-lande (samordningstidspunktet). Oplysninger om størrelsen af  

 den danske pension på samordningstidspunktet indhentes fra kommunen.
Kommunens forpligtelser i øvrigt 128. Bopælskommunen varetager fortsat efter samordning  

 administrationen af den danske pension (der henvises til dette kapitels pkt.  

 95 - 97) herunder udbetaler fortsat den danske pension.
Kommunen skal besvare  

 forespørgsler fra udenlandske institutioner, f.eks. om størrelsen af  

 pensionistens indtægter, og give meddelelse til de udenlandske  

 pensionsudbetalende institutioner om civilstand, flytning m.v.
 129. Hvis en pensionist ved sin død efterlade sig en  

 ægtefælle, skal kommunen give meddelelse til Den Sociale Sikringsstyrelse med  

 henblik på ansøgning om efterladtepension fra andet EØS- land.
Ansøgning om ydelser til efterladte børn indgives til kommunen, der skal  

 sørge for videresendelse til den kompetente institution i udlandet.
Se  

 nærmere herom i hæfte 7.
 130. Flytter pensionisten til et andet EØS-land skal  

 kommunen sende sagen med oplysning om nøjagtig adresse i udlandet til Den  

 Sociale Sikringsstyrelse med henblik på Sikringsstyrelsens overtagelse af  

 pensionsudbetalingen i overensstemmelse med § 46 i Socialministeriets  

 bekendtgørelse nr. 522 af 16. juni 1994 om lov om social pension.
II.
BOPÆL I ET ANDET EØS-LAND Indledning 131. Her vil kort blive beskrevet sagsbehandlingen af  

 en pensionssag for de personer, der har bopæl på et andet EØS-lands område og  

 både har været omfattet af dansk lovgivning og lovgivningen i bopælsstaten.  

 Der henvises i øvrigt til de foregående punkter i dette afsnit.
Indgivelse og behandling af ansøgning 132. Ansøgning indgives til institutionen i  

 bopælsstaten i overensstemmelse med de regler, som gælder for denne  

 institution.
Denne institution er herefter den behandlende institution.
Der  

 gælder for denne institution de samme regler som beskrevet ovenfor i pkt. 105  

 - 108.
133. Den behandlende institution sender den officielle  

 ansøgning om dansk pension til Den Sociale Sikringsstyrelse som kompetent  

 institution tillige med en oversigt over de perioder, som ansøgeren har  

 opgivet som dansk optjeningstid.
Derudover vedlægges en oversigt over de  

 forsikringstider, som ansøgeren har tilbagelagt efter den behandlende  

 institutions lovgivning.
Drejer det sig om en ansøgning om førtidspension,  

 vil der desuden være vedlagt lægelige akter. (Se bilag 1 om blanketter).
134. Sikringsstyrelsen undersøger om de formelle  

 betingelser for tilkendelse af dansk pension er opfyldt.
De formelle  

 betingelser er de almindelige betingelser i dansk lovgivning suppleret med  

 EF-reglerne.
Herefter sendes en opgørelse over de danske optjeningstider til  

 den behandlende institution.
135. Sikringsstyrelsen undersøger om de materielle  

 betingelser for tilkendelse af førtidspension er opfyldt i overensstemmelse  

 med bestemmelserne i pensionsloven.
I det omfang der ønskes yderligere  

 oplysninger f.eks. i form af lægeerklæringer, indhentes disse.
Afgørelse om dansk pension 136. Den Sociale Sikringsstyrelse sender afgørelsen  

 med klagevejledning til den behandlende institution.
Er der tilkendt pension,  

 indhentes indtægtsoplysninger til brug for beregningen af den danske pension.  

 Sikringsstyrelsen beregner størrelsen af den danske pension og sender en  

 officiel afgørelse samt en afgørelse i blanketform med klagevejledning til  

 den behandlende institution. (Se bilag 1 om blanketter).
Udbetaling af pension og pensionsefterbetaling 137. Sikringsstyrelsen udbetaler den danske pension,  

 herunder også de personlige tillæg.
Der henvises til dette kapitels pkt. 95.  

 Hvis der er refusionskrav i den danske pensionsefterbetaling, sendes denne  

 til den behandlende institution, i modsat fald sendes efterbetalingen til  

 pensionisten.
MODREGNING 138. Art. 111 i 574/72 indeholder regler for de  

 sociale sikringsinstitutioners tilbagesøgning af uberettiget modtagne beløb.  

 Når det ved fastsættelse eller fornyet fastsættelse af en pensionsydelse  

 efter 1408/71 afsnit III, kap. 3 viser sig, at en institution har udbetalt et  

 større beløb, end pensionsmodtageren er berettiget til, er der under visse  

 betingelser efter art. 111, stk. 1 mulighed for, at disse beløb kan kræves  

 tilbageholdt i de endnu ikke erlagte pensionsydelser, som udbetales fra et  

 andet EØS-lands institution.
For at en sådan modregning kan finde sted  

 kræves:
 - at det for meget udbetalte beløb er fremkommet ved, at pensionen skal  

 fastsættes efter 1408/71 afsnit 3, kap. 3. Årsagen til, at der er udbetalt et  

 større beløb end pensionsmodtageren er berettiget til, skal således være  

 begrundet i, at pensionen fastsættes efter kap. 3. Det kan f. eks. være, at  

 der ved opgørelsen af den danske bopælstid er medtaget optjeningstid, som  

 viser sig at skulle medtages af et andet EØS-lands institution, idet  

 pensionsmodtageren for denne periode var omfattet af det andet EØS-lands  

 lovgivning.
 - at der foreligger en pensionsefterbetaling.
Hvis disse betingelser er opfyldt, kan den institution, der har udbetalt  

 pensionsmodtageren et større beløb, end han er berettiget til, kræve det for  

 meget udbetalte beløb tilbageholdt i den pensionsefterbetaling, som det  

 påhviler institutionen i det andet EØS-land at udbetale til  

 pensionsmodtageren.
Den sidstnævnte institution overfører det tilbageholdte  

 beløb til kreditorinstitutionen.
Der henvises til SM nr.
P-29-95.
139. Hvis betingelserne for at kræve det for meget  

 udbetalte beløb tilbageholdt efter art. 111, stk 1 ikke er opfyldt, finder  

 bestemmelserne i stk. 2 anvendelse.
I art. 111, stk. 2 er fastsat  

 betingelserne for modregning i en ydelse, som det påhviler en institution i  

 et andet EØS-land at udrede.
Hvis en institution i et EØS-land har udbetalt  

 en større ydelse, end modtageren er berettiget til, kan dette beløb under  

 visse nærmere betingelser kræves tilbageholdt i de ydelser, som det påhviler  

 institutionen i et andet EØS-land at udrede.
Det kan typisk dreje sig om  

 udbetalte personlige tillæg, som ønskes modregnet i den pensionsydelse, som  

 udbetales af institutionen i et andet EØS- land.
For at en sådan modregning  

 kan finde sted, skal der være hjemmel hertil i begge landes lovgivning.
140. Efter bestemmelsen i art. 111, stk. 3 kan  

 ydelser, der er udbetalt som forsorgshjælp (kontanthjælp) for et tidsrum,  

 hvor modtageren havde ret til ydelser - f.eks. pension - fra et andet  

 EØS-land, kræves tilbageholdt i de beløb, som den pensionsudbetalende  

 institution udbetaler til pågældende.
Det er en betingelse, at der i  

 lovgivningen i det land, der har udbetalt forsorgshjælp, er hjemmel til at  

 kræve beløbet tilbagebetalt.
Herudover kræves det, at der i lovgivningen i det EØS-land, der skal  

 foretage tilbageholdelsen, er hjemmel til en sådan tilbageholdelse.
Det  

 kræves således, at der er hjemmel til at kræve forsorgshjælp modregnet i en  

 pensionsydelse.
 Efter danske regler er der mulighed for at foretage modregning i 3  

 situationer:
- lovbestemt modregning (direkte hjemmel i lovgivning) - tvungen modregning (dansk rets almindelige regler om modregning) - aftalt modregning.
Der findes ikke i pensionsloven direkte hjemmel til at modregne udbetalt  

 kontanthjælp i en pensionsydelse.
Der er således ikke lovbestemt modregning.
 For at foretage modregning efter dansk rets almindelige regler skal visse  

 betingelser være opfyldt:
- det krav, der søges modregnet, skal være retsgyldigt (kontanthjælpen  

 skal kunne kræves tilbagebetalt) - kravet samt den ydelse, der kræves modregnet i, skal være forfaldent  

 (den kan altså ikke modregnes i en løbende pensionsydelse, før denne ydelse  

 er forfalden til udbetaling) - der skal være en snæver indbyrdes sammenhæng mellem det krav, der søges  

 modregnet og den ydelse, der søges modregnet i.
 Når det siges, at der skal være en indbyrdes snæver sammenhæng, betyder  

 det, at kontanthjælpen skal være ydet til at dække samme formål som  

 pensions-ydelsen.
 Når en forsorgshjælp, som er udbetalt efter et andet EØS-lands lovgivning  

 kræves modregnet i en dansk pensionsydelse, må det altid undersøges, om der  

 er hjemmel til at kræve tilbagebetaling efter lovgivningen i det EØS-land,  

 som kræver modregning foretaget.
 Når der søges modregnet i en udenlandsk pensionsefterbetaling for udbetalt  

 dansk kontanthjælp, skal betingelserne for at kræve tilbagebetaling efter  

 dansk lovgivning og betingelserne for modregning efter det andet lands  

 lovgivning ligeledes være opfyldt.
141. En person, der har modtaget kontanthjælp, kan  

 have skrevet under på en tilbagebetalingserklæring.
Dette vil typisk være  

 situationer, hvor det er en betingelse for at kunne kræve tilbagebetaling af  

 kontanthjælp, at modtageren allerede ved udbetaling af kontanthjælpen blev  

 gjort opmærksom på tilbagebetalingspligten.
Kommunen har herefter et krav om  

 tilbagebetaling af ydet kontanthjælp.
Der kan kun kræves modregning i en  

 pensionsefterbetaling hvis de materielle betingelser om tilbagebetaling i  

 bistandsloven er opfyldt.
En tilbagebetalingser-klæring kan have form som en  

 egentlig transporter-klæring - aftalt modregning.
En transporterklæring skal  

 dog respektere de krav, der opstår efter art. 111 i 574/72, idet disse krav i  

 kraft af den lovmæssige bestemmelse har forrang.
OVERSÆTTELSE 142. Ethvert EØS-land kan ved anvendelsen af  

 bestemmelserne i 1408/71 og ved anvendelsen af bestemmelserne om den  

 praktiske gennemførelse heraf i 574/72 benytte sig af EØS-landets officielle  

 sprog.
I art. 84, stk. 4 i 1408/71 er det fastsat, at ansøgninger eller  

 dokumenter, der forelægges et EØS-lands myndigheder, institutioner eller  

 domstole, ikke kan afvises med den begrundelse, at de er affattet på et andet  

 EØS-lands officielle sprog.
143. Det kan naturligvis medføre vanskeligheder og en  

 længere sagsbehandlingstid at skulle oversætte dokumenter.
Også af den grund  

 er der udarbejdet det omfattende blanketsystem, som gør sagsbehandlingen mere  

 overskuelig.
Disse blanketter findes på alle EØS-landenes officielle sprog.  

 Som bilag 1 til dette hæfte er der medtaget en oversigt over de blanketter  

 der anvendes ved behandling af en pensionssag.
144. Viser det sig at være nødvendigt at få sagsakter  

 oversat, indeholder 1408/71 i art. 81, litra b) bestemmelser herom.
Her er  

 det fastsat, at Den Administrative Kommission efter anmodning af de  

 kompetente myndigheder, institutioner og domstole i EØS- landene skal  

 foretage oversættelse af dokumenter, der vedrører anvendelsen af denne  

 forordning, især oversættelse af ansøgninger indgivet af personer, der kan  

 være omfattet af bestemmelserne i denne forordning.
145. I praksis foregår dette ved, at kvittering for  

 udgiften til oversættelse i form af faktura i 2 eksemplarer tillige med kopi  

 af oversættelsen og angivelse af bankkonto fremsendes til Den Sociale  

 Sikringsstyrelse, der herefter vil søge om refusion hos generalsekretæren for  

 Den Administrative Kommission for Koordinering af Sociale Sikringsordninger,  

 Bruxelles.
Her oplyses de nøjagtige refusions-takster.
Kapitel 3. ATP Arbejdsmarkedets Tillægspension 146. Arbejdsmarkedets Tillægspension (ATP) blev  

 oprettet ved lov nr. 46 af 7. marts 1964 som en selv-stændig selvejende  

 institution med det formål at udbetale tillægspension til lønmodtagere m.fl.  

 Ordningen trådte i kraft den 1. april 1964. ATP-loven er senest  

 offentliggjort som lovbekendtgørelse nr. 4 af 8. januar 1996.
 Arbejdsmarkedets Tillægspension er som en lovbunden pensionsordning  

 omfattet af EF-forordning 1408/71. For udenlandske lønmodtagere gælder i  

 øvrigt Arbejdsministeriets bekendtgørelse nr. 20 af 26. januar 1970 om visse  

 udenlandske lønmodtageres medlemskab af Arbejdsmarkedets Tillægspension.
Personkreds, ATP-lovens kap.
II 147. Tillægspensionsordningen omfatter alle  

 lønmodtagere i alderen 16 - 66 år, der er beskæftiget her i landet i mindst 9  

 timer om ugen hos samme arbejdsgiver.
Ordningen omfatter således også  

 udenlandske lønmodtagere herunder borgere fra andre EØS- lande, der er  

 beskæftiget her i landet.
ATP-ordningen tager således højde for  

 ligebehandlingsprincippet i art. 3 i forordning-1408/71.
 De såkaldte løsarbejdere, dvs. lønmodtagere, der typisk har beskæftigelse  

 hos flere arbejdsgivere inden for den enkelte uge, er omfattet af ordningen  

 uden hensyn til beskæftigelsens omfang.
Omfattet er endvidere, efter § 2, stk. 1 a), danske lønmodtagere, der  

 udsendes til et andet land for den danske stat eller for danske virksomheder  

 og institutioner.
For danske lønmodtageres beskæftigelse i et EØS-land gælder  

 imidlertid beskæftigelseslandets pensionslovgivning.
Dog kan danske  

 lønmodtagere, der for deres arbejdsgivers regning er udsendt til midlertidigt  

 arbejde i disse lande i højst 12 måneder, fortsat være medlem af ATP.  

 Perioden kan dog forlænges.
Tilsvarende regler gælder for udenlandske  

 lønmodtageres beskæftigelse i Danmark.
Danske lønmodtagere, der er beskæftiget på danske skibe, er omfattet af  

 tillægspensionsordningen.
Det samme gælder lønmodtagere fra EØS-landene eller  

 andre lande, med hvilke der foreligger konvention.
For beskæftigelse i  

 Grønland og på Færøerne gælder særlige regler.
 Lønmodtagere, der er beskæftiget for visse danske, hovedsagelig  

 kulturelle, organisationer i Sydslesvig, fx Dansk Skoleforening for  

 Sydslesvig, er omfattet af ATP, som om de er beskæftiget her i landet.
 Personer, der som tjenestemænd oppebærer rådighedsløn eller ventepenge, er  

 tillige omfattet af ATP-ordningen, ligesom personer, der er opsagt, og som  

 oppebærer løn i en opsigelsesperiode, er omfattet.
Endvidere omfatter ATP-ordningen lønmodtagere, der modtager dagpenge under  

 arbejdsløshed, sygdom og barsel.
Dette gælder også for borgere i et EØS-land  

 og andre udenlandske statsborgere, for så vidt de er dagpengeberettigede på  

 samme måde som danske statsborgere.
 Fra 1. januar 1997 vil personer, der modtager kon-tanthjælp,  

 revalideringsydelse, oplærings- og aktiveringsydelse samt kursusgodtgørelse  

 under visse nærmere betingelser være omfattet af ATP-ordningen.
 Medlemskab af tillægspensionsordningen er obligatorisk for så vidt angår  

 ovennævnte persongrupper.
 Personer, der modtager overgangsydelse, efterløn og delefterløn, samt  

 modtagere af førtidspension og delpension kan fra 1. januar 1997 efter eget  

 ønske blive omfattet af ATP-ordningen.
Selvstændige erhvervsdrivende er som hovedregel ikke omfattet af  

 ordningen.
Dog kan selvstændige erhvervsdrivende, der som lønmodtagere har  

 været medlemmer af ATP i sammenlagt 3 år og har betalt bidrag svarende til 3  

 års bidrag, efter eget ønske bevare medlemskabet i ordningen, jf.
ATP-lovens  

 § 2, stk. 2. De skal i så fald selv betale hele bidraget.
ATP-ordningens finansiering, ATP-lovens § 15 148. Tillægspensionsordningen finansieres af bidrag,  

 der udredes af arbejdsgiverne, kommunerne eller A-kasserne og lønmodtagerne  

 med henholdsvis 2/3 og 1/3. For så vidt angår de personer, der efter eget  

 ønske vælger at betale ATP-bidrag, betaler den pågældende selv halvdelen af  

 bidraget, mens staten finansierer den anden halvdel.
Bidragets størrelse  

 afhænger af antallet af beskæftigede timer og udgør pr. 1. januar 1996 for en  

 fuldtidsbeskæftiget 2.683,80 kr. om året.
For visse offentligt ansatte er det  

 aftalt, at der kun skal betales et bidrag svarende til det pr. 1. januar 1982  

 gældende årsbidrag, som for en fuldtidsbeskæftiget er 1.166,40 kr. (§ 4a).  

 Fra 1. januar 1996 kan det dog aftales at forhøje dette bidrag til 1.516,50  

 kr.
Det forhøjede bidrag vil i fremtiden blive reguleret med samme beløb som  

 det normale ATP-bidrag.
 For modtagere af dagpenge under ledighed, sygdom og barsel betales der i  

 1997 150 pct. af det normale ATP-bidrag, og fra 1. januar 1998 betales der  

 dobbelt bidrag.
Arbejdsgiverne, kommunerne eller A-kasserne tilbageholder  

 lønmodtagerbidraget ved lønudbetaling og indbetaler det samlede bidrag  

 kvartalsvis til ATP.
Af ATP-bidraget skal der svares arbejdsmarkedsbidrag  

 efter lov om arbejdsmarkedsfonde.
Ydelserne 149. Tillægspensionsordningen er forsikringsteknisk  

 opbygget således, at ordningen finansielt hviler i sig selv uden tilskud fra  

 staten, idet bidragene fra lønmodtagerne og arbejdsgiverne, forrentet med en  

 grundlagsrente på 4 1/2 pct., dækker ordningens pensionsforpligtelser samt  

 forpligtelser over for efterladte.
Egenpension, ATP-lovens kap.
III 150. Tillægspension i form af egenpension med tillæg  

 af bonus udbetales tidligst fra det fyldte 67. år og kun efter anmodning.  

 Hertil anvendes en særlig blanket.
Til medlemmer, der har bopæl i Danmark, og  

 derfor er omfattet af CPR, sender ATP normalt blanketten nogle måneder før de  

 fylder 67 år.
Medlemmer, der har bopæl udenfor Danmark, skal selv henvende  

 sig til ATP for at få udbetalt pension.
EØS-borgere kan også henvende sig til  

 pensionsmyndighederne i det land, hvor de bor.
Anmodningen om pension vil  

 derfra blive sendt til Danmark.
For medlemmer, der kun har været beskæftiget i Danmark, beregnes pensionen  

 udelukkende på grundlag af de indbetalte bidrag.
Pensionen er således helt  

 afhængig af medlemmernes beskæftigelse i Danmark.
For tiden indtil den 1.  

 juli 1992 giver bidrag indbetalt i tiden efter det fyldte 60. år højere  

 pension end bidrag indbetalt før det 60. år.
Hertil kommer, at medlemmer, der  

 indtrådte i ordningen i dennes første år (dvs. i perioden 1. april 1964 - 31.  

 marts 1965) får højere pension af bidrag indbetalt inden den 1. januar 1982  

 end medlemmer indtrådt på et senere tidspunkt.
Denne begunstigelse af  

 ordningens oprindelige medlemmer blev ophævet i forbindelse med  

 bidragsopskrivningen pr. 1. januar 1982, for så vidt angår bidrag indbetalt  

 efter dette tidspunkt.
 Beregningsreglen er efter den 1. juli 1992 den, at der opnås en årlig  

 pension på 100 kr. for hvert indbetalt bidrag på 396 kr. (efter fradrag af  

 arbejdsmarkedsbidrag).
 De særlige beregningsregler, der gælder, når en lønmodtager også har været  

 beskæftiget i et andet EØS-land er omtalt nedenfor.
Bonus 151. ATP's renteindtægter ud over grundlagsrenten på 4  

 1/2 pct., der anvendes til dækning af ordningens pensionsforpligtelser,  

 fordeles efter fradrag af realrenteafgift blandt medlemmer og pensionister  

 som bonus.
Udbetaling 152. Tillægspension og bonus udbetales månedsvis  

 forud.
Dog kan bestyrelsen for ATP bestemme, at pensionsbeløb af mindre  

 størrelse skal udbetales årsvis eller som kapitaliserede engangsbeløb.  

 Pensionen udbetales til pensionisterne, uanset i hvilket land de har bopæl.  

 Eksportabilitetsprincippet i art. 10 i forordning 1408/71 er således fuldt  

 gennemført.
Et ATP-medlem, der bliver 67 år i januar 1996, og som har været omfattet  

 af ordningen siden dens start den 1. april 1964 og betalt fuldt bidrag, vil  

 have ret til en årlig ydelse på ca. 14.300 kr., forudsat at medlemmet har  

 deltaget i samtlige opskrivninger.
Pensionen beskattes som A-indkomst.
For  

 pensionister, der bor i udlandet, kan dobbeltbeskatningsoverenskomster  

 betyde, at der ikke skal betales skat til Danmark.
Ydelser til efterladte, ATP-lovens kap.
IV 153. Efter ATP-lovens § 11 udbetales der til  

 efterlevende ægtefæller efter medlemmer af tillægspensionsordningen, som er  

 født den 1. juli 1925 eller senere, og som dør den 1. juli 1992 eller senere,  

 ved dødsfaldet et engangsbeløb.
Beløbet svarer til den kapitaliserede værdi  

 af en pensionsydelse, der udgør 35 pct. af den egenpension og bonuspension,  

 som afdøde havde optjent ret til ved dødsfaldet.
Ud over ydelsen efter ATP-lovens § 11 udbetales der (efter § 12) til  

 efterlevende ægtefæller efter ATP-medlemmer, der er født i perioden 1. juli  

 1925 - 30. juni 1941, og som dør den 1. juli 1992 eller senere, et  

 engangsbeløb.
Beløbet svarer til den kapitaliserede værdi af en  

 pensionsydelse, der udgør indtil 15 pct. af den egenpension og bonuspension,  

 som afdøde havde optjent ret til den 1. juli 1992. Engangsbeløbet beregnes  

 under hensyn til den egenpension, som den efterlevende er berettiget til fra  

 sit fyldte 67. år, idet der medregnes forventede bidrag indtil dette  

 tidspunkt.
I de tilfælde, hvor afdøde var fyldt 67 år den 1. juli 1992, eller hvor  

 han var afgået ved døden før dette tidspunkt og den efterlevende ægtefælle  

 ikke var fyldt 62 år (§ 13), udbetales ligeledes et engangsbeløb.
Beløbet  

 beregnes som den kapitaliserede værdi af halvdelen af afdødes egenpension og  

 bonuspension, og der tages hensyn til størrelsen af den efterlevendes ret til  

 egenpension fra det fyldte 67. år.
I disse tilfælde skal ægteskabet have  

 bestået i mindst 10 år, og afdøde skal have opnået ret til fuld pension for i  

 alt 10 år.
 For medlemmer, der har været beskæftiget i flere EØS-lande, medregnes  

 efter art. 45 i forordning 1408/71 ved opgørelsen af pensionsretten på 10 år  

 beskæftigelsen i de øvrige EØS-lande.
 For ægtefælleydelsen gælder lov nr. 103 af 14. marts 1941 om bevarelse af  

 enkepensionsret ved separation og skilsmisse.
Efter ATP-lovens § 11a udbetales der til børn (biologiske børn såvel som  

 adoptivbørn) efter medlemmer af tillægspensionsordningen, der er født den 1.  

 juli 1925 eller senere, og som dør den 1. juli 1992 eller senere, et  

 engangsbeløb.
Beløbet, der udbetales ved dødsfaldet, svarer til den  

 pensionsret i form af egenpension og bonuspension fra det 67. år, som  

 medlemmet havde optjent ret til ved dødsfaldet.
Beløbet udbetales til værgen.
 Af engangsydelserne til de efterladte beregnes en afgift til staten på 40  

 pct. efter pensionsbeskatningsloven.
 Ydelserne til de efterladte udbetales efter anmodning til de berettigede  

 uden hensyn til deres nationalitet og uden hensyn til, i hvilket land de har  

 bopæl.
Pensionsberegning i de tilfælde, hvor ATP-medlemmet også har været  

 beskæftiget i et andet EØS-land 154. For lønmodtagere, der har været beskæftiget i to  

 eller flere EØS-lande, er der i forordning 1408/71, art. 46, specielle  

 pensionsberegningsregler.
Formålet med disse regler er at sikre, at vandrende  

 arbejdstagere ikke blive diskrimineret i forhold til arbejdstagere, der ikke  

 flytter.
For ATP-medlemmer sker beregningen på følgende måde, og det gælder både  

 for egenpensionen ved 67-året samt den pension, der ligger til grund for  

 beregningen af ægtefælle- og børneydelsen i ATP- lovens kap.
IV:
Først beregnes den pension, det pågældende medlem er berettiget til efter  

 ATP-loven.
Pensionen beregnes på grundlag af de indbetalte bidrag på samme  

 måde som for de medlemmer, der kun har været beskæftiget i Danmark.
Derefter beregnes en pro rata temporis-pension.
Det vil sige en  

 forholdsmæssig pension beregnet på grundlag af den pension, der ville have  

 kunnet udbetales, hvis alle forsikringsperioderne havde ligget i Danmark.  

 Beregningen sker efter forholdet mellem den faktiske beskæftigelsesperiode i  

 Danmark og summen af alle forsikringsperioder i alle EØS-lande.
 ATP-medlemmet har ret til det største af de pensionsbeløb, der således er  

 beregnet.
Nordisk Konvention om Social Sikring Social sikring 155. Samtidig med EØS-aftalens ikrafttræden den 1.  

 januar 1994, trådte Nordisk Konvention om Social Sikring i kraft.  

 Konventionen afløser den tidligere Nordiske Konvention om Social Tryghed af  

 5. marts 1981.
 156. Reglerne om grundpension anvendes kun på nordiske  

 statsborgere.
 157. Nordisk konvention er indgået mellem følgende  

 lande og områder:
Danmark Finland Island Norge Sverige Grønland Færøerne (fra 8. juli 1994) Konventionen anvendes dog ikke i det indbyrdes forhold mellem Danmark,  

 Grønland og Færøerne.
Optjening 158. Der optjenes pensionsret ved fast bopæl i et  

 nordisk land på samme vilkår som gælder for landets egne borgere.
Efter  

 konventionens art. 11 opnås der ret til pension efter mindst 3 års bopæl.
 Perioder, hvori der er modtaget pension fra et andet EØS-land, medregnes  

 ikke ved afgørelse af, om 3-årskravet i konventionen er opfyldt.
Udbetaling 159. Udbetaling af pension efter reglerne i Nordisk  

 Konvention om Social Sikring sker på betingelse af, at ansøgeren har fast  

 bopæl i et EØS-land.
Omberegning af pensioner 160. Efter art. 27 i Nordisk Konvention om Social  

 Sikring er det muligt at få omberegnet en pension, der har været ydet efter  

 reglerne i den gamle nordiske konvention eller efter national lovgivning i et  

 eller flere af de nordiske lande.
Pensioner, der er tilkendt før den  

 01.01.1994 kan efter anmodning fra pensio- nisten eller beslutning fra den  

 myndighed, der udbetaler pensionen, omberegnes efter de nye regler.
Der  

 henvises til vejledning af 1. september 1995 fra Den Sociale Sikringsstyrelse  

 om omberegning af pensioner efter Den Nordiske Konvention om Social Sikring.
Efter omberegningen bliver der udbetalt pension fra de enkelte nordiske  

 lande i forhold til bopælstidens længde.
Hvis den omberegnede pension er  

 mindre end den pension, der blev udbetalt før omberegningen, udbetales et  

 tillæg.
Administration 161. Behandling af pensionsansøgninger og omberegning  

 af pension for nordiske statsborgere med bopæl i Danmark varetages af  

 bopælskommunerne.
 Behandling af pensionsansøgninger om omberegning af pension for nordiske  

 statsborgere med bopæl i et andet EØS-land varetages af Den Sociale  

 Sikringsstyrelse.
Andre ydelser 162. En pensionsansøger eller pensionist med bopæl i  

 et andet nordisk land er berettiget til sygesikring og anden sygehjælp i  

 bopælslandet (kaldet naturalydelser) efter bopælslandets lovgivning.
Der  

 henvises til hæfte 2 om sygehjælp.
Gensidig administrativ bistand 163. Myndigheder og andre institutioner skal yde  

 hinanden al nødvendig bistand ved gennemførelsen af konventionens  

 bestemmelser også udover det, som udtrykkeligt er nævnt i konventionen.
Nordiske forbindelsesorganer 164. Forbindelsesorganer efter art. 19 i konventionen  

 er i:
- Danmark: Den Sociale Sikringsstyrelse Ny Kongensgade 9 DK-1472 København K - Finland: Kansanelakelaitos Folkpensionsanstalten Nordenskiøldinkatu 12 FIN-00250 Helsinki - Island: Tryggingastofnun ríkisins Laugavegur 114 IS-150 Reykjavík - Norge: Rikstrygdeverket Drammensvejen 60 N-0241 Oslo - Sverige: Riksførsakringsverket S-103 51 Stockholm - Færøerne: Almannastovan Jónas Broncksgøta 27 Postrúm 196 FR-110 Tórshavn - Grønland: Direktoratet for Sociale Anliggender og Arbejdsmarked Postbox 260 3900 Nuuk Grønland Blanketter 165. Efter samråd mellem forbindelsesorganerne er der  

 udarbejdet blanketter af de nordiske lande på de enkelte landes sprog.
Disse  

 blanketter skal kun anvendes i de situationer, hvor det drejer sig om  

 ansøgere, der ikke er eller har været erhvervsaktive. (Se bilag 1 om  

 blanketter).
Der er udarbejdet særlige blanketter til brug i omberegningssagerne.
Disse  

 blanketter er udsendt som bilag til orientering af 1. september 1995 fra Den  

 Sociale Sikringsstyrelse om beregning af pensioner efter Den Nordiske  

 Konvention om Social Sikring.
BILAG 1 Blanketvejledning Dette bilag indeholder en gennemgang af de blanketter, der anvendes i  

 forbindelse med behandling af en ansøgning om en social pension.
 Der henvises til denne vejlednings kapitel 2.
E-blanketterne har en fuldstændig ensartet, trykt tekst på hvert af  

 EØS-landenes sprog.
Når en blanket modtages på et fremmed sprog, kan teksten  

 altid læses ved hjælp af den blanket, som er udformet på modtagerens eget  

 sprog.
 Den fælleseuropæiske blanketsamling og blanketterne kan købes hos J.H.  

 Schulz Information A/S, Herstedvang 10 - 12, 2620 Albertslund, telefon 43 63  

 23 00, lokal 275 eller 276.
E 202 Ansøgning om alderspension E 203 Ansøgning om pension til efterladte E 204 Ansøgning om invalidepension E 205 Attest om forsikrings- og bopælsperioder E 207 Oplysninger om den forsikredes beskæftigelsesperioder E 210 Underretning om afgørelse truffet i en sag vedrørende ansøgning E 211 Sammenfattende meddelelse om afgørelserne E 212 Klageadgang samt fristerne for indgivelse af klage E 213 Detaljeret lægeerklæring Det er besluttet at begrænse anvendelsen af blanketter mellem de nordiske  

 lande til følgende blanketter for personer, som udelukkende er omfattet af  

 konventionen (dvs. ikke-erhvervsaktive nordiske statsborgere, som er bosatte  

 i Norden):
NE 200 Forespørgsel/Meddelelse om grundpension beregnet på grundlag af  

 fremtidige bopælsperioder/forventet tillægspension N 202 Ansøgning om alderspension N 203 Ansøgning om pension til efterladte N 204 Ansøgning om invalidepension N 205 Attest om forsikrings- og bopælsperioder N 207 Oplysninger om den forsikredes beskæftigelsesperioder N 211 Sammenfattende meddelelse om afgørelserne N 212 Klageadgang samt fristerne for indgivelse af klage Blanket NE 200 er en ny blanket, som er forenklet og tilpasset  

 oplysningsbehovet i de nordiske lande.
Den skal også anvendes ved  

 gennemførelsen af EØS-aftalen.
Blanketten anvendes ikke i Danmark.
De øvrige nævnte N-blanketter svarer i indholdet stort set til de  

 E-blanketter, som anvendes ved gennemførelsen af forordningen.
Betegnelsen E  

 kan dog ikke anvendes til en personkreds, som har rettigheder ifølge  

 konventionen.
Det er derfor denne serie N- blanketter er udarbejdet.
 N-blanketterne bliver udsendt til kommunerne sammen med den fællesnordiske  

 vejledning.
Bemærkninger til de enkelte blanketter NE 200 Blanketten anvendes enten som forespørgsel eller meddelelse om  

 grundpension, som er beregnet på grundlag af fremtidige bopælsperioder eller  

 om foreløbig beregning af tillægspension.
Blanketten anvendes både for de  

 personer, der omfattes af konventionen og af EØS-aftalen.
Den aktuelle blanket sendes af den behandlende institution (oftest institutionen i  

 bopælslandet) til den berørte institution i det EØS-land af hvis lovgivning  

 ansøgeren har været omfattet.
Ansøgning om pension fra bopælslandet indgives  

 på den nationale blanket.
Den nationale version af blanketten udfyldes af den behandlende/berørte  

 institution med oplysning om, i hvilke perioder den pågældende har været  

 bosat/erhvervsmæssigt beskæftiget i dette land.
Den behandlende institution  

 sender blanketten sammen med enten E(N) 202, E(N) 203 eller E(N) 204.
Blanketten udfyldes med oplysninger om de bopæls- og  

 beskæftigelsesperioder, som ansøgeren har i de berørte lande.
Blanketten  

 sendes til alle berørte institutioner sammen med enten blanket E(N) 202, E(N)  

 203 eller E(N) 204.
E 210 Blanketten udfyldes af det berørte land og sendes til institutionen i  

 bopælslandet.
I tilfælde af afslag på pension indeholder blanketten  

 begrundelsen for afslaget.
Ved tilkendelse af pension indeholder blanketten  

 størrelsen af den tilkendte pension på berettigelsestidspunktet.
Blanketten  

 ledsages altid af en klage-vejledning E(N) 212.
 De nationale afgørelser sendes til den behandlende institution, som  

 udfærdiger en sammenfattende meddelelse af samtlige afgørelser på blanket  

 E(N) 211. Blanket E(N) 211 med de respektive landes klagevejledninger sendes  

 derefter sammen med blanket E(N) 212 til ansøgeren.
 Klagevejledning, som altid skal vedlægges blanketterne E 210 og E(N) 211.  

 Indeholder oplysninger om klagefrister og navn og adresse på de myndigheder,  

 hvortil klager skal indgives i de enkelte lande.
E 213 Den detaljerede lægeerklæring bruges ved ansøgninger om invalidepension  

 (førtidspension). Andre EØS-lande kan bede om, at lægelige oplysninger  

 meddeles på blanket E 213 eller fx om, at en speciallæge-erklæring udfærdiges  

 på denne blanket.
BILAG 2 Pjecer, vejledninger m.v. om pension udgivet af Den Sociale  

 Sikringsstyrelse Dansk pension i udlandet - januar 1996 Udenlandsk pension i Danmark - forventes udgivet i 1997 Orientering til pensionister i udlandet 1996 Orientering til pensionister i udlandet 1997 BILAG 3 Den særlige pensionsberegning efter art. 46b - 46c i 1408/71 Art. 46a - 46c, i kap. 3 i 1408/71 I art. 46a - 46c er der fastsat bestemmelser, der har til formål at  

 regulere anvendelsen af de nationale regler om forbud mod dobbeltydelser, som  

 det efter art. 12, stk. 2 i 1408/71 er tilladt at anvende (der henvises til  

 dette kapitels pkt. 52), når en pension beregnes efter national lovgivning.  

 Det er vigtigt i den forbindelse at skelne imellem ydelser af samme art og  

 ydelser af forskellig art.
I art. 46a er der fastsat en definition af ydelser af samme art og ydelser  

 af forskellig art.
Art. 46a stk. 1 indeholder en definition af sammenfald af  

 ydelser af samme art og art. 46a stk. 2 indeholder en definition af  

 sammenfald af ydelser af forskellig art:
 stk. 1.  Ved sammenfald af ydelser af samme art for-stås  

 ydelser ved invaliditet, alderdom og til efterladte, som beregnes eller  

 udredes på grundlag af forsikrings- og/eller bopælsperioder, der er  

 tilbagelagt af en og samme person.
 (I bilag VI til 1408/71 under afsnit B pkt. 9 har Danmark meddelt at:
»såfremt en person, der oppebærer en dansk alders-pension eller  

 eventuelt førtidspension, ligeledes har ret til en efterladtepension fra et  

 andet EØS-land, anses disse pensioner ved anvendelsen af dansk lovgivning for  

 at være ydelser af samme art i den i forordningens art. 46a, stk.1,  

 omhandlede forstand, forudsat at den pågældende, hvis forsikrings- eller  

 bopælsperioder danner grundlag for beregningen af efterladtepensionen, har  

 tilbagelagt bopælsperioder i Danmark.«) stk. 2.  Ved sammenfald af ydelser af forskellig art  

 forstås sammenfald af ydelser, der ikke kan betragtes som ydelser af samme  

 art i den under stk. 1. nævnte forstand.
Art. 46a, stk. 3 er en generel bestemmelse, hvis indhold har til formål at  

 regulere et EØS-lands muligheder for at anvende bestemmelser i den nationale  

 lovgivning, der vedrører nedsættelse, midlertidig inddragelse eller bortfald  

 af ydelser ved invaliditet, alderdom eller til efterladte, når der samtidig  

 er ret til en ydelse fra et andet EØS-land.
Hvis et EØS-lands lovgivning  

 indeholder bestemmelser om, at en ydelse ved invaliditet, alderdom eller til  

 efterladte skal nedsættes (indtægtsreguleres), stilles i bero eller  

 bortfalde, når der samtidig består ret til en ydelse af samme art eller  

 består ret til en anden ydelse eller andre indtægter, skal disse bestemmelser  

 være i overensstemmelse med de regler, der er fastsat i art. 46 stk. 3 under  

 litra a) - d). Disse regler er nærmere:
1. Der skal være hjemmel i den nationale lovgivning  

 til at medregne ydelser eller indtægter opnået i udlandet.
Litra a).
Betingelse for at anvende bestemmelser i et EØS-lands lovgivning om, at en  

 pensionsydelse skal nedsættes, stilles i bero eller bortfalde  

 (indtægtsregulering), når modtageren samtidig får udbetalt andre sociale  

 ydelser eller har andre indtægter af enhver art, på ydelser der samtidig er  

 erhvervet ret til efter lovgivningen i et andet EØS-land og indtægter  

 modtaget på et andet EØS-lands område er, at der i den nationale lovgivning  

 er en klar hjemmel hertil.
Den nationale lovgivning skal indeholde  

 bestemmelser, der klart fastslår medregning af ydelser eller indtægter, der  

 er opnået i udlandet.
2. De beløb, der således kan medregnes, skal medregnes  

 inden fradrag af skat, sociale sikringsbidrag og andre individuelle  

 indeholdelser.
Litra b).
3. Der må ikke medtages beløb, som udbetales af et  

 andet EØS-land på grundlag af en frivillig eller fortsat frivillig  

 forsikring.
Litra c).
 Uanset, at der er hjemmel i et EØS-lands lovgivning til at medregne  

 ydelser eller indtægter opnået i udlandet, må der ikke medregnes  

 ydelsesbeløb, hvortil der er erhvervet ret efter lovgivningen i et andet  

 EØS-land og som udredes på grundlag af en frivillig eller en fortsat  

 frivillig forsikring.
4. Pensionen må højst nedsættes, stilles i bero eller  

 bortfalde med et beløb, der svarer til den ydelse eller de indtægter, der er  

 erhvervet i et andet EØS-land.
Litra d).
Litra d) i art. 46a, stk. 3 finder dog ikke anvendelse på pensioner, der  

 fastsættes efter dansk lovgivning.
Dette er meddelt i bilag VI, rubrik B til  

 1408/71 under pkt. 7. Baggrunden herfor er, at ved anvendelse af den  

 beregningsmetode, som er fastsat i pensionsloven, vil ydelserne eller  

 indtægterne fra andre stater blive medregnet proratarisk svarende til  

 bopælstiden i Danmark.
 Art. 46b indeholder de særlige bestemmelser om sammenfald af ydelser af  

 samme art, der udbetales efter lovgivningen i to eller flere EØS-lande.  

 Bestemmelsen i stk. 1 indeholder en undtagelse fra art. 12, stk. 2, idet de  

 nationale regler om forbud mod dobbeltydelser ikke kan anvendes på en pension  

 fra et andet EØS- land, når pensionen er beregnet efter art. 46, stk. 2, i  

 1408/71.
I art. 46b, stk. 2 findes en regel om, at pensioner fra et andet EØS-land,  

 når de er beregnet efter national lovgivning i medfør af art. 46, stk. 1, kan  

 nedsættes etc. i visse tilfælde for at undgå urimelige dobbeltydelser.
Reglen  

 er meget snæver og anvendes kun på pensioner, der er fastsat uden hensyn til  

 forsikrings- eller bopælsperioder, eller som indeholder fiktive perioder.
 Det er reglerne i art. 46b, stk. 2, litra a) og b), der finder anvendelse  

 ved beregning af de særlige former for dansk pension, der er fastsat uden  

 hensyn til bopælsperioder, eller som indeholder fiktive perioder, jf. foran  

 pkt. 65 om folkepension efter den gamle ti-årsregel og førtidspension fastsat  

 før den 1. oktober 1984. Disse pensioner vil i løbet af nogle år forsvinde,  

 og art. 46b finder ikke anvendelse på de almindelige danske social pensioner.
Art. 46c indeholder særlige bestemmelser om, hvordan en pension skal  

 beregnes i de tilfælde, hvor to eller flere EØS-lande samtidig anvender  

 bestemmelser om, at en pension skal nedsættes, stilles i bero eller  

 bortfalde, når modtageren samtidig har andre ydelser eller indtægter.
I bilag  

 VI til forordning 1408/71 rubrik B, pkt. 7 er det meddelt, at art. 46c, stk.  

 1 og 3, ikke finder anvendelse på pensioner, der fastsættes efter dansk  

 lovgivning.
Den beregningsmetode, der anvendes i pensionsloven, giver et  

 gunstigere resultat for pensionsmodtageren, end den beregningsmetode, der  

 anvises i art. 46c.
