Erstatningsansvarslovens § 26, stk. 3  krænkelsesgodtgørelse, nævnets j. nr. 08-520-09281/09282 N. j.nr. 08-520-09281/09282 Skadevolder, der var søn af de to ansøgere, blev dømt efter henholdsvis straffelovens § 246, jf. § 245, stk. 1 og § 245, stk. 1, for at have tildelt begge ansøgere et slag i hovedet med en hammer, hvorved den ene ansøger blev påført et krusningsbrud i venstre isseregion med delvis lammelse af højre arm og ben til følge, og den anden ansøger blev påført et krusningsbrud i højre isseregion.
Nævnet lagde ved afgørelserne vægt på, at begge ansøgere havde fået store varige mén efter overfaldet.
 Nævnet har efterfølgende på baggrund af udtalelser fra Arbejdsskadestyrelsen tilkendt ansøgerne godtgørelse for varigt mén på henholdsvis 40 og 75 pct.
