 I medfør af § 9 A, stk. 9, 2. pkt., § 11, stk. 2, og § 18 i lov om  

 investeringsfonds, jf. lovbekendtgørelse nr. 241 af 17. april 1990, som  

 senest ændret ved lovene nr. 1014 og 1031 af 19. december 1992, fastsættes:
 § 1.  Kontohavere, der ønsker deres  

 investeringsfondshenlæggelser efterbeskattet efter bestemmelserne i  

 investeringsfondslovens § 9 A, skal forinden udbetaling af indskudsbeløb  

 efter lovens § 9 A, stk. 8, indgive en skriftlig og uigenkaldelig anmeldelse  

 herom til det kontoførende pengeinstitut.
§ 2.  Den i § 1 nævnte anmeldelse indgives til  

 pengeinstituttet på et særligt skema.
Skemaet skal indeholde de i bilag A  

 nævnte oplysninger og attestationer.
 Stk. 2.  Såfremt der er ansøgt om høsttabslån med  

 statsgaranti og eventuelt ydelsestilskud efter reglerne herom til tørkeramte  

 landmænd eller om indkomststøtte til landbrugere, vedlægges til  

 pengeinstituttet kopi af ansøgningen (på ansøgningsskema, jf.  

 landbrugsministeriets bekendtgørelse nr. 32 af 26. januar 1993, § 2, og  

 landbrugsministeriets bekendtgørelse nr. 33 af 26. januar 1993, § 1, stk. 2)  

 samt kopi af tilhørende indgivet høsttabsskema (»Skema til brug ved  

 opgørelse af høsttab 1992«).
Stk. 3.  Er der ikke indgivet ansøgning om høsttabslån  

 m.v. som omhandlet i stk. 2, indgives til pengeinstituttet udfyldt  

 høsttabsskema (»Skema til brug ved opgørelse af høsttab 1992«)  

 attesteret af en planteavlskonsulent under den landsøkonomiske  

 konsulentvirksomhed eller af en konsulent, der af Jordbrugsdirektoratet er  

 godkendt til at foretage høsttabsopgørelsen.
Skemaet er optrykt som bilag til  

 Landbrugsministeriets bekendtgørelse nr. 32 af 26. januar 1993 om  

 statsgaranti og ydelsestilskud vedrørende høsttabslån til tørkeramte  

 jordbrugere samt til Landbrugsministeriets bekendtgørelse nr. 33 af 26.  

 januar 1993 om indkomststøtte til landbrugere.
 Stk. 4.  Udbetaling af indskud på investeringsfondskonto  

 som omhandlet i investeringsfondslovens § 9 A, stk. 8, 4. pkt., til et  

 selskab m.v. kan kun ske, når den i nævnte lovbestemmelse omhandlede  

 revisorerklæring senest samtidig indgives til pengeinstituttet.
 Stk. 5.  Pengeinstituttet skal påse, at samtlige  

 oplysninger som angivet i de i stk. 1-3 nævnte skemaer er afgivet.
 Stk. 6.  Pengeinstituttet skal senest 3 måneder efter at  

 have foretaget udbetaling i henhold til investeringsfondslovens § 9 A, stk.  

 8, 1. pkt., af 50 pct. af indskudsbeløbet videresende de i stk. 1-4 nævnte  

 oplysninger, attestationer og erklæringer til den af kontohaveren oplyste  

 slutligningskommune.
 § 3.  Når pengeinstituttet i henhold til  

 investeringsfondslovens § 9 A, stk. 8, 1. pkt., har udbetalt 50 pct. af  

 indskudsbeløbet til en person, skal pengeinstituttet senest 10  

 ekspeditionsdage efter indbetale de resterende 50 pct. til Told- og  

 Skattestyrelsen på styrelsens girokonto nr. 7 19 64 66.
 Stk. 2.  Med betalingen skal pengeinstituttet give  

 oplysning om kontohaverens CPR-nummer (for selskaber SE-nummer), at  

 indbetalingen vedrører efterbeskatning af investeringsfondsmidler efter  

 investeringsfondslovens § 9 A, samt hvilket indkomstår (1992 eller 1993)  

 indbetalingen ifølge kontohaverens oplysning på det i § 2, stk. 1, nævnte  

 skema vedrører.
 § 4.  Pengeinstituttet skal indberette til Told- og  

 Skattestyrelsens registre i overensstemmelse med Skatteministeriets  

 bekendtgørelse nr. 22 af 11. januar 1989 om investeringsfonds §§ 4 og 5 med  

 undtagelse af den i § 4, stk. 2, nr. 5, nævnte anskaffelsesdato.
 Stk. 2.  Indberetningen af hævede indskudsbeløb, jf.  

 bekendtgørelse nr. 22 af 11. januar 1989, § 4, stk. 2, nr. 4, skal omfatte  

 hele det til udbetalingen svarende indskudsbeløb.
 § 5.  Overtrædelse af bestemmelserne i § 2, stk. 4-6,  

 samt §§ 3 og 4 i denne bekendtgørelse straffes med bøde, såfremt overtrædelse  

 er begået forsætligt eller ved grov uagtsomhed.
 § 6.  Med bøde straffes den, der forsætligt eller ved  

 grov uagtsomhed afgiver urigtige eller vildledende oplysninger og  

 attestationer i de skemaer, ansøgninger eller erklæringer, der er nævnt i §  

 2, stk. 1-4.
 § 7.  Denne bekendtgørelse træder i kraft den 30. maj  

 1993.
