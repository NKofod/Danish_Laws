 På et statsamtmandsmøde den 4. januar 1985 blev det bestemt, at dåbs- og  

 konfirmationsbidrag for fremtiden skulle beregnes af myndigheden selv,  

 således at det sædvanlige konfirmationsbidrag for henholdsvis en fader og en  

 moder skulle være 3 gange det pr. 1. januar det pågældende år værende  

 månedlige normalbidrag for en fader og en moder.
 Efter Sikringsstyrelsens bekendtgørelse nr 104. af 9. marts 1987, pkt. 2,  

 er der med virkning fra den 1. juli 1987 ikke længere forskel på en faders og  

 en moders normalbidrag.
 Foreningen af Statsamtmænd har nu oplyst, at man på et møde den 8. april  

 1987 for statsamternes og Københavns Overpræsidiums vedkommende vedtog, at  

 konfirmationsbidraget, der for en fader i hele året 1987 udgør 3 gange  

 normalbidraget svarende til 1.746 kr. pr. 1. januar 1987, for en moder med  

 virkning fra den 1. juli 1987 ligeledes udgør 1.746 kr.
 Konfirmationsbidraget vil herefter for fremtiden udgøre 3 gange det pr. 1.  

 januar det pågældende år værende normalbidrag.
 P.M.V.
 E.B.
D.
Sylvest Nielsen Cirkulærskrivelse til samtlige statsamter og Københavns Overpræsidium.
