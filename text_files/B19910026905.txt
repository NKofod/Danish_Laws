I medfør af §§ 5, 6, 8, 10, 14, 20, 23, stk. 2, 26, stk. 2-6, 29, 30, stk. 1, 31 og 33 i lov nr. 328 af 4. juni 1986 om kød m.m. samt under henvisning til Rådets direktiv 88/409/EØF om sundhedsbestemmelser for kød til hjemmemarkedet og om størrelserne for den afgift, der i henhold til direktiv 85/73/EØF skal opkræves ved undersøgelse af sådant kød, fastsættes herved følgende bestemmelser:
Område og definitioner § 1.  Bestemmelserne i denne bekendtgørelse vedrører,  

 medmindre andet er anført, kun kød, slagteaffald og kødvarer, der er bestemt  

 til menneskeføde.
Stk. 2.  Opskæring, udbening og anden mekanisk  

 behandling af kød og slagteaffald samt tilvirkning af kødvarer i  

 detailhandelsleddet med henblik på salg direkte til forbruger omfattes ikke  

 af denne bekendtgørelse.
Tilsvarende gælder tilvirkning til engrosforhandling  

 af kødvarer, fersk kød og slagteaffald, modtaget som opskåret kød, når dette  

 salg ikke overstiger den dobbelte værdi af detailsalget af den pågældende  

 vare.
 § 2.  I denne bekendtgørelse forstås ved:
 Slagtning i offentlige og private  

 slagtehuse samt nødslagtning m.m.
 § 3.  Slagtning til forbrug her i landet af det ved  

 slagtningen fremkomne kød og slagteaffald skal foregå på et slagteri, der er  

 autoriseret af Veterinærdirektoratet, eller på et offentligt eller privat  

 slagtehus, der er godkendt af Veterinærdirektoratet.
Stk. 2.  På ejendomme, hvor husdyrhold er tilladt, kan  

 ejendommens ejer eller bruger uanset stk. 1 foretage slagtning til eget  

 forbrug.
Dette gælder dog ikke for offentlige og private storkøkkener,  

 herunder hospitaler, forsørgelsesanstalter, kostskoler, pensionater, hoteller  

 og restauranter, og for slagtere, fabrikanter af kødvarer samt forhandlere af  

 kød, slagteaffald og kødvarer.
 Stk. 3.  Slagtning kan endvidere ske som nødslagtning i  

 henhold til bestemmelserne i § 4.
 Stk. 4.  Ansøgning om godkendelse af et slagtehus skal  

 indsendes til den stedlige veterinærinspektør.
 Stk. 5.  I forbindelse med godkendelsen tildeler  

 Veterinærdirektoratet slagtehuset et nummer, som skal benyttes i forbindelse  

 med stemplingen af slagtedyrene m.v.
 Stk. 6.  Ejer- eller brugerskifte skal anmeldes til den  

 stedlige veterinærinspektør, der i forbindelse hermed tager godkendelsen op  

 til fornyet behandling, ligesom godkendelsen kan tages op til fornyet  

 behandling, når der er forløbet 5 år siden sidste godkendelse, eller  

 væsentlige ændringer i driften gør det påkrævet.
§ 4.  Dyr, der ønskes slagtet på grund af sygdom eller  

 ulykkestilfælde (nødslagtning), og hvis kød ønskes anvendt til forhandling,  

 skal nødslagtes i et nærliggende slagteri/slagtehus.
Transport af det levende  

 dyr må kun finde sted, såfremt dette kan ske, uden at dyrplageri finder sted.
 Stk. 2.  Såfremt dyret ikke bør transporteres levende  

 til slagteriet, skal det aflives og afblødes på stedet, og det skal herefter  

 straks føres til et slagteri/slagtehus til slagtemæssig behandling og  

 kontrol.
Stk. 3.  Dyr, der i henhold til stk. 2 aflives udenfor  

 de godkendte slagtesteder, skal umiddelbart før aflivningen undersøges af en  

 dyrlæge, der skal udstede slagteattest for syge og nødslagtede dyr, som  

 foreskrevet af Veterinærdirektoratet.
Slagteattesten skal straks efter dyrets  

 ankomst afleveres til embedsdyrlægen.
Dog kræves slagteattest ikke udstedt,  

 når nødslagtning sker som følge af ulykkestilfælde, og det efter  

 omstændighederne er åbenbart, at dyret vil blive påført unødig lidelse,  

 såfremt aflivningen udsættes til efter en dyrlægeundersøgelse.
Slagteattest  

 kræves heller ikke, såfremt den dyrlæge, der har behandlet og undersøgt dyret  

 før slagtningen, også foretager kontrollen efter slagtningen.
 Slagteattesten skal indeholde udførlige oplysninger om sygdommens eller  

 ulykkestilfældets art, om der er anvendt medicin og i bekræftende fald om  

 arten og mængden af denne og om eventuelt applikationssted samt om dyrets  

 temperatur og øvrige tilstand umiddelbart før slagtningen.
 Stk. 4.  Medmindre den stedlige veterinærinspektør efter  

 at have fået sagen forelagt træffer anden afgørelse, skal dyr, der ikke er  

 fremstillet for embedsdyrlægen til undersøgelse før slagtningen, betragtes  

 som nødslagtede og behandles i overensstemmelse hermed, og såfremt  

 fyldestgørende dyrlægeerklæring om undersøgelse af dyret umiddelbart før  

 slagtningen ikke foreligger eller tilvejebringes, skal dyret kasseres, jf.  

 dog stk. 3.
 § 5.  I offentlige og private slagtehuse må, medmindre  

 særlig tilladelse foreligger fra Veterinærdirektoratet, ikke foregå anden  

 virksomhed end slagtning og opbevaring samt bortbringning af de ved  

 slagtningen fremkomne produkter.
 Stk. 2.  Embedsdyrlægen skal påse, at gældende  

 bestemmelser for indretning og drift af offentlige og private slagtehuse nøje  

 overholdes og skal foretage anmeldelse til Veterinærdirektoratet af mangler,  

 der efter påtale overfor virksomheden ikke rettes.
 Undersøgelse af slagtedyr og kød m.m.
 § 6.  Embedsdyrlægen skal ved undersøgelsen af  

 slagtedyr og ved undersøgelsen og bedømmelsen af kød og slagteaffald følge  

 den af Veterinærdirektoratet til enhver tid fastsatte instruks om udøvelse af  

 kødkontrol.
§ 7.  Dyrene skal undersøges og kendemærkes af  

 embedsdyrlægen på slagtedagen.
Kendemærkningen af slagtedyrene skal foretages  

 med øremærke eller andet af Veterinærdirektoratet godkendt system.
Syge dyr  

 skal undersøges umiddelbart før slagtningen.
 Stk. 2.  Slagtedyr, der føres ind i slagtelokalerne,  

 skal slagtes omgående, og afblødning, afhudning eller afhåring, videre  

 behandling og udtagning af organer skal gennemføres, så forurening af kødet  

 undgås.
Stk. 3.  Dyrene skal afbløde fuldstændigt.
Blod til  

 menneskeføde skal opsamles i helt rene beholdere i overensstemmelse med  

 regler, fastsat af Veterinærdirektoratet.
Stk. 4.  Der skal foretages fuldstændig afhudning,  

 undtagen af svin.
For så vidt angår får og geder er afhudning og undersøgelse  

 af hovedet ikke nødvendig, hvis det over for den kontrollerende dyrlæge  

 erklæres, at hovedet, herunder tunge og hjerne, ikke er bestemt til  

 menneskeføde.
Hvis svinene ikke afhudes, skal børsterne straks fjernes.
I  

 forbindelse hermed kan hjælpestoffer anvendes, såfremt svinene efterfølgende  

 afskylles fuldstændigt med drikkevand.
Stk. 5.  Udtagning af organer skal foretages straks og  

 være tilendebragt 45 minutter efter bedøvelsen.
Lunger, hjerte, lever, nyrer,  

 milt og mediastinum kan enten adskilles fra eller forblive i naturlig  

 forbindelse med slagtekroppen.
Hvis de adskilles fra den, skal de forsynes  

 med et nummer eller på anden måde mærkes, så samhørigheden med pågældende  

 slagtekrop kan konstateres.
Dette gælder også for hoved, tunge,  

 fordøjelseskanal og andre dele af dyret, der er nødvendige for undersøgelsen  

 eller eventuelt nødvendige for undersøgelse af uønskede restkoncentrationer.  

 Ovennævnte dele skal forblive i umiddelbar nærhed af slagtekroppen, indtil  

 undersøgelsen er afsluttet.
For så vidt penisen ikke udviser sydomstegn eller  

 læsioner, kan den dog straks fjernes.
Nyrerne skal hos alle dyrearter løsnes  

 fra fedtkapslen; hos kvæg, svin og hovdyr holdt som husdyr fjernes tillige  

 nyrekapslen.
Stk. 6.  Slagtedyrene skal på slagtedagen endvidere  

 undersøges efter slagtningen.
Slagtekroppe af hovdyr, af svin, der er over 4  

 uger gamle, samt af kvæg, der er over 6 måneder gamle, skal præsenteres til  

 undersøgelse efter at være midtflækket ved en længdespaltning af  

 hvirvelsøjlen.
Såfremt undersøgelsen kræver det, kan embedsdyrlægen forlange  

 længdespaltning af hovedet eller kroppen af ethvert slagtedyr.
 Stk. 7.  Hvis blod eller slagteaffald fra flere dyr  

 anbringes i samme beholder, inden undersøgelsen efter slagtningen er  

 afsluttet, skal hele indholdet kasseres, såfremt slagtekroppen fra blot et af  

 disse dyr er blevet erklæret for uegnet til menneskeføde.
 Stk. 8.  Undersøgelse for trikiner hos svin skal under  

 embedsdyrlægens tilsyn og ansvar foretages efter nærmere af  

 Veterinærdirektoratet fastsatte bestemmelser.
Stk. 9.  Vedkommende slagtehus er pligtig at give  

 embedsdyrlægen alle de oplysninger om det slagtede dyr, som denne forlanger,  

 og yde den nødvendige assistance for kontrollens gennemførelse.
For dyr, der  

 underkastes laboratoriemæssig undersøgelse, må stemplingen ikke finde sted,  

 før resultatet af undersøgelsen foreligger.
 § 8.  Hvis der ved undersøgelse af det slagtede dyr  

 mangler nogen del af kødet eller helt eller delvist mangler noget organ eller  

 nogen lymfeknude, eller der er gjort indsnit i lymfeknuder eller organer,  

 eller organerne af det slagtede dyr er sammenblandede, så de ikke kan  

 henføres til den krop, hvortil de hører, må vedkommende krop og organ ikke  

 uden tilladelse fra den stedlige veterinærinspektør godkendes til  

 menneskeføde.
Stk. 2.  Embedsdyrlægens bedømmelse af slagtedyret kan  

 af slagtehusets leder/ejer indankes for den stedlige veterinærinspektør til  

 overskøn.
I så tilfælde skal hele slagtedyret med tilhørende organer være  

 tilstede.
Udgiften ved overskønnet fastsættes af Veterinærdirektoratet og  

 afholdes af klageren, hvis det går denne imod, i modsat fald af  

 Veterinærdirektoratet.
§ 9.  Embedsdyrlægen skal føre en af  

 Veterinærdirektoratet autoriseret protokol over de ved kontrollen  

 forefaldende forretninger.
Protokollen skal efter anmodning forevises  

 Veterinærdirektoratet.
Embedsdyrlægen skal til den stedlige  

 veterinærinspektør indsende oplysninger om slagtningerne og bedømmelsen af  

 slagtedyrene efter nærmere af Veterinærdirektoratet fastsatte bestemmelser.  

 Uddrag af denne protokol skal efter Veterinærdirektoratets nærmere  

 bestemmelse indsendes til Veterinærdirektoratet.
Stk. 2.  Lederen af et offentligt slagtehus og  

 indehaveren af et privat slagtehus skal føre en slagteprotokol, der skal være  

 autoriseret af Veterinærdirektoratet.
Protokollen skal opbevares på  

 slagtestedet, og den skal til enhver tid være tilgængelig for eftersyn, som  

 embedsdyrlægen og Veterinærdirektoratet foretager.
 Stempling af kød m.m.
§ 10.  Sundhedsmærkningen af kød og slagteaffald skal  

 ske ved embedsdyrlægens foranstaltning og under dennes ansvar.
Til stempling  

 må kun benyttes de af Veterinærdirektoratet godkendte stempelfarver.
 Stk. 2.  Stempler og mærkesedler m.v. skal af dyrlægen  

 rekvireres gennem Veterinærdirektoratet, og kun de således udleverede må  

 benyttes.
 § 11.  Kød og slagteaffald af dyr, som er slagtet i et  

 offentligt eller privat slagtehus, og som er ubetinget godkendt til  

 menneskeføde, skal forsynes med nedenstående mærke med slagtehusets nummer.
Stk. 2.  Mærket skal anbringes som nedenfor angivet.  

 Slagtekroppe, som vejer mere end 65 kg, skal på hver halvdel stemples på  

 mindst følgende steder: Lårets yderside, lænden, ryggen, bugen og boven.  

 Andre slagtekroppe skal forsynes med mindst 4 stempelmærker, nemlig på hver  

 bov og på ydersiden af hvert lår.
Hovedet skal forsynes med et mærke på hver  

 side, tunge og hjerte, hver med et mærke.
Tunge og hjerte af svin, får og  

 geder og af op til 3 måneder gamle kalve kræves dog ikke mærket.
Leveren af  

 alle slagtedyr skal forsynes med et mærke.
 Stk. 3.  Udskæringer og slagteaffald, der ikke mærkes  

 stykvis, skal forsendes i emballage, som forsegles med en af embedsdyrlægen  

 dateret og underskrevet mærkeseddel.
 Stk. 4.  Kød og slagteaffald forsynet med det i stk. 1  

 afbildede mærke må ikke udføres.
 § 12.  Nedenstående mærke skal anbringes på godkendt  

 kød af orner samt halvorner (kryptorchider og hermafroditter) og  

 ornegildinger, der frembyder ornelugt eller har udtalt ornepræg, ved siden af  

 de øvrige stempler og i samme antal som disse.
§ 13.  Kød og slagteaffald, der ved kontrollen i et  

 godkendt slagteri/slagtehus er betinget godkendt til menneskeføde som følge  

 af fund af oksetinter, skal efter nærmere aftale mellem embedsdyrlægen og  

 slagteriet (slagteren) føres direkte til frysning på et af  

 Veterinærdirektoratet autoriseret frysehus.
Forinden afsendelsen til  

 frysehuset skal hvert stykke kød og slagteaffald af samme dyr (eventuelt  

 emballagen) forsynes med en omhyggeligt fastgjort mærkeseddel med samme  

 løbenummer.
På mærkesedlens ene side findes foruden løbenummeret en krone og  

 ordet »Veterinærkontrollen« samt følgende tekst: »Betinget  

 godkendt kød til særlig behandling.
Skal sendes til (se bagsiden)».
På  

 mærkesedlens anden side skal anføres afsenderens og modtagerens navn og  

 adresse.
Desuden skal embedsdyrlægen snarest direkte til embedsdyrlægen ved  

 modtagervirksomheden pr. post afgive meddelelse om den pågældende forsendelse  

 ved udfyldning af en særlig blanket forsynet med samme nummer som  

 mærkesedlerne.
Denne meddelelse må ikke ledsage forsendelsen af det betinget  

 godkendte kød og slagteaffald.
 Stk. 2.  Embedsdyrlægen ved det autoriserede frysehus  

 skal, såfremt en til en modtaget meddelelse svarende forsendelse ikke  

 ankommer til bestemmelsesstedet, omgående efterlyse forsendelsen og eventuelt  

 underrette den stedlige veterinærinspektør om sagen.
 Stk. 3.  Forinden kødet og slagteaffaldet nedfryses,  

 skal det forsynes med kødkontrolmærker i overensstemmelse med reglerne i §§  

 11 og 12. Når frysningen er tilendebragt som angivet i forskrifter, udstedt i  

 medfør af stk. 5, kan kødet og slagteaffaldet udleveres.
 Stk. 4.  Embedsdyrlægen påser, at betinget godkendt kød  

 og slagteaffald behandles som foran angivet, og underretter  

 slagtehuset/slagteren om, hvorledes der skal forholdes med kødet og  

 slagteaffaldet.
 Stk. 5.  De pågældende virksomheder skal med hensyn til  

 modtagelse, opbevaring og behandling m.m. af de her omhandlede varer forholde  

 sig i nøje overensstemmelse med de forskrifter, der måtte blive givet af  

 Landbrugsministeriet eller Veterinærdirektoratet.
Kød m.m., der ikke er egnet til  

 menneskeføde § 14.  Kød, slagteaffald og kødvarer, som ved  

 dyrlægekontrollen kasseres, skal ved den kontrollerende dyrlæges  

 foranstaltning gøres uanvendeligt til menneskeføde ved sønderdeling og  

 anbringelse i dertil bestemte beholdere, hvori findes et af  

 Veterinærdirektoratet godkendt denatureringsmiddel.
Grundig overbrusning med  

 denatureringsmidler kan træde i stedet for nedlægning deri.
Varen skal  

 derefter sammen med andet kød og slagteaffald, der ikke skal anvendes til  

 menneskeføde, jf. dog stk. 2 og 3, under iagttagelse af nærmere af den  

 stedlige veterinærinspektør foreskrevne forholdsregler afhændes direkte til  

 en autoriseret destruktionsanstalt.
Dog kan i tilfælde, hvor det drejer sig  

 om minimale mængder, omhyggelig nedgravning eller opbrænding efter  

 embedsdyrlægens anvisning træde i stedet, såfremt dette ikke er forbudt efter  

 andre bestemmelser.
Stk. 2.  Kirtler, hjerner, rygmarv og lignende, der er  

 sunde og friske og hidrører fra sunde dyr, kan dog fra et slagtehus afhændes  

 direkte til en medicinalfabrik eller til særligt dertil af  

 Veterinærdirektoratet godkendt virksomhed.
Forsendelse skal ske i ren, solid  

 og tæt emballage, der på iøjnefaldende og tydelig måde skal være mærket:  

 »Kødaffald til teknisk brug.
Uspiseligt«.
Kommer varen ikke til  

 afsendelse eller anvendelse efter formålet, skal den destrueres som angivet i  

 stk. 1.
Stk. 3.  Sunde og friske dele af sunde dyr, når bortses  

 fra svin, jf. herved § 5, litra b i Landbrugsministeriets bekendtgørelse nr.  

 454 af 21. september 1983 om anvendelse af affald som foder til dyr kan fra  

 et slagtehus afhændes til dyrefoder direkte til dyreholdere.  

 Veterinærdirektoratet kan tillade, at sådanne dele leveres til autoriseret  

 dyrefoderfabrik.
Forsendelse skal ske i ren, solid og tæt emballage, der på  

 iøjnefaldende og tydelig måde skal være mærket: »Dyrefoder«.
Kommer  

 varerne ikke til afsendelse eller anvendelse efter formålet, skal de  

 destrueres som angivet i stk. 1.
Stk. 4.  Fedt og talg, der hidrører fra godkendte  

 slagtedyr, men som ikke er egnet til menneskeføde, kan fra et slagtehus  

 leveres direkte til et af Veterinærdirektoratet godkendt fedt- og  

 talgsmelteri, der udelukkende fremstiller tekniske varer.
Forsendelsen skal  

 ske i ren, solid og tæt emballage, der på iøjnefaldende og tydelig måde skal  

 være mærket: »Kødaffald til teknisk brug.
Uspiseligt«.
Kommer varen  

 ikke til afsendelsen eller anvendelse efter formålet, skal den destrueres som  

 anført i stk. 1.
Stk. 5 Stk. 6.  Veterinærdirektoratet kan besigtige  

 virksomheder, der modtager de i stk. 2-4 nævnte varer.
Tilvirkning af kødvarer § 15.  Tilvirkning af kødvarer uden for  

 detailhandelsledet bestemt til forhandling her i landet må udover på de  

 eksportautoriserede virksomheder kun finde sted på virksomheder, godkendt  

 hertil af Veterinærdirektoratet.
 Ansøgning om godkendelse indsendes til den lokale tilsynsmyndighed, der  

 videresender ansøgningen med indstilling til Veterinærdirektoratet.
 Stk. 2.  Veterinærdirektoratet kan tage en givet  

 godkendelse op til fornyet behandling, når der er forløbet 5 år siden sidste  

 godkendelse, eller ved væsentlige ændringer i virksomhedens indretning og  

 produktion.
 Stk. 3.  Ejer- eller brugerskifte skal anmeldes over for  

 Veterinærdirektoratet.
 Stk. 4.  I forbindelse med godkendelsen meddeler  

 Veterinærdirektoratet virksomheden et registernummer, som skal benyttes i  

 forbindelse med mærkning af de af virksomheden fremstillede varer.
Engrosforhandling m.m. af kød, slagteaffald  

 og kødvarer § 16.  Oplagring og engrosforhandling (fordeling) af  

 kød, slagteaffald og kødvarer må udover de i § 15 nævnte eksportautoriserede  

 eller godkendte virksomheder kun finde sted på virksomheder (engroslagre),  

 der er godkendt hertil af kommunalbestyrelsen, jf. dog § 1, stk. 2.
 Stk. 2.  Et i medfør af stk. 1 godkendt engroslager kan  

 efter særlig godkendelse fra kommunalbestyrelsen meddeles tilladelse til  

 opskæring, udbening, hakning og detailpakning af kød og slagteaffald.  

 Endvidere kan virksomheden meddeles tilladelse til udskæring og detailpakning  

 af kødvarer.
 Stk. 3.  Kommunalbestyrelsen kan tage en given  

 godkendelse op til fornyet behandling, når der er forløbet 5 år siden sidste  

 godkendelse, eller væsentlige ændringer i driften gør det påkrævet.
 Stk. 4.  Ejer- og brugerskifte skal meddeles overfor  

 kommunalbestyrelsen.
Almindelige bestemmelser § 17.  Veterinærdirektoratet udarbejder i fornødent  

 omfang bestemmelser for godkendelse, herunder om indretning og drift af de i  

 §§ 15 og 16 omhandlede virksomheder.
§ 18.  Emballage, der har været benyttet til kød,  

 slagteaffald og kødvarer, må ikke benyttes, før eventuelle kødkontrolmærker  

 er fjernet.
Emballage til kød, slagteaffald og kødvarer, der er forsynet med  

 kødkontrolmærker eller med private mærker eller påtegninger vedrørende varen  

 eller dens oprindelse, må ikke benyttes af andre til kød, slagteaffald og  

 kødvarer eller andre varer, før sådanne mærker eller påtegninger er  

 fuldstændig fjernet.
 § 19.  Vedkommende tilsynsmyndighed er i nedennævnte  

 tilfælde bemyndiget til at lade destruere:
 § 20.  Udgifter i forbindelse med anskaffelse af  

 kemikalier, stempelfarver, instrumenter, øremærker og andre rekvisitter til  

 kontrollen såvel som dettes vedligeholdelse påhviler kommunen, når slagtning  

 sker i offentligt slagtehus, og slagteren, når slagtningen sker i privat  

 slagtehus.
 Stk. 2.  For det besøg, der som følge af ejerens  

 forlangende om overskøn, jf. § 8, stk. 2, må aflægges på slagtestedet, skal  

 der, hvis skønnet går ejeren imod, erlægges samme beløb som ved kontrol af  

 det pågældende dyr.
 Stk. 3.  Afgiften skal erlægges forud for undersøgelsen,  

 uanset om varen, der fremstilles, godkendes til menneskeføde eller kasseres.
Tilsyn og kontrol § 21.  Overtilsynet med, at de i denne bekendtgørelse  

 indeholdte eller i medfør af bekendtgørelsen fastsatte bestemmelser  

 overholdes, føres af Veterinærdirektoratet.
Stk. 2.  Tilsyn og kontrol med de i § 15 og § 16  

 omhandlede virksomheder påhviler kommunalbestyrelsen.
Tilsynet skal udøves  

 under ansvar af en embedsdyrlæge, ansat ved den lokale  

 levnedsmiddelkontrolenhed, jf. dog § 21, stk. 4. Veterinærdirektoratet  

 fastlægger de nærmere bestemmelser for udøvelsen af tilsynet og kontrollen,  

 herunder for udførelsen af laboratoriemæssige undersøgelser af kød,  

 slagteaffald og kødvarer samt betaling for kontrollens udøvelse.
 Stk. 3.  Veterinærdirektoratet træffer bestemmelse om,  

 hvorvidt produktionen skal underkastes en særlig kontrol, herunder efter  

 omstændighederne egenkontrol og om retningslinierne herfor.
 Stk. 4.  Veterinærdirektoratet kan for store  

 virksomheder af den i § 15 nævnte art bestemme, at tilsynet, uanset stk. 2,  

 2. punktum, skal udøves af en heltidsbeskæftiget dyrlæge, ansat dertil  

 direkte under Veterinærdirektoratet.
 Stk. 5.  Løn- og ansættelsesvilkår for en  

 heltidsbeskæftiget dyrlæge som nævnt i stk. 4 fastsættes i overensstemmelse  

 med de til enhver tid for ansættelse af overdyrlæger ved de  

 eksportautoriserede kødvirksomheder gældende regler.
Stk. 6.  Ved ferie, sygdom og lignende kan  

 embedsdyrlægen ved et offentligt eller et privat slagtehus lade kontrollen  

 varetage af en vikar.
Den stedlige veterinærinspektør skal straks underrettes  

 herom, ligesom det skal indføres i den autoriserede protokol.
Straffebestemmelser § 22.  Overtrædelse eller forsøg på overtrædelse af  

 bekendtgørelsens § 3, stk. 1 og 6, § 4, § 5, stk. 1, § 7, stk. 9, § 9, stk.  

 2, § 10, stk. 1, § 13, stk. 1 og 5, § 14, stk. 5, § 15, stk. 1 og 3, § 16,  

 stk. 1 og 4, § 18 og § 20, stk. 3 straffes med bøde.
Stk. 2.  Er en overtrædelse begået af et aktieselskab ,  

 anpartsselskab, andelsselskab eller lignende, kan der efter § 33, stk. 5, i  

 lov nr. 328 af 4. juni 1986 om kød m.m. pålægges selskabet som sådant  

 bødeansvar.
Er overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 efter samme bestemmelse pålægges kommunen eller det kommunale fællesskab som  

 sådant bødeansvar.
Ikrafttrædelse § 23.  Bekendtgørelsen træder i kraft den 1. juni  

 1991. Samtidig ophæves bekendtgørelse nr. 496 af 15. august 1988 om kød m.m.  

 til hjemmemarkedet.
