Bekendtgørelse om  

 præmieringsordning for offentlige arbejdsgivere, der fastansætter  

 personer fra støttet arbejde i ordinært arbejde I medfør af § 48 a, stk. 5, i lov om en aktiv  

 arbejdsmarkedspolitik, jf. lovbekendtgørelse nr. 666 af 19. august  

 1999, som ændret ved lov nr. 1082 af 29. december 1999,  

 fastsættes:
Formål § 1. For at forbedre de lediges muligheder for at  

 opnå ordinær beskæftigelse kan der til offentlige  

 arbejdsgivere, der ansætter ledige fra tilskudsjob i varige  

 ordinære stillinger, jf. dog stk. 2, udbetales en  

 økonomisk præmie på 50.000 kr.
 Stk. 2. Der kan ikke udbetales en økonomisk  

 præmie efter stk. 1, til offentlige arbejdsgivere, der  

 ansætter ledige fra tilskudsjob i et servicejob efter lov om  

 servicejob.
Betingelser for udbetaling af præmien § 2. Bekendtgørelsen omfatter  

 dagpengeberettigede ledige, der har været ansat i jobtræning,  

 individuel jobtræning eller puljejob hos offentlige arbejdsgivere i  

 mindst 12 og højst 24 sammenhængende måneder efter lov om  

 en aktiv arbejdsmarkedspolitik.
 Stk. 2. Perioder med uddannelse, der indgår i det  

 aftalte forløb, medregnes i opgørelsen af  

 ansættelsesperioden efter stk. 1.
Stk. 3. Præmien er betinget af, at ledige, omfattet af  

 stk. 1, ansættes hos samme arbejdsgiver i mindst 18  

 sammenhængende måneder.
Ved samme arbejdsgiver forstås, at  

 det er samme (amts)kommune eller statsinstitution.
 Stk. 4. Ansættelsen skal ske på  

 overenskomstmæssige løn- og arbejdsvilkår og på fuld  

 tid.
 § 3. Præmien kan udbetales til alle  

 offentlige arbejdsgivere.
 Stk. 2. Ved offentlige arbejdsgivere forstås:
1)	kommuner, amtskommuner og kommunale fællesskaber, 2)	statsinstitutioner og 3)	organisationer, foreninger, selskaber, institutioner og lignende,  

 hvis udgifter dækkes med mindst 50 % af offentlige tilskud.
 Stk. 3. Præmien udbetales til den ansættende  

 institution og skal kunne forøge institutionens lønsum.
Administration § 4. Arbejdsformidlingen administrerer ordningen  

 og skal påse, at den ledige har været ansat i jobtræning,  

 individuel jobtræning eller puljejob i mindst 12 og højst 24  

 sammenhængende måneder hos pågældende arbejdsgiver,  

 og at den offentlige arbejdsgiver har opfyldt § 5.
 § 5. Arbejdsformidlingen sender en godkendelse og  

 udbetaler præmien til den offentlige arbejdsgiver, når  

 arbejdsgiveren på tro og love har erklæret, at betingelserne i  

 § 2, stk. 2 og 3 og § 3, stk. 3 er opfyldt og har  

 afleveret en kopi af ansættelsesbrevet.
Ophør i ansættelsesforholdet og  

 tilbagebetaling af præmien § 6. Hvis den ansatte uberettiget bortvises eller  

 uberettiget opsiges inden 18 måneders sammenhængende  

 ansættelse, skal hele præmien tilbagebetales.
 Stk. 2. Arbejdsgiveren har pligt til at underrette  

 Arbejdsformidlingen om uberettiget bortvisning eller opsigelse af den  

 ansatte, jf. stk. 1, når der foreligger en afklaring af  

 bortvisnings- eller opsigelsessagen, herunder fagretligt eller ved de civile  

 domstole.
Ikrafttrædelse § 7. Denne bekendtgørelse træder i  

 kraft den 1. januar 2000.
 Stk. 2. Ved bekendtgørelsens ikrafttræden  

 ophæves nr. 449 af 26. maj 1998 om  

 præmieringsordning for offentlige arbejdsgivere, der fastansætter  

 personer fra støttet arbejde i ordinært arbejde.
