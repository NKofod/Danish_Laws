Landsskatteretskendelse vedr.
Fastsættelse af afdrag efter  

 betalingsevnevurdering Klagen vedrører  

 fastsættelse af afdrag fastsat efter  

 betalingsevnevurdering.
Landsskatterettens afgørelse Landsskatteretten ændrer  

 skattecentrets afgørelse.
Sagens oplysninger Klageren har gæld vedrørende  

 underholdsbidrag, som pr. 19. juni 2006 er opgjort til 52.435,22 kr.
 Klageren er bidragspligtig  

 til 3 børn med normalbidraget.
 Kommunen foretog den 23.  

 september 2005 en betalingsevnevurdering for klageren og fastsatte på den  

 baggrund klagerens månedlige afdrag på gælden til 5.200 kr.
Skattecentret foretog den 17.  

 november 2005 en fornyet vurdering af betalingsevnen.
Denne vurdering blev foretaget på  

 grundlag af reglerne i bekendtgørelse nr. 995 af den 19. oktober 2005 om  

 inddrivelse af gæld til det offentlige.
På baggrund heraf blev afgørelsen om  

 betaling af 5.200 kr. månedligt fastholdt.
 Betalingsevnevurderingen for  

 klageren er foretaget således:
Indtægt løn 14.231,84 fagforening 840 i alt 13.391,84 Udgifter husleje 2.100,00 el/gas 154,92 samv børn 1.000,00 rådighedsbeløb 4.600 i alt 7.854,92 Klageren har oplyst, at han,  

 udover de i betalingsevnevurderingen medtagne udgifter, har privat gæld.
Han  

 betaler  

 således månedlige afdrag med 1.000 kr. vedrørende lån hos B, 1.244 kr.
 vedrørende kontokort, 500 kr.  

 vedrørende et frivilligt forlig indgået med advokaterne C samt 385 kr.  

 vedrørende  

 kontokort hos D A/S.
 Klageren har anmodet om  

 nedsættelse af det månedlige afdrag.
Skattecentrets afgørelse Skattecentret har genvurderet  

 sagen og fastholdt afgørelsen om betaling af månedlige afdrag på 5.200 kr.
Udgifter til telefon,  

 telefonabonnement, privat lån og forsikring skal dækkes af rådighedsbeløbet,  

 jf. bekendtgørelse nr. 995 af 19. oktober 2005 om inddrivelse af gæld til det  

 offentlige.
Efter denne bekendtgørelse udgør rådighedsbeløbet 4.600 kr. om  

 måneden for enlige.
Klageren betaler ikke de  

 løbende børnebidrag, hvorfor de fremsendes til skattecentret hver måned af  

 kommunen med henblik på inddrivelse.
Da klageren ikke betaler sine løbende  

 børnebidrag og ikke har fremsat ønske om at påbegynde dette, er  

 børnebidragene  

 ikke medtaget i betalingsevneberegningen,  

 idet de faktisk ikke bliver betalt.
Klagerens påstand og argumenter Klageren har fremsat påstand  

 om, at det månedlige afdrag nedsættes til 15 % af hans indtægt.
 Han mener, der må tages 15 %  

 af lønnen efter skat, hvilket han også synes er rimeligt.
 Ved beregningen af hans  

 betalingsevne bør der tages hensyn til hans private lån, da alle i dag har  

 lån.  

 Der bør endvidere tages hensyn til hans telefonudgifter, da disse er noget  

 større end det beløb, der er medtaget i beregningen og til for hans  

 forsikringsudgifter.
 Ved at skulle betale så stor  

 en andel af indtægten, bliver han nærmest straffet for at være i arbejde,  

 hvilket ikke kan være rigtigt.
Landsskatterettens bemærkninger og begrundelse Efter § 5, stk. 1, i  

 lovbekendtgørelse nr. 946 af 10. oktober 2005 om inddrivelse af  

 underholdsbidrag,  

 kan bidrag inddrives ved indeholdelse i løn m.v. efter reglerne for  

 inddrivelse  

 af personlige skatter i kildeskatteloven.
Efter § 73, stk. 1, i  

 lovbekendtgørelse nr. 1086 af 14. november 2005 om opkrævning af indkomstskat  

 samt kommunal og amtskommunal ejendomsværdiskat for personer m.v. (kildeskat)  

 med senere ændringer, kan der ske indeholdelse i skatteyderens lønning,  

 provision og andet arbejdsvederlag mv. for hvad der er fornødent til betaling  

 af ydelserne.
Efter § 73, stk. 3, kan skatteministeren fastsætte nærmere  

 regler  

 om betalingsevnevurdering, herunder rådighedsbeløb, til fastsættelse af den  

 del  

 af nettolønnen, som maksimalt kan indeholdes.
Denne bemyndigelse er udnyttet  

 ved bekendtgørelse nr. 995 af 19. oktober 2005 om inddrivelse af gæld til det  

 offentlige.
Efter § 5, stk. 1, i denne  

 bekendtgørelse kan afdragsordninger, der fastsættes af  

 restanceinddrivelsesmyndigheden,  

 fastsættes som en procentdel af den årlige nettoindkomst opgjort som den  

 årlige  

 bruttoindkomst inkl. positiv kapitalindkomst, fratrukket  

 arbejdsmarkedsbidrag, pensionsindbetalinger efter §  

 13, stk. 4, nr. 2 a, SP - bidrag, ATP og skat.
Det beløb, der skal afdrages, fastsættes efter en  

 i bestemmelsen opført tabel.
Efter bekendtgørelsens § 5,  

 stk. 3, 1. punktum, anses skyldneren normalt for at have overladt et rimeligt rådighedsbeløb til  

 sig og sin familie, når afdragsordningen er fastsat efter stk. 1. Efter § 5,  

 stk. 3, 3. punktum, kan afdragsordninger fastsættes efter en konkret  

 betalingsevnevurdering, når særlige forhold taler derfor.
Fastsættelse af  

 afdrag sker i så fald efter reglerne i bekendtgørelsens kap. 6 om  

 fastsættelse  

 af den maksimale indeholdelsesprocent ved brug af betalingsevnevurdering.
I den påklagede afgørelse er  

 klagerens nettoløn pr. måned ansat til 14.231,84 kr., svarende til en årlig  

 nettoløn på 170.782 kr.
Da klageren ikke har forsørgerpligt, men alene er  

 bidragspligtig, ville en afdragsordning efter § 5, stk. 1, jf. stk. 2,  

 medføre,  

 at der skulle betales afdrag med 2.250 kr. pr. måned.
For så vidt angår afdrag  

 fastsat efter en betalingsevnevurdering, følger det af bekendtgørelsens § 12,  

 stk. 2, pkt. 7, at det månedlige afdrag til betaling af gælden udgøres af den  

 månedlige nettoindkomst, jf. § 13, efter fradrag af en række nærmere  

 oplistede  

 udgifter, herunder et rådighedsbeløb.
Efter bekendtgørelsens § 20 udgør  

 rådighedsbeløbet 4.710 kr. om måneden.
Af rådighedsbeløbet skal der,  

 ud over almindelige livsfornødenheder, bl.a. afholdes udgifter til  

 forsikringer  

 og telefon.
Ved opgørelsen af klagerens betalingsevne skal der derfor ikke  

 foretages fradrag for sådanne udgifter.
 Efter bekendtgørelsens § 12,  

 stk. 2, pkt. 9 fradrages den månedlige nettoindkomst ydelser på anden gæld,  

 jf.  

 § 22. Af § 22, 2. punktum, fremgår det, at ydelser på privat gæld kan  

 fradrages  

 nettoindkomsten efter § 13, stk. 2, hvis gælden vedrører erhvervelser  

 omfattet  

 af retsplejelovens § 509. Retsplejelovens § 509 bestemmer, at udlæg ikke kan  

 foretages i aktiver, der er nødvendige til opretholdelse af et beskedent hjem  

 og en beskeden levefod for skyldneren og hans husstand.
 Da klagerens gæld ikke ses at  

 vedrøre erhvervelser omfattet af retsplejelovens § 509, er det med rette, at  

 ydelserne ikke er fradraget ved opgørelsen af klagerens betalingsevne.
Efter bekendtgørelsens § 12,  

 stk. 1, pkt. 4, fradrages den månedlige nettoindkomst endvidere  

 bidragsforpligtelser,  

 jf. § 17. Efter § 17, stk. 1, medregnes som bidragsforpligtelser skyldnerens  

 og  

 dennes ægtefælles pligt til at betale børnebidrag og underholdsbidrag.
Det er  

 ikke efter § 17 en betingelse herfor, at der rent faktisk sker betaling af de  

 løbende bidrag.
Formuleringen af bekendtgørelsen § 12, stk. 2,  

 hvorefter afdraget fastsættes bl.a. under hensyn til klagerens udgifter,  

 giver  

 heller ikke i sig selv tilstrækkelig belæg for at antage, at der ved  

 beregning  

 af betalingsevne kun skal foretages fradrag for bidrag, der løbende betales.
 Klagerens løbende  

 bidragsforpligtelse skal derfor fradrages nettoindkomsten, således at  

 klagerens  

 betalingsevne vedrørende gælden til det offentlige reduceres med dette beløb  

 og  

 således, at afdraget på gælden fastsættes under hensyn til denne  

 betalingsevne.
Ved opgørelsen af klagerens  

 betalingsevne skal udgifter til børnebidrag derfor fradrages med i alt 2.760  

 kr.
Klagerens betalingsevne kan derfor opgøres til 2.777 kr. svarende til et  

 månedligt afdrag på 2.750 kr.
 Det er ikke nærmere  

 begrundet, hvorfor afdraget er fastsat efter en betalingsevnevurdering efter  

 bekendtgørelsens 5, stk. 3, og ikke efter tabellen i § 5, stk. 1, der i dette  

 tilfælde ville medføre et mindre afdrag.
 Landsskatteretten lægger  

 derfor til grund, at skattecentret har anset det som særlige forhold efter §  

 5,  

 stk. 3, at afdrag fastsat efter en betalingsevnevurdering efter kapitel 6  

 ville  

 være større end afdrag fastsat efter bekendtgørelsens § 5, stk. 1.
Det forhold i sig selv kan  

 efter Landsskatterettens opfattelse ikke anses som særlige  

 forhold, der  

 berettiger skattecentret til at fastsætte afdraget efter en  

 betalingsevnevurdering.
Hvis alene den omstændighed, at skyldneren har en  

 højere betalingsevne, end det afdrag, der kan fastsættes efter § 5, stk. 1,  

 skal berettige restanceinddrivelsesmyndigheden til at fastsætte afdraget  

 efter  

 en betalingsevnevurdering, må dette fremgå udtrykkeligt af bekendtgørelsen.
 Klageren er derfor berettiget  

 til at få fastsat det månedlige afdrag efter bekendtgørelsens § 5, stk. 1. På  

 det tidspunkt, da skattecentret traf afgørelse svarer det til et månedligt  

 afdrag på 2.250 kr.
