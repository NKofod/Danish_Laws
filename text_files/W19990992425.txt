Pressenævnet udtalte, at bladet burde have sikret sig, at klageren  

 var villig til at lade sig citere med navns nævnelse.
P.g.a.  

 modstridende forklaringer om forløbet og indholdet af den omhandlede  

 samtale fandtes god presseskik ikke at være overtrådt, og  

 klageren var ikke berettiget til et genmæle.
Kendelse fra Pressenævnet i sag nr.  

 59/1994 En kvindelig tolk [A] har klaget til Pressenævnet  

 over en artikel i Ekstra Bladet den 8. juni 1994, idet hun finder, at bladet  

 har overtrådt god presseskik.
Hun har endvidere klaget over, at Ekstra  

 Bladet har givet hende afslag på en anmodning om genmæle over for  

 artiklen.
I artiklen, der havde overskriften: "HVOR ER DANSKERNE -  

 Danskerne er usynlige i Parlamentet, siger udenlandsk tolk", blev klageren  

 citeret for en række kritiske udtalelser om de danske medlemmer af  

 Europaparlamentet.
I følge de gengivne udtalelser fra klageren, der er  

 østriger, og som tolker til og for de danske europaparlamentarikere,  

 har danskerne en lav position i det politiske billede, og ofte er danskerne  

 ikke tilstede ved samlinger og udvalgsmøder.
Til støtte for klagen over, at god presseskik er  

 overtrådt, har [A] anført, at hun ved byen Strasbourgs  

 årlige indbydelse til Europaparlamentets medlemmer og medarbejdere i  

 foråret ledsagede  John  Iversen, SF, til en restaurant.
Sent på  

 aftenen satte tre danskere sig hen til [A]s og  Iversens bord.
Danskerne blev  

 præsenteret som journalister, der kendte  John  Iversen.
Der udviklede  

 sig i følge klageren en almindelig bordsamtale, som bar præg af  

 en privat konversation og ikke et interview.
Klageren spurgte i følge  

 sin fremstilling af sagen endda spøgende, om journalisterne  

 prøvede at udnytte den sene time til at få noget ud af  John  

  Iversen.
Journalisterne svarede nej og oplyste i følge klageren, at  

 der var tale om en privat snak.
Klageren har tilføjet, at der ikke var  

 nogen synlig båndoptager eller notesblok, som kunne give anledning til  

 at formode, at samtalen ikke var privat.
Under henvisning til denne fremstilling finder klageren,  

 at Ekstra Bladet har udnyttet en privat samtale.
Hun har således gjort  

 gældende, at hun ikke blev gjort opmærksom på, at hendes  

 ytringer ville blive brugt i en artikel med angivelse af hendes navn.
[A] har endvidere gjort gældende, at det meste af  

 det, hun citeres for, slet ikke er blevet sagt.
Hun har derfor anmodet om at  

 få offentliggjort følgende genmæle:
 "I Ekstra Bladets udgave fra 8/6/1994 stod jeg i en  

 artikel om Europa-parlamentet citeret for følgende:
"Danskerne er usynlige i Parlamentet", siger udenlandsk  

 tolk.
Det skal hermed meddeles, at dette ikke er blevet sagt.
 Endvidere stod jeg citeret for følgende:
.. men de danske euro-politikere kunne alligevel godt  

 råbe lidt højere og arbejde noget mere.
Udføre noget mere  

 fodarbejde frem for det sædvanlige fodnote-rytteri og  

 kværulanteri.
Være lidt mere synlige.
 Det skal hermed meddeles, at dette ikke er blevet  

 sagt.
 Endvidere stod jeg citeret for følgende:
"Tolkene i EU kender deres lopper i Parlamentslabyrinterne  

 i Strasbourg og Bruxelles.
Vi oversætter ofte "frit", når en  

 politiker dummer sig, og vi har en realistisk vurdering af, hvem af  

 politikerne, der er noget ved euro-musikken.
Det er de danske ikke.
Meget  

 få af dem tages alvorligt af deres kollegaer." Det skal hermed meddeles, at dette ikke er blevet  

 sagt.
 Endvidere stod jeg citeret for følgende:
Den åbenmundede tolk peger på kvaliteten af de  

 danske tolke som et barometer for politikernes kompetence.
Tolkende render  

 tilsyneladende deprimerede rundt og bliver dårligere og dårligere  

 til deres vanskelige metier.
 Det skal hermed meddeles, at dette ikke er blevet  

 sagt.
 Endvidere stod jeg citeret for følgende:
".. men det er fordi, de simpelt hen ikke kan holde deres  

 job ved lige.
Kommer man til en samling eller et udvalgsmøde, er det  

 sjældent, at der er brug for de danske tolke.
De har ikke noget at  

 lave, fordi der ikke er nogen, de kan tolke for eller til." Det skal hermed meddeles, at dette ikke er blevet  

 sagt.
 Endvidere stod jeg citeret for følgende:
"De (hollænderne) markerer sig langt mere i  

 debatten, og det er min og flere af mine kammeraters opfattelse, at de  

 "store" tager dem mere alvorligt end de mange danske kværulanter.
Og vi  

 ved faktisk, hvad vi taler om, idet vi er med til alle møderne -  

 såvel i udvalgene som i plenarsalene." Det skal hermed meddeles, at dette ikke er blevet  

 sagt.
 Endvidere stod jeg citeret for følgende:
"John  Iversen fra SF er ihærdig og tages  

 alvorligt.  Christian  Rovsing og  Niels  Anker  Kofoed og til dels  Kirsten  

  Jensen og flere af de andre er isoleret set meget kompetente.
Men på  

 en eller anden måde kan I som land ikke trænge igennem.
I har et  

 problem." Det skal hermed meddeles, at dette ikke er blevet  

 sagt.
Endvidere skulle jeg have betegnet mig selv som EU-  

 modstander.
Faktisk sagde jeg, at jeg efter megen tvivl i mange år nu  

 var overbevist om, at Østrig skulle blive medlem af EU.
 Til sidst stod jeg citeret for følgende:
"Det bliver ikke bedre for Danmark efter dette valg." Det skal hermed meddeles, at dette ikke er blevet  

 sagt.
[A]" [A] har i øvrigt gjort gældende, at  John  

  Iversen kan bekræfte, at det allermeste af det, hun citeres for, ikke  

 er blevet sagt, og at hun ikke blev gjort opmærksom på, at  

 samtalen ville blive brugt i en artikel.
I en udtalelse om klagen har Ekstra Bladet anført,  

 at bladets tre medarbejdere, som var i Strasbourg, har fastholdt, at [A] er  

 fremkommet med de citerede udtalelser.
Bladet har endvidere i følge  

 udtalelsen forelagt klagerens indvendinger for  John  Iversen, der har  

 meddelt, at klagerens udtalelser er korrekt gengivet.
Dog har  John  Iversen  

 stillet spørgsmålstegn ved, i hvilket omfang samtalen havde  

 karakter af et egentlig interview.
Det er endvidere anført i  

 udtalelsen, at en af journalisterne på et tidspunkt under  

 samværet forklarede, at han havde i sinde at skrive en artikel med [A]  

 som kilde, hvilket hun ikke protesterede i mod.
Til bestyrkelse af  

 medarbejdernes forklaring om, at samtalen skulle anvendes i avisen, er det  

 tilføjet, at [A] flere gange gav oplysninger med understregning af, at  

 disse ikke måtte citeres, hvilket de heller ikke blev.
 Følgende nævnsmedlemmer har medvirket i  

 sagens behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
 Omend Ekstra Bladet efterfølgende burde have sikret  

 sig, at [A] var villig til at lade sig citere med navns nævnelse,  

 finder Pressenævnet efter de modstridende forklaringer om  

 forløbet og indholdet af den omhandlede samtale ikke grundlag for at  

 tage klagen til følge.
 Afsagt dem 29. september 1994.
