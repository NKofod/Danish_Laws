Virksomhedsordningen  indskud af fast  

 ejendom Spørgsmål Svar 1. Nej.
 2. Se  

 sagsfremstilling og begrundelse.
 3. Bortfalder  

 som følge af besvarelsen af spørgsmål 1.
Beskrivelse af de faktiske forhold A er tandlæge og  

 anvender virksomhedsordningen på sin tandlægepraksis samt på en  

 landbrugsejendom  

 og 3 ejerlejligheder, der udlejes.
 Anmodningen om  

 bindende svar skyldes, at ægtefællerne påtænker at påbegynde erhvervsmæssig  

 udlejning af en ejendom, som de ejer i lige sameje, og i den forbindelse  

 ønsker  

 oplyst, om ejendommen kan indskydes i virksomhedsordningen til en nettoværdi  

 opgjort som ejendomsværdi minus prioritetsgæld.
Spørgers opfattelse ifølge anmodningen A's revisor  

 anfører, at udlejning af fast ejendom som udgangspunkt anses for selvstændig  

 erhvervsvirksomhed, jf. punkt 2.3.1.2. i cirkulære nr. 156 af 25. november  

 1997  

 om virksomhedsskatteloven.
 Endvidere  

 anfører han, at ifølge virksomhedsskatteloven § 3, stk. 3, opgøres  

 indskudskontoen som værdien af indskudte aktiver med fradrag af gæld, og  

 ifølge  

 samme lovs § 3, stk. 4, medregnes fast ejendom til den kontante  

 anskaffelsessum  

 eller den ved indkomstårets begyndelse fastsatte ejendomsværdi.
 Ifølge  

 anmodningen kan indskuddet af ejendommen ved overgang fra privat benyttelse  

 til  

 udlejningsejendom opgøres således:
Ejendomsværdien pr. 1. oktober  

 2004           &nbsp  

 ;           &nbsp  

 ;           &nbsp  

 ; 1.300.000 kr.
+ forbedringsudgifter 53.807 kr.
 1.353.807 kr.
- Prioritetsgæld pr. 31. dec. 2004 1.326.070 kr.
Nettoværdi 27.737 kr., der fordeles med  

 50 pct. til A og 50 pct. til hans hustru.
SKATs indstilling og begrundelse Ad spørgsmål 1.
 Virksomhedskatteloven  

 gav i sin oprindelige affattelse den skattepligtige mulighed for at vælge  

 mellem at opgøre kapitalbevægelser mellem sig selv og virksomheden netto  

 eller  

 brutto.
Nettometoden  

 blev ophævet ved lov nr. 344 af 15. maj 1992 om ændring af forskellige  

 skattelove (nedsættelse af virksomhedsskatteprocenten m.v.). Ophævelsen af  

 nettometoden skete ved, at den tidligere bestemmelse i  

 virksomhedsskattelovens  

 § 11, stk. 3, blev ophævet.
Denne bestemmelse havde følgende ordlyd:
"Den  

 skattepligtige kan opgøre årets indskud efter § 3, stk. 1, og overførsler  

 efter  

 § 5 som en nettoværdi.
Overstiger eller svarer indskuddet til overførslen,  

 medregnes til virksomhedens indkomst for det pågældende indkomstår et beløb,  

 der svarer til overførslen ganget med kapitalafkastsatsen efter § 9.  

 Overstiger  

 overførslen indskuddet, medregnes til virksomhedens indkomst for det  

 pågældende  

 indkomstår et beløb, der svarer til indskuddet ganget med afkastsatsen efter  

 §  

 9." I bemærkningerne  

 til lovforslaget anføres bl.a. følgende:
"Efter de  

 gældende regler i virksomhedsskattelovens § 11, stk. 3, er der mulighed for,  

 at  

 den skattepligtige kan vælge at opgøre de beløb, der i løbet af indkomståret  

 hæves, som en nettoværdi, dvs. med fradrag af beløb, der indskydes i samme  

 år.  

 Den skattepligtige kan hvert år vælge mellem at opgøre indskud og overførsler  

 som bruttoværdier eller som nettoværdier." Endvidere  

 anføres følgende:
"Afskaffelse  

 af nettometoden indebærer, at alle hævninger i overensstemmelse med  

 virksomhedsordningens  

 hovedprincip skal indgå i hæverækkefølgen, uanset om der for samme indkomstår  

 foretages indskud." I en kendelse af  

 2. september 2005, offentliggjort som  


  

 SKM2005.537.LSR  


,  

 fastslog Landsskatteretten, at overførsel af en gældsbehæftet fast ejendom  

 fra  

 en skatteyderen til virksomhedsordningen skulle ske brutto, således at  

 ejendommens værdi blev tilført indskudskontoen, mens overførslen af  

 prioritetsgælden blev anset for en hævning, jf. virksomhedsskattelovens §  

 5.
 I begrundelsen  

 for afgørelsen henviste Landskatteretten til virksomhedsskattelovens § 2,  

 stk.  

 4, hvoraf fremgår, at "beløb, der overføres mellem virksomhedsordningen  

 og  

 privatøkonomien, skal bogføres særskilt for hver post med virkning fra det  

 tidspunkt, hvor overførslen finder sted", jf. dog stk. 5 (blandet  

 benyttede biler).
 Landsskatteretten  

 henviste endvidere til virksomhedsskattelovens § 3, stk. 1, hvorefter  

 "overførsel  

 af værdier fra den skattepligtige til virksomheden anses for indskud".  

 Retten fremhævede, at dette efter bestemmelsen gælder alle overførsler  

 bortset  

 fra beløb, der er bogført på mellemregningskontoen, jf.  

 virksomhedsskattelovens  

 § 4a.
 Landsskatteretten  

 fandt herefter, at indskudskontoen ultimo det pågældende indkomstår skulle  

 tillægges  

 et beløb, der svarer til værdien af den faste ejendom, jf.  

 virksomhedsskattelovens  

 § 3, stk. 6. Denne værdi skulle i henhold til virksomhedsskattelovens § 3,  

 stk.  

 4, medregnes til den kontante anskaffelsessum eller den ved indkomstårets  

 begyndelse fastsatte ejendomsværdi med fradrag af byrder, der ikke er taget  

 hensyn til ved vurderingen, og tillæg af eventuel ikke medregnet  

 anskaffelsessum  

 for ombygning, forbedringer m.v.
 På dette  

 grundlagt fandt Landsskatteretten, at der ikke ved opgørelsen af værdien af  

 indskuddet kunne foretages fradrag af gæld, der samtidig overføres.
 SKAT er enig med  

 Landsskatteretten i, at der ikke kan foretages en nettoopgørelse ved  

 overførsel  

 af en gældsbehæftet fast ejendom fra privatøkonomien til  

 virksomhedsordningen.
SKAT er dog ikke  

 enig med Landsskatteretten i, at der til støtte for dette resultat kan  

 henvises  

 til virksomhedsskattelovens § 2, stk. 4, og § 3, stk. 4. Bestemmelsen i § 2,  

 stk. 4, relaterer sig til bestemmelsen i § 2, stk. 1, om hvordan bogføringen  

 skal tilrettelægges.
Bestemmelsen i § 3, stk. 4, fastsætter, hvorledes  

 værdien  

 af aktiver og passiver skal opgøres i relation til § 3, stk. 3, og § 3, stk.  

 6.  

 Ingen af disse bestemmelser siger noget om, hvorvidt tilførslen skal opgøres  

 netto eller brutto.
Efter SKATs  

 opfattelse, er det afgørende derimod, at nettometoden er blevet afskaffet,  

 hvorfor overførsler mellem den erhvervsdrivende og virksomheden skal opgøres  

 brutto, bortset fra det indkomstår, hvor virksomhedsordningen første gang  

 anvendes.
Den årlige regulering af indskudskontoen foretages efter  

 virksomhedsskattelovens § 3, stk. 6. Efter denne bestemmelse tillægges årets  

 indskud, mens overførsel til den skattepligtige af værdier, der ikke er  

 overskud, fradrages.
 Overførslen af  

 ejendommen skal således behandles som to transaktioner: Dels tilførslen af  

 ejendommens  

 værdi til indskudskontoen, dels hævning af et beløb svarende til  

 prioritetsgældens  

 værdi, jf. virksomhedsskattelovens § 5.
 Selv om  

 udlejning af den omhandlede ejendom i sig selv udgør en selvstændig  

 erhvervsvirksomhed,  

 er overførslen af ejendommen til virksomheden omfattet af reglen i  

 virksomhedsskattelovens § 3, stk. 6, idet en skatteyder, der driver flere  

 virksomheder, skal behandle samtlige virksomheder som én virksomhed ved  

 anvendelse af virksomhedsordningen.
 Værdien af det  

 indskud, der foretages, skal opgøres efter virksomhedsskattelovens § 3, stk.  

 4.  

 Det følger af denne bestemmelse, at fast ejendom medregnes til den kontante  

 anskaffelsessum eller den ved indkomstårets begyndelse fastsatte  

 ejendomsværdi  

 med fradrag af byrder, som der ikke er taget hensyn til ved vurderingen, og  

 tillæg  

 af eventuel ikke medregnet anskaffelsessum for ombygning, forbedringer m.v.  

 eller i tilfælde, hvor der ikke er ansat en ejendomsværdi, handelsværdien pr.  

 seneste 1. oktober forud for indkomstårets begyndelse med tillæg af eventuel  

 ikke medregnet anskaffelsessum for ombygning, forbedringer, m.v.
 Med denne  

 begrundelse indstiller SKAT, at Skatterådet svarer "nej" til  

 spørgsmål 1.
SKAT bemærker,  

 at der herved alene er taget stilling til, om der kan foretages en  

 nettoopgørelse  

 ved overførsel af en gældsbehæftet fast ejendom fra privatøkonomien til  

 virksomhedsordningen.
Der er således ikke taget stilling til, om der kan  

 foretages en nettoopgørelse, hvis en skatteyder erhverver en  

 udlejningsejendom,  

 der indskydes i virksomhedsordningen uden forud herfor at have indgået i  

 privatøkonomien.
 Ad spørgsmål 2.
 SKAT indstiller,  

 at Skatterådet besvarer spørgsmål 2 således:
 Når en  

 skattepligtig påbegynder udlejning af fast ejendom, vil værdien af den faste  

 ejendom opgjort efter virksomhedsskattelovens § 3, stk. 4, udgøre et indskud  

 i  

 virksomhedsordningen, jf. svaret på spørgsmål 1.
Med hensyn til  

 ejendommens prioritetsgæld har den skattepligtige ved selvangivelsen valget  

 mellem  

 at anse denne gæld for erhvervsmæssig eller privat.
Dette svarer til, hvad  

 der  

 gælder ved opgørelsen af indskudskontoen i det første år, hvor  

 virksomhedsordningen anvendes.
Vælger den skattepligtige at anse gælden for  

 erhvervsmæssig, skal overførslen af ejendommens prioritetsgæld til  

 virksomheden  

 anses for en hævning efter virksomhedsskattelovens § 5.
 Ad spørgsmål 3.
 Bortfalder som  

 følge af besvarelsen af spørgsmål 1.
Skatterådets  

 afgørelse Skatterådet  

 tiltrådte SKATs indstilling og begrundelse.
 Svaret er bindende for skattemyndighederne i følgende periode:
 Svaret er  

 bindende i 5 år fra afgørelsens dato.
