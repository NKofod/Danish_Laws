Landsskatteretskendelse af 20. oktober 2003 vedr. nægtelse af  

 genoptagelse Klagen vedrører spørgsmålet, om skatteankenævnet med rette  

 har nægtet at genoptage klagerens skatteansættelse for indkomståret 1997.
Landsskatterettens  

 afgørelse Skatteankenævnets afgørelse stadfæstes.
Sagens oplysninger Klageren har ved opgørelsen af sin skattepligtige indkomst  

 for indkomståret 1997 medregnet fortjeneste ved salg af en af ham ejet andel  

 af  

 en landbrugsejendom med 0 kr.
Skatteansættelsen er af skatteforvaltningen oprindeligt  

 blevet ændret således, at klageren er anset som skattepligtig af en  

 fortjeneste  

 på 121.445 kr.
Forvaltningen har herved pristalsreguleret  

 anskaffelsessummerne  

 fra og med indkomståret 1993, men ikke til og med indkomståret 1992.  

 Forvaltningen har vedrørende pristalsregulering henvist til det i  

 ligningsvejledningen for erhvervsdrivende anførte.
Ansættelsen er blevet påklaget til skatteankenævnet, der har  

 nedsat den skattepligtige fortjeneste til 104.896 kr.
Avancen er blevet  

 opgjort  

 på grundlag af den af forvaltningen opgjorte anskaffelsessum.
Klageren har i juli 2000 anmodet skatteankenævnet om at  

 genoptage skatteansættelsen.
Han har i brev af 30. juli 2001 over for  

 ankenævnet anført:
Jeg har intet nyt at fremføre i sagen, men fastholder  

 fradragsret for omprioriterings omkostninger på kr. 32.250. Skatteankenævnet har nægtet at imødekomme denne anmodning,  

 men Landsskatteretten har ved kendelse af 9. maj 2001 pålagt ankenævnet at  

 genoptage skatteansættelsen.
 Landsskatteretten har i kendelsen henvist til  

 Landsskatterettens kendelse af 3. december 1999, offentliggjort i Tidsskrift  

 for Skatter og Afgifter 2000.499, der vedrører spørgsmålet, om  

 låneomkostninger, der er afholdt i forbindelse med ejendomsafståelse, kunne  

 fradrages ved avanceopgørelsen som en salgsomkostning.
 Skatteankenævnet har herefter genoptaget og ændret  

 skatteansættelsen således, at der ved opgørelsen af avancen er godkendt  

 fradrag  

 for omprioriteringsomkostninger på 32.250 kr.
 Kendelse herom er afsagt af skatteankenævnet den 13.  

 september 2001. Denne kendelse er ikke blevet påklaget til Landsskatteretten  

 inden for den i skattestyrelsesloven givne klagefrist.
Klageren har imidlertid ved brev af 19. december 2001  

 anmodet skatteankenævnet om at genoptage skatteansættelsen for indkomståret  

 1997. Han har herved anmodet skatteankenævnet om at regulere den  

 skattepligtige  

 fortjeneste ved salget af ejendommen således, at der tages hensyn til  

 pristalsregulering af anskaffelsessummen.
Han har i anmodningen henvist til  

 juridisk vejledning til ejendomsavancebeskatningsloven, udarbejdet af Told-  

 og  

 Skattestyrelsen, til afsnit E.J.2.2.2.1.1 i ligningsvejledningen samt til  

 skattestyrelseslovens § 35, stk. 1, nr. 1 og 2.
Skatteankenævnets  

 afgørelse Skatteankenævnet har nægtet at imødekomme anmodningen om  

 genoptagelse.
 Nævnet har som begrundelse herfor anført:
Ifølge skattestyrelseslovens § 35, stk. 1, nr. 1 og 2, er  

 betingelsen for at kunne genoptage en skatteansættelse efter udløbet af de  

 almindelige fristregler, at grundlaget for skatteansættelsen er blevet ændret  

 efterfølgende.
I det foreliggende tilfælde anmodes der om en ændring  

 vedrørende  

 anskaffelsessummen på den omhandlede ejendom.
Dette forhold har ikke været  

 genstand for behandling tidligere, og de ændringer, der er givet medhold i  

 ved  

 skatteankenævnet kan ikke siges at have en hverken direkte eller indirekte  

 betydning for fastsættelsen af anskaffelsessummen, da den tidligere  

 sagsbehandling alene har vedrørt fradrag for prioriteringsomkostninger.
 Det er derfor skatteankenævnets opfattelse, at der ikke er  

 grundlag for at genoptage skatteansættelsen, idet betingelserne i  

 skattestyrelseslovens § 35 ikke anses at være opfyldt.
Klagerens påstand og  

 argumenter Klagerens repræsentant har anmodet Landsskatteretten om at  

 pålægge skatteankenævnet at genoptage skatteansættelsen for indkomståret 1997  

 med henblik på pristalsregulering af anskaffelsessummen.
 Han har til støtte herfor anført:
Kommunen har undladt at pristalsregulere anskaffelsessummen  

 til og med 1992. Dette er formentlig sket på baggrund af det i  

 ligningsvejledningen til og med indkomståret 1998 under pkt.
E.J.2.7.2  

 anførte.  

 Det fremgår imidlertid af ligningsvejledningen fra og med 1999, at der er  

 adgang til som indgangsværdi at anvende den faktisk omregnede anskaffelsessum  

 (evt. pristalsreguleret) med tillæg af vedligeholdelses- og  

 forbedringsudgifter, der er afholdt inden den 1. januar 1993, hvis denne  

 værdi  

 er højere end værdien, opgjort efter pkt. 1  3. Der henvises i øvrigt  

 også til  

 ejendomsavancebeskatningslovens § 4, stk. 3.
 Det gøres gældende, at klageren er berettiget til at  

 pristalsregulere anskaffelsessummen også for indkomstårene 1988 til og med  

 1992, idet klageren efter ejendomsavancebeskatningslovens § 4, stk. 3, har  

 adgang til at anvende den oprindelige pristalsregulerede anskaffelsessum som  

 indgangsværdi.
 Pristalsreguleringsprocenten udgør 18,1. Med anvendelse af  

 denne indgangsværdi fremkommer ingen avance til beskatning.
 Det gøres endvidere gældende, at ligningen af klagerens  

 selvangivelse burde have taget højde herfor, subsidiært at myndighederne  

 burde  

 have vejledt klageren om hans adgang til at anvende denne lovhjemlede og for  

 ham gunstige indgangsværdi.
 Yderligere gøres det gældende, at ligningen af klagerens  

 skatteansættelse for indkomståret 1997 ikke er endeligt afsluttet, idet  

 Landsskatteretten ved kendelse af 9. maj 2001 pålagde skatteankenævnet at  

 genoptage skatteansættelsen, hvorfor nærværende sag ikke angår spørgsmålet om  

 ekstraordinær genoptagelse uden for 3-års-fristen i skattestyrelseslovens §  

 34.
Hvis Landsskatteretten ikke kan give medhold i dette sidste  

 synspunkt, gøres det gældende, at det beror på en fejl i  

 ligningsvejledningen,  

 at der til og med 1998 har manglet angivelse af, at der ved anvendelse af den  

 oprindelige anskaffelsessum som indgangsværdi kunne foretages  

 pristalsregulering.
Det af ligningsvejledningen til og med 1998 anførte har  

 således ikke været i overensstemmelse med lovgivningen, hvorfor der bør ske  

 korrektion af klagerens skatteansættelse med hjemmel i skattestyrelseslovens  

 §  

 35, stk. 1, nr. 7, eller denne bestemmelses analogi, da der har foreligget en  

 ulovhjemlet praksis.
Det gøres i denne relation også gældende, at det af  

 Told-  

 og Skattestyrelsen den 28. maj 2002 udsendte cirkulære, TSS-cirkulære  

 2002-18,  

 pkt. 4, hvorefter der alene er adgang til genoptagelse i henhold til fristen  

 i  

 skattestyrelseslovens § 34, stk. 2, er ugyldigt, idet cirkulæret rettelig  

 burde  

 tillade genoptagelse i henhold til lovens § 35, stk. 1, nr. 7.
Det bestrides såvel ved genoptagelse i medfør af  

 skattestyrelseslovens § 34 som § 35, stk. 1, nr. 7, at sagen ikke tidligere  

 har  

 drejet sig om ændring af anskaffelsessummen.
Det  

    

  

 gøres gældende, at sagen stedse har drejet  

 sig om avanceopgørelsen i sin helhed, og dermed også om anskaffelsessummen.
Repræsentanten har under sagens behandling ved  

 Landsskatteretten supplerende anført, at myndighedernes urigtige praksis før  

 ligningsvejledningen for 1999, der udkom i marts 2000, kan udledes af  

 Landsskatterettens kendelse,SKM 2002.672.LSR, (TfS 2003, 76).  

 Skatteankenævnet  

 havde anset klageren som skattepligtig af en ejendomsavance ved salg i 1997.  

 Nævnet må forudsætningsvis have opgjort avancen uden pristalsregulering af  

 anskaffelsessummen.
Landsskatteretten fandt med henvisning til TSS cirk.  

 2002-18, at klageren var berettiget til at pristalsregulere for perioden fra  

 den 11. juni 1991 til den 1. januar 1993. Anmodningen herom blev først  

 fremsat  

 under sagsbehandlingen for Landsskatteretten.
Kendelsen illustrerer således  

 både, at myndighedernes praksis forud for ændringen af ligningsvejledningen  

 for  

 1999 var at undlade pristalsregulering, og at det var tilstrækkeligt, at  

 anmodning herom blev fremsat over for Landsskatteretten.
Klageren havde  

 oprindeligt selvangivet efter parcelhusreglen.
Det er derfor uforståeligt, at  

 det nu fremføres, at det nævnte cirkulære ikke er udtryk for en  

 praksisændring.
Det må erkendes, at udtrykkelig anmodning om  

 pristalsregulering i nærværende sag først er fremsat ved brev af 19. december  

 2001.  

 Det gøres imidlertid gældende, at udtrykkelig anmodning er ufornøden, og at  

 sagen stedse har angået avanceopgørelsen, herunder også opgørelsen af  

 anskaffelsessummen.
Der kan under henvisning hertil ikke lægges vægt på, om  

 og  

 hvornår anmodningen formelt er fremkommet.
 Det er lidet samstemmende med lighedsprincippet, hvis en i  

 øvrigt lovhjemlet adgang til pristalsregulering gøres afhængig af, om en  

 udtrykkelig anmodning er fremsat  i særdeleshed, når myndighederne selv  

 har  

 erkendt, at have begået fejl i forbindelse med det relevante skatteforhold.
 Repræsentanten har efter forelæggelsen af kontorets  

 indstilling supplerende anført:
Til spørgsmålet om, hvorvidt myndighederne har  

 vejledningspligt bemærkes, at som ejendomsavancebeskatningslovens § 4, stk.  

 stk. 3, 4. punktum er formuleret, jf. lov nr. 427 af 25. juni 1993, er det  

 forudsat, at den faktisk kontantomregnede anskaffelsessum kan anvendes, hvis  

 denne er højere end de i bestemmelsens 1. og 2. punktum anførte  

 indgangsværdier.
Dette forudsætter naturligt en opgørelse af avancen efter de  

 tidligere gældende regler.
En sådan vil den kyndige skattepligtige kunne  

 foretage.
Den ukyndige har ikke en chance, når henses til reglernes  

 kompleksitet.
Bestemmelsen er næppe udformet med tanke på en opdeling af  

 landets skattepligtige i kyndige og ukyndige.
Det følger alene heraf, at  

 myndighederne har vejledningspligt.
Denne pligt omfatter som minimum, at man  

 henleder den skattepligtiges opmærksomhed på adgangen til at foretage  

 pristalsregulering af den historiske anskaffelsessum.
Hertil kommer, at der i  

 kraft af officialmaksimen skal lignes korrekt, hvortil også hører, at en  

 skattepligtig ikke kommer til at betale for meget i skat.
Såvel reale grunde  

 som almindelige forvaltningsretlige principper fører derfor til, at der er  

 vejledningspligt.
I hvert fald i det angivne minimale omfang.
Det fastholdes, at ligningen af klagerens indkomst for  

 indkomståret 1997 ikke er afsluttet, eftersom skatteankenævnet blev pålagt at  

 genoptage sagen ved Landsskatterettens kendelse af 9. maj 2001. Dette må  

 indebære, at sagen er genoptaget i sin helhed, jf. princippet i  

 skattestyrelseslovens § 21, stk. 4. Der foreligger derfor en situation, som  

 kan  

 sammenlignes med SKM  

    

  

 2002,672.LRS (TfS  

 2003, nr. 76). Supplerende gøres det gældende, at det beror på en fejl, at  

 skatteankenævnet undlod at pristalsregulere anskaffelsessummen for 1988  

  1992,  

 hvorfor Landsskatterettens pålæg ikke kan anses for opfyldt.
Det gøres med  

 henvisning hertil gældende, at genoptagelse kan støttes på  

 skattestyrelseslovens  

 § 35, stk. 1, nr. 9.
Det bemærkes i den forbindelse, at sagen ikke bliver bedre  

 af, at skatteankenævnet i sin tidligere afgørelse af 7. september 2000 med  

 urette afslog at genoptage klagerens skatteansættelse, hvilket afslag  

 Landsskatteretten som nævnt efterfølgende omgjorde.
Ej heller bliver det  

 bedre  

 af, at skatteankenævnet på dette tidspunkt burde være bekendt med punkt  

 E.J.2.2.2.1.1 i ligningsvejledningen for 1999, der udkom i marts 2000. Under  

 de  

 konkrete omstændigheder havde skatteankenævnet særlig anledning til, som led  

 i  

 sagsbehandlingen at henlede klagerens opmærksomhed på adgangen til  

 pristalsregulering, jf. officialmaksimen.
Dette skete ikke, og det der  

 foreligger derfor en fejl.
Det gøres endvidere gældende, at der under de foreliggende  

 omstændigheder må bortses fra, at den formelle anmodning om  

 pristalsregulering  

 er fremsat den 19. december 2001, dvs. efter udløbet af klagefristen.
Det  

 gøres  

 gældende, at der foreligger sådanne særlige omstændigheder, som taler for at  

 bortse fra fristoverskridelsen, jf. skattestyrelseslovens § 25, stk. 1, 2.  

 punktum.
Det bemærkes herved, at anmodningen om genoptagelse af 19. december  

 2001 under de foreliggende omstændigheder må anses for eller sidestilles med  

 en  

 klage til Landsskatteretten.
Det undrer, at Landsskatterettens kontor pålægger klageren  

 bevisbyrden for, at myndighederne forud for fremkomsten af TSS-cirkulæret  

 fulgte den praksis at undlade pristalsregulering.
Henset til den konkrete  

 lovbestemmelse og dennes forarbejder synes det dog at have været mere  

 hensigtsmæssigt at afæske styrelsen en udtalelse på dette punkt.
Det bemærkes  

 i  

 den forbindelse, at det af bemærkninger til lovforslag nr.
L295 af 19. maj  

 1993  

 fremgår, at hensigten med overgangsreglen er at friholde hidtidige skattefri  

 fortjenester for beskatning.
Det bemærkes ligeledes, at ligningsvejledningen  

 forud for 1999 var tavs omkring adgangen til pristalsregulering.
Landsskatterettens  

 bemærkninger og begrundelse Ejendomsavancebeskatningslovens § 4, stk. 3, opregner  

 forskellige muligheder for opgørelsen af anskaffelsessummen for fast ejendom,  

 der er erhvervet før den 19. maj 1993. Pristalsregulering må under henvisning  

 til bestemmelsens ordlyd som udgangspunkt forudsætte, at den skattepligtige  

 fremsætter anmodning herom.
De stedlige skattemyndigheder er i henhold til  

 forvaltningslovens regler og almindelige forvaltningsretlige principper  

 forpligtet til at vejlede skatteyderne om gældende regler vedrørende  

 opgørelsen  

 af anskaffelsessummen, men det påhviler skatteyderne at reagere på  

 myndighedernes  

 forslag og afgørelser inden for de i skattestyrelsesloven givne frister.
Klageren har ikke forud for den 19. december 2001 rejst  

 indsigelse imod den af de stedlige skattemyndigheder foretagne  

 pristalsregulering af anskaffelsessummen for ejendommen.
Han har først pr.  

 19.  

 december 2001 anmodet skattemyndighederne om at pristalsregulere  

 anskaffelsessummen til og med indkomståret 1992.
 Anmodningen om ændringen af pristalsreguleringen er således  

 fremsat mere end 3 måneder efter modtagelsen af skatteankenævnets afgørelse  

 af  

 13. september 2001, jf.  

    

  

 skattestyrelseslovens § 25, stk. 1, og mere end tre år efter udløbet af  

 indkomståret 1997, jf. skattestyrelseslovens § 34, stk. 2.
Anmodningen må derfor kvalificeres som en anmodning om  

 genoptagelse af en afsluttet skatteansættelse.
Der er ikke grundlag for at  

 antage, at henvendelsen kan anses som eller sidestilles med en klage over  

 skatteankenævnets afgørelse af 13. september 2001, der burde have været  

 optaget  

 til behandling af Landsskatteretten efter reglerne i skattestyrelseslovens  

    

  

 25, stk. 1. Det bemærkes herved, at  

 ankenævnet ved afgørelsen af 13. september 2001 har nedsat skatteansættelsen  

 for 1997 i overensstemmelse med påstanden, og at henvendelsen efter sit  

 indhold  

 var en anmodning om genoptagelse af skatteansættelsen med henblik på  

 pristalsregulering.
 Sagen adskiller sig dermed fra den i SKM2002,672.LSR (TfS  

 2003, nr. 76), offentliggjorte kendelse fra Landsskatteretten, der vedrørte  

 en  

 ikke-afsluttet skatteansættelse.
 Landsskatteretten har i den her omhandlede situation alene  

 hjemmel til at pålægge skatteankenævnet at genoptage ansættelsen, hvis det er  

 godtgjort, at én af betingelserne i skattestyrelseslovens § 35, stk. 1, er  

 opfyldt, jf. skattestyrelseslovens § 22, stk. 1. De stedlige  

 skattemyndigheders  

 vejledningspligt kan ikke medføre, at de stedlige skattemyndigheder kan  

 pålægges at genoptage skatteansættelsen efter udløbet af tre-årsfristen.
 Det er op til den skattepligtige at godtgøre, at  

 betingelserne for genoptagelse i henhold til § 35, stk. 1, er opfyldt, når  

 anmodning om ændring er blevet fremsat af ham.
Det er ikke godtgjort, at der ved TSS-cirk. 2002-18 er  

 indtrådt en ændring i grundlaget for opgørelsen af den indkomst eller den  

 ejerboligværdi, der skal lægges til grund for klagerens skatteansættelse for  

 indkomståret 1997. Det er i cirkulærets pkt. 4 anført, at Genoptagelse  

 af  

 afsluttede skatteansættelser kan ske i henhold til fristen i  

 skattestyrelseslovens § 34, stk. 2, hvis anmodning herom fremsættes inden 3  

 år  

 fra udløbet af det pågældende indkomstår.
Klagerens anmodning er  

 fremsat efter  

 udløbet af denne frist.
Klageren kan derfor ikke støtte ret på cirkulæret.
Det er heller ikke godtgjort, at grundlaget for  

 skatteansættelsen for indkomståret 1997 er ændret ved det i  

 ligningsvejledningen for indkomståret 1999 anførte.
Ligningsvejledningen for  

 indkomståret 1999 indeholder ikke anvisninger vedrørende ligningen af  

 skatteansættelsen for indkomståret 1997.
 Betingelsen i skattestyrelseslovens § 35, stk. 1, nr. 1, kan  

 herefter ikke anses for opfyldt.
 Landsskatteretten er uden kompetence til at tage stilling  

 til, om cirkulæret burde have tilladt genoptagelse i henhold til  

 skattestyrelseslovens § 35, stk. 1, nr. 7. Retten kan dog tage stilling til,  

 om  

 der i de øvrige bestemmelser i skattestyrelseslovens § 35, stk. 1   

 herunder i  

 nr. 7 - er hjemmel til at pålægge skatteankenævnet at genoptage  

 skatteansættelsen.
 Pålæg om genoptagelse forudsætter i henhold til  

 skattestyrelseslovens § 35, stk. 1, nr. 7, at skatteansættelsen er en  

 følge  

 af, at hidtidig praksis er blevet endeligt underkendt.
Det er ikke godtgjort, at der forud for TSS-cirk. 2002-18 er  

 fremsat anmodninger om pristalsregulering af anskaffelsessummer frem til og  

 med  

 indkomståret 1992, der er blevet afvist som følge af en administrativ praksis  

 vedrørende fortolkningen af ejendomsavancebeskatningslovens § 4, stk. 3.  

 Dette  

 kan heller ikke udledes af det i ligningsvejledningen for indkomståret 1997  

 anførte.
Det er i ligningsvejledningen for indkomståret 1997, afsnit  

 E.J.2.7.2,  

 anført:
Når en ejendom er erhvervet før den 19. maj 1993, skal der  

 opgøres en særlig indgangsværdi som anskaffelsessum.
Værdien udgør en af  

 følgende værdier, jf. § 4, stk. 3:
 Den oprindelige kontantomregnede anskaffelsessum med tillæg  

 af vedligeholdelses- og forbedringsudgifter, der er afholdt inden 1. jan.  

 1993,  

 hvis denne værdi er højere end værdien efter 1. og 2. Udgifter som nævnt i §  

 5,  

 stk. 2, 4., 5. og 6. pkt. medregnes ikke.
Er vurdering begæret efter vurderingslovens § 4 B, skal ejendomsværdien  

 efter denne vurdering benyttes, men den skattepligtige kan altid vælge at  

 benytte den under 3. nævnte værdi. Det er herefter ikke grundlag for at kvalificere den i  

 ligningsvejledningen for indkomståret 1999 indføjede bemærkning om, at den  

 faktisk kontantomregnede anskaffelsessum kan pristalsreguleres, som en  

 praksisændring, der kan hjemle pålæg om genoptagelse, jf.  

 skattestyrelseslovens  

 § 35, stk. 1, nr. 7.
Det er heller ikke godtgjort, at der foreligger  

 omstændigheder, der kan begrunde, at Landsskatteretten pålægger  

 skatteankenævnet at genoptage skatteansættelsen i henhold til de øvrige  

 bestemmelser i skattestyrelseslovens § 35, stk. 1. Det bemærkes i den  

 forbindelse, at Landsskatteretten er uden kompetence til at tage stilling  

 til,  

 om skatteministeren kan eller skal tillade, at klagerens skatteansættelse for  

 1997 ændres som følge af fejl, begået af de stedlige skattemyndigheder, jf.  

 skattestyrelseslovens § 35, stk. 1, nr. 9. Skatteministerens kompetence efter  

 denne bestemmelse er ved reglerne i bekendtgørelse nr. 520 af 25. juni 2002  

 om  

 myndighedsinddeling og sagsudlægning delegeret til de regionale told- og  

 skattemyndigheder med klageadgang til told- og skattestyrelsen.
Der henvises  

 særligt til bekendtgørelsens §§ 5 og 6, jf. § 2. Anmodning om ændring under  

 henvisning til skattestyrelseslovens § 35, stk. 1, nr. 9, må derfor indgives  

 til den regionale told- og skattemyndighed.
Landsskatteretten har således ikke hjemmel til at pålægge  

 skatteankenævnet at genoptage skatteansættelsen.
Den påklagede afgørelse  

 stadfæstes derfor.
Dette er tiltrådt af Told- og Skattestyrelsen.
