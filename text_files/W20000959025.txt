Vurdering af fast ejendom Reference:
VUL § 6, fj. § 9, stk. 1 LL § 15 B, stk. 1 Ejeren af en ejendom klagede til Landsskatteretten over ansættelsen  

 af ejendomsværdien, der af skyldrådet var ansat til:
Ejendomsværdi 2.000.000 kr.
Grundværdi 326.400 kr.
 Ejendommen omfatter et grundareal på 2.604 m2 bebygget  

 med et parcelhus på 207m2. bebygget areal.
 Ejeren påstod, at ejendommen ikke var vurderingspligtig pr. 1.  

 januar 1998.
 Til støtte for påstanden er henvist til, at huset  

 først blev færdigmeldt pr. 15. januar 1998.
På grund af salg af det tidligere hus flyttede klageren ind i den  

 omhandlede ejendom pr. 1. november 1997 og tilmeldte sig folkeregistret.  

 Huset var imidlertid ikke færdigt, der var væsentlige mangler ved  

 tagkonstruktionen, badeværelset fungerede ikke tilfredsstillende m.m.  

 Efter udbedringen blev huset færdigmeldt.
Byggefirmaet blev afregnet  

 pr. 22. januar og 12. februar 1998 med undtagelse af hensættelser til  

 udbedring af de sidste mangler.
 Den 16. februar 1998 modtog klageren en BBR-ejermeddelelse, hvoraf fremgik  

  "Bygningen er opført i 1998", og senere på året modtog  

 han den offentlige vurdering pr. 1. januar 1998. Det gøres  

 gældende, at det ikke er datoen for indflytningen, der er  

 afgørende for, om byggeriet er færdigt.
 I forbindelse med sagens behandling for Landsskatteretten har klageren  

 indsendt en mangelliste udfærdiget af arkitekt- og  

 ingeniørfirmaet efter gennemgang af huset den 23. oktober 1997, samt  

 en redegørelse for det efterfølgende sagsforløb  

 vedrørende kontakten med byggefirmaet.
 I mangellisten er specielt fremhævet:
 Afstivning af taget og forankring af gavle.
 Eftergåelse af krydsfiner ved tagfod samt gennemgang/ændring  

 af opbygning af skotrender.
 Opfyldelse af krav til brandisolering af stålbjælker ved  

 facader.
 Kalfatringsfuger ved vinduer.
 Etablering af studsfuger i ydermur.
 Kondensisolering af kanaler for ventilationsanlæg i tagrum samt  

 udskiftning af flex-slanger i kanalsystemet.
Mangellisten blev forelagt byggefirmaet inden 1. november 1997, men  

 firmaet fastholdt, at afleveringsforretning skulle afholdes den 4. november  

 s.å.
Sagen kørte herefter i hårdknude.
I december 1997 erkendte byggefirmaets ingeniør, at de beregninger,  

 der var foretaget bl.a. vedrørende tagkonstruktionen, ikke alle var  

 udført.
Gavl mod øst var ikke sikret mod vindpåvirkning i  

 tilstrækkelig grad, og en speciel stålkonstruktion skulle  

 først udregnes/konstrueres.
Forinden skulle dele af gavlen nedrives og  

 med konstruktionen isat opbygges på ny. 2 gavle måtte indvendigt  

 mures op, idet dette var "glemt". Gavlene var i den forbindelse ej fastgjort  

 til spær.
Indholdet af arkitekt- og ingeniørfirmaets notat indeholder 30 mere  

 eller mindre alvorlige fejl og mangler.
Foreløbig  

 afleveringsgennemgang den 4. november indeholder beskrivelse af 48 fejl og  

 mangler.
Et brev fra klageren af 9. november 1997 indeholder beskrivelse af 7  

 nye mangler.
Først i 1998 gik byggefirmaet i gang med at udfærdige de mest  

 alvorlige mangler bl.a. i tagkonstruktion og gavle.
Den 15. januar 1998 mente  

 firmaet, at huset var færdigt.
Klageren var ikke enig, og de  

 øvrige mangler blev først udbedret i løbet af  

 foråret og sommeren 1998.
 Landsskatteretten bemærker, at ejendomsværdien i henhold til  

 bestemmelserne i vurde-ringslovens § 6, jf. § 9, stk. 1, skal ansættes  

 til handelsværdien på vurderingstidspunktet af den faste ejendom  

 i dens helhed.
 Endvidere bemærkes, at grundlaget for lejeværdiberegningen for  

 en ejendom, som kun indeholder en selvstændig lejlighed, er den  

 ejendomsværdi, der er ansat for ejendommen pr. 1. januar i  

 indkomståret, jf. ligningslovens § 15 B, stk. 1. Imidlertid beregnes  

 der ikke for nybygninger lejeværdi, hvis ejendommen ikke er vurderet  

 som færdigbygget pr. 1. januar i indkomståret, idet  

 bemærkes, at en nybygning må anses for færdigbygget,  

 når den er anvendelig som bolig, selv om en enkelt installation eller  

 tilslutning mangler, jf. cirkulære til Ligningsloven nr. 72 af 17.  

 april 1996, pkt. 10.4.4.
 Efter de i sagen foreliggende oplysninger, herunder de oplyste fejl og  

 mangler bl.a. vedrørende tagkonstruktionen, er det Landsskatterettens  

 opfattelse, at ejendommen ikke kan anses for færdigbygget pr. 1. januar  

 1998, og der gives derfor klageren medhold i, at der ikke for  

 indkomståret 1998 skal beregnes lejeværdi af egen bolig  for den  

 påklagede ejendom, jf. ligningslovens § 15 B, stk. 1, og  

 cirkulære til ligningsloven nr. 72 af 17. april 1996, pkt. 10.4.4.
 Med hensyn til værdiskønnet finder Landsskatteretten, at  

 ejendommen bør vurderes med fravigelseskoden "under opførelse",  

 og at der under hensyntagen til de på vurderingstidspunktet den 1.  

 januar 1998 oplyste fejl og mangler ved huset vil være at give et  

 nedslag på 300.000 kr. i den af skyldrådet ansatte  

 ejendomsværdi.
