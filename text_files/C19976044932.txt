 1. Ved Trafikministeriets bekendtgørelse nr. 702 af  

 12. september 1997 er fastsat:
 »§ 1.  Køretøjer til international trafik, der er  

 omfattet af EF-direktiv 96/53/EF om fastsættelse af de største tilladte  

 dimensioner i national og international trafik og største tilladte vægt i  

 international trafik for visse vejkøretøjer i brug i Fællesskabet, kan  

 forsynes med et bevis efter reglerne i dette direktiv.
Stk. 2.  Beviset udformes 1. Som et skilt (fabrikationsskilt) med data  

 vedrørende vægt og et skilt med data vedrørende dimensioner, eller 2. som et enkelt skilt med data vedrørende vægt og  

 dimensioner.
Stk. 3.  Skiltene udformes og anbringes af køretøjets  

 fabrikant eller dennes repræsentant i overensstemmelse med EF-direktiv  

 76/114/EØF og EF-direktiv 96/53/EF.« Overensstemmelse med EF-direktiv 96/53/EF indebærer som hovedregel, at  

 andre EU-lande ikke på grund af vægt og dimensioner må afvise eller forbyde  

 anvendelse i international trafik på deres område af dansk registrerede  

 køretøjer.
Beviset har til formål at lette kontrollen med, at køretøjerne er i  

 overensstemmelse med direktivet.
Kontrollen i udlandet af danske køretøjer  

 med bevis må efter direktivet kun foretages på følgende måde:
 - EF-normer for vægt: Stikprøvekontrol.
 - EF-normer for dimensioner: Kontrol, udelukkende når der foreligger  

 mistanke om manglende overensstemmelse.
 Statens Bilinspektion foretager ved syn stikprøvekontrol med, at  

 køretøjets data svarer til dem, der er anført på beviset.
 2. Beviset kan anbringes på personbil M2 og M3 (stor  

 personbil (bus)), lastbil N2 og N3 (lastbil over 3.500 kg totalvægt) og  

 påhængs-/sættevogn O3 og O4 (påhængs-/sættevogn over 3.500 kg  

 totalvægt/akseltryk), som opfylder kravene i bilag 1.
 Køretøjerne kan nationalt være registreret med større totalvægt end  

 angivet i bilag 1.
 3. Skiltet (fabrikationsskilt) med data vedrørende  

 vægt skal angive:
- Fabrikantens navn - Eventuelt EF-standardtypegodkendelsesnummer - Stelnummer - Tilladt totalvægt - Tilladt vogntogsvægt (kun for bil) - Tilladt akseltryk (i rækkefølge forfra bagud) - Tilladt hovedbolttryk (kun for sættevogn).
 For 3-akslet bil til sættevogn, hvis EF-tilladte vogntogsvægt i visse  

 tilfælde må overstige 40.000 kg, jf. bilag 1, pkt. 2.2.2, anføres den i så  

 fald tilladte vogntogsvægt i parentes under den normalt tilladte.
 I øvrigt kan den teknisk tilladte vægt angives i en kolonne til højre for  

 EF-dataene, og den nationalt tilladte vægt kan angives i en kolonne til  

 venstre for EF-dataene.
 4. Skiltet med data vedrørende dimensioner skal  

 angive:
- Fabrikantens navn 1) - Stelnummer 1) - Køretøjets længde (L) - Køretøjets bredde (W) - Køretøjets koblingslængde; for bil afstanden (a) fra bilens forreste  

 punkt til tilkoblingsanordningens centerlinie og for påhængskøretøj afstanden  

 (b) fra påhængskøretøjets bageste punkt til tilkoblingsanordningens  

 centerlinie (i tilfælde af flere koblingsplaceringer angives amin og amax  

 henholdsvis bmin og bmax).
5. Skiltene skal være solidt fastgjort på et  

 iøjnefaldende og let tilgængeligt sted og så vidt muligt ved siden af  

 hinanden.
De skal være let læselige med en skrifthøjde på mindst 4 mm.
 I bilag 2 er vist et eksempel på bevis.
 Meddelelse nr. 1521 af 22. september 1987 ophæves.
