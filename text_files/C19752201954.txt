(Til de højere uddannelsesinstitutioner  

 m.v.) I fortsættelse af ministeriets skrivelser af 29. september og 8. oktober  

 1975 vedrørende nye ansættelsesområder og ansættelsesbreve for tjenestemænd  

 sender man herved til orientering og brug for institutionerne i det omfang,  

 hvori disse har fået bemyndigelse til selv at foretage ansættelser, en trykt  

 formular (Fi 32) til ansættelsesbreve for tjenestemænd i staten.
Yderligere  

 eksemplarer af formularen kan rekvireres fra statens trykningskontor.
 Ansættelsesbreve for tjenestemænd på prøve og tjenestemænd med varig  

 ansættelse skal herefter i overensstemmelse med finansministeriets cirkulære  

 af 26. september 1975 - foruden stillingsbetegnelse m.m. - indeholde  

 angivelse af »et ansættelsesområde, der omfatter  

 undervisningsministeriet med tilhørende institutioner«, for  

 administrative tjenestemænd, der ved ansættelsen får tjenestested i  

 hovedstadsområdet, dog »et ansættelsesområde, der omfatter  

 undervisningsministeriet med tilhørende institutioner og samtlige andre  

 ministeriers departementer«, medens der i en følgeskrivelse til  

 ansættelsesbrevet gives oplysning om det tjenestested, på hvilket den  

 pågældende indtil videre skal forrette tjeneste, samt placering i lønramme et  

 cetera.
 Man henleder opmærksomheden på, at der alene er tale om ansættelsesbreve  

 for tjenestemænd ved statsinstitutioner, og at de nye ansættelsesområder  

 yderligere er begrænset til tjenestemænd på prøve og tjenestemænd med varig  

 ansættelse.
 P.M.V.
 E.B.
