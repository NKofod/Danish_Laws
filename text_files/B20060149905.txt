Bekendtgørelse  

 om tvangsbehandling, fiksering, tvangsprotokoller m.v. på psykiatriske  

 afdelinger I medfør af § 12, stk. 5, § 13,  

 stk. 3, § 13 a, stk. 2, § 13 b, stk. 2, § 19,  

 § 20, stk. 2 og § 21, stk. 5, i lov om anvendelse af  

 tvang  

 i psykiatrien, jf. lovbekendtgørelse nr. 1111 af 1. november 2006,  

 fastsættes:
Kapitel 1 Tvangsbehandling Almindelige betingelser § 1.  

  

 Tvangsbehandling må kun anvendes  

 over for personer, der er indlagt og opfylder betingelserne for  

 tvangstilbageholdelse, jf. § 10 i lov om anvendelse af tvang i  

 psykiatrien.
Stk. 2.  

  

 Afgørelse om tvangsbehandling  

 træffes af overlægen.
I overlægens fravær kan beslutning træffes af en anden  

 læge.
I sådanne tilfælde skal overlægen efterfølgende snarest tage stilling  

 til  

 beslutningen.
 Stk. 3.  

  

 Afgørelsen om behandlingsform og  

 indhold skal træffes i overensstemmelse med reglerne i lovens § 4 om det  

 mindste middels princip.
 Tvangsmedicinering m.v.
 § 2.  

  

 Tvangsmedicinering må kun  

 anvendes, når andre behandlingsmuligheder må anses for uanvendelige.
 § 3.  

  

 Tvangsmedicinering forudsætter,  

 at vedvarende forsøg er gjort på at forklare patienten behandlingens  

 nødvendighed, bortset fra akutte situationer, hvor udsættelse af behandlingen  

 er til fare for patientens liv eller helbred.
 Stk. 2.  

  

 Tvangsmedicinering forudsætter,  

 bortset fra de i stk. 1 nævnte akutte farlige situationer, at patienten  

 og  

 patientrådgiveren er fuldt informeret om behandlingens formål, virkninger og  

 mulige bivirkninger.
 § 4.  

  

 Ved tvangsmedicinering skal der  

 anvendes afprøvede lægemidler i sædvanlig dosering og med færrest mulige  

 bivirkninger.
 Stk. 2.  

  

 Ved afprøvede lægemidler forstås  

 præparater, som er godkendt ved en markedsføringstilladelse efter  

 lægemiddellovens  

 § 7 og som markedsføres her i landet.
 Stk. 3.  

  

 Ordinationen skal følge de  

 retningslinier, der er fastsat i forbindelse med udstedelse af  

 markedsføringstilladelsen.
 Stk. 4.  

  

 Forekomst af bivirkninger skal  

 observeres nøje og skal, så snart de konstateres, søges modvirket bedst  

 muligt.  

 Det skal i den forbindelse nøje overvejes, om tvangsmedicineringen bør  

 opretholdes  

 i det hidtidige omfang.
 Stk. 5.  

  

 Brug af ekstraordinært store  

 doser må ikke finde sted.
 § 5.  

  

 Depotpræparater bør i videst  

 muligt omfang undgås og må ikke være begyndelsesbehandling ved  

 tvangsmedicinering af patienter, hvis reaktion på behandlingen, man ikke  

 kender.
 § 6.  

  

 Ved tvangsmedicinering skal der  

 altid være en læge til stede.
 § 7.  

  

 Tvangsernæring må kun  

 gennemføres, hvis patienten opfylder betingelserne i § 1, stk. 1,  

 og  

 tvangsernæringen er nødvendig for at redde patientens liv, eller hvor  

 undladelse vil medføre en alvorlig risiko for patientens liv eller helbred.
 § 8.  

  

 Tvangsbehandling  

 med elektrostimulation må kun iværksættes, hvis patienten opfylder  

 betingelserne  

 i § 1, stk. 1, og befinder sig i en aktuel eller potentiel  

 livstruende  

 tilstand.
Tvangsbehandling af en legemlig lidelse § 9.  

  

 En person, som opfylder  

 betingelserne for frihedsberøvelse, jf. lovens § 5, og som modsætter sig  

 behandling af en legemlig lidelse, kan undergives tvangsbehandling af denne  

 lidelse, såfremt lidelsen udsætter patientens liv eller helbred for væsentlig  

 fare.
 Stk. 2.  

  

 Er patienten ikke indlagt på en  

 psykiatrisk afdeling, er det endvidere en betingelse for tvangsbehandling, at  

 der forinden er udarbejdet erklæring om tvangsindlæggelse, og at overlægen på  

 vedkommende  

 psykiatriske afdeling har truffet afgørelse om, at betingelserne for  

 tvangsindlæggelse er opfyldt.
 Stk. 3.  

  

 Beslutning om tvangsbehandling som nævnt i  

 stk. 1 træffes af vedkommende psykiatriske overlæge og overlægen på den  

 pågældende somatiske afdeling i fællesskab.
 § 10.  

  

 Når der ved ophold på somatisk  

 afdeling er behov for at anvende tvang, kan dette alene ske efter den  

 psykiatriske overlæges og overlægen på den somatiske afdelings bestemmelse  

 efter reglerne i lov om anvendelse af tvang i psykiatrien.
 Stk. 2.  

  

 Iværksættelse af  

 tvangsforanstaltninger efter stk. 1 foretages af plejepersonalet fra  

 psykiatrisk  

 afdeling i samarbejde med personalet fra den somatiske afdeling.
 § 11.  

  

 Så snart patientens tilstand og  

 den somatiske behandling tillader det, skal patienten, efter aftale mellem  

 den  

 psykiatriske overlæge og overlægen på den pågældende somatiske afdeling,  

 flyttes til psykiatrisk afdeling.
Klage § 12.  

  

 Klage over beslutning om  

 tvangsbehandling har opsættende virkning, medmindre omgående gennemførelse af  

 behandlingen er nødvendig for ikke at udsætte patientens liv eller helbred  

 for  

 væsentlig fare, eller for at afværge at patienten udsætter andre for  

 nærliggende fare for at lide skade på legeme eller helbred.
Kapitel 2 Tvangsfiksering og anvendelse af fysisk magt Tvangsfiksering § 13.  

  

 Tvangsfiksering må kun anvendes i  

 det i lovens § 14, stk. 2, nævnte omfang.
 Stk. 2.  

  

 Som midler til tvangsfiksering  

 må alene anvendes bælte, hånd- og fodremme samt handsker.
 Stk. 3.  

  

 Forud for den konkrete  

 anvendelse af tvangsfiksering skal der foreligge en lægelig ordination, efter  

 at lægen har tilset patienten.
 Stk. 4.  

  

 Det er en forudsætning for den  

 lægelige ordination, at lægen på grundlag af patientens aktuelle tilstand har  

 vurderet nødvendigheden af tvangsfiksering, og at anvendelse af andre midler,  

 for eksempel øget tilsyn, har vist sig utilstrækkelig eller uigennemførlig  

 som  

 følge af patientens tilstand.
Stk. 5.  

  

 Beslutning om, at der foruden  

 bælte skal anvendes hånd- eller fodremme, træffes af overlægen.
I overlægens  

 fravær kan beslutning træffes af en anden læge.
I sådanne tilfælde skal  

 overlægen  

 efterfølgende snarest tage stilling til beslutningen.
 § 14.  

  

 I ganske særlige akut opståede  

 situationer, hvor det af hensyn til patientens eller andres sikkerhed ville  

 være uforsvarligt at udsætte beslutningen, kan sygeplejepersonalet på egen  

 hånd  

 gøre brug af tvangsfiksering med bælte.
 Stk. 2.  

  

 Afgørelse efter stk. 1  

 træffes af ansvarshavende sygeplejerske eller dennes stedfortræder, eller  

 undtagelsesvist af den sygeplejerske eller plejer, der er til stede.
 Stk. 3.  

  

 Den ansvarlige læge skal  

 tilkaldes straks efter, at tvangsfiksering med bælte er taget i anvendelse,  

 og  

 træffe afgørelse om, hvorvidt det fortsat er påkrævet at anvende  

 tvangsmidlet.
 § 15.  

  

 En patient, der er tvangsfikseret  

 med bælte, skal have fast vagt.
 Stk. 2.  

  

 En fast vagt er en hertil  

 udpeget sygeplejerske, plejer eller andet kvalificeret personale, som ikke  

 samtidig har andre arbejdsopgaver end at tage sig af den eller de  

 bæltefikserede patienter.
 Stk. 3.  

  

 Tilsynet skal udføres under  

 hensyntagen til patientens ønsker og med respekt for dennes værdighed og  

 selvfølelse.
 Stk. 4.  

  

 Patienten skal have ret til et  

 vist privatliv, når dette ikke er uforeneligt med hensynet til patientens  

 sikkerhed.
§ 16.  

  

 Så længe en tvangsfiksering  

 opretholdes, skal der foretages fornyet lægelig vurdering af spørgsmålet om  

 fortsat anvendelse af tvangsfikseringen, så ofte som forholdene tilsiger det,  

 dog mindst 4 gange i døgnet, jævnt fordelt, efter at beslutningen om  

 anvendelse  

 af tvangsfiksering er truffet.
Lægens vurdering skal tilføres journalen.
Stk. 2.  

  

 Hvis en  

 tvangsfiksering udstrækkes i længere tid end 48 timer, skal en læge, der ikke  

 er ansat på det pågældende psykiatriske afsnit, hvor indgrebet finder sted,  

 som  

 ikke har ansvaret for patientens behandling, og som ikke står i et  

 underordnelsesforhold til den behandlende læge, foretage en vurdering af  

 spørgsmålet om fortsat anvendelse af tvangsfiksering.
Vurderingen må ikke  

 foretages  

 af en læge, der i øvrigt er inhabil.
Inhabilitet foreligger i samme tilfælde  

 som nævnt i forvaltningslovens § 3.
 Stk. 3.  

  

 Hvis der  

 ved tvangsfikseringen foruden bælte anvendes handsker, hånd- eller fodremme,  

 skal der ved vurderingerne, jf. stk. 1 og 2, tages særskilt stilling til  

 den fortsatte anvendelse af disse tvangsmidler.
Stk. 4.  

  

 Vurderingen,  

 jf. stk. 2, skal foretages af en læge, der er speciallæge i psykiatri  

 eller i børne- og ungdomspsykiatri.
Vurderingen skal foretages på baggrund af  

 lægens egen undersøgelse af patienten.
Lægens vurdering skal tilføres  

 patientens  

 journal.
 Stk. 5.  

  

 Den læge,  

 der foretager vurderingen, jf. stk. 2, kan udtale sig om forhold, som  

 ligger ud over den snævre sundhedsfaglige vurdering af patienten, herunder om  

 forhold i afdelingen, som patienten oplever som uhensigtsmæssige,  

 arbejdstilrettelæggelsen  

 m.v.
Stk. 6.  

  

 Ved  

 uenighed mellem de to lægers vurdering af situationen er den behandlende  

 læges  

 vurdering afgørende.
Uenighed mellem de to lægers vurdering af situationen  

 skal  

 dog mundtligt og skriftligt oplyses over for patienten og  

 patientrådgivningen.
 Stk. 7.  

  

 Den  

 behandlende læge skal umiddelbart efter udløbet af de 48 timer, jf.  

 stk. 2, sikre sig, at der tilkaldes en læge, der kan foretage den nævnte  

 vurdering.
 Stk. 8.  

  

 Det tilkommer dog til enhver tid  

 plejepersonalet at bringe en tvangsfiksering til ophør, når der ikke længere  

 er  

 behov for at opretholde denne.
 § 17.  

  

 Iværksættelse af fiksering af  

 patienter, der af tryghedsgrunde selv anmoder herom, må kun ske med samtykke  

 fra en læge.
 Stk. 2.  

  

 Patienter,  

 der fikseres i henhold til stk. 1, skal have tilbud om fast vagt.
 Stk. 3.  

  

 Anmodningen samt den eventuelle  

 fiksering skal noteres i patientjournalen og tvangsprotokollen, jf.  

 § 35.
Anvendelse af fysisk magt § 18.  

  

 Når betingelserne for anvendelse  

 af tvangsfiksering er opfyldt, kan en person, der er indlagt, i stedet  

 fastholdes og om fornødent med magt føres til et andet opholdssted på  

 sygehuset.
 Stk. 2.  

  

 Afgørelsen af, hvilket middel,  

 der skal anvendes i det enkelte tilfælde, træffes under iagttagelse af det  

 mindste middels princip, jf. lovens § 4, ligesom betingelserne for  

 anvendelse af fysisk magt skærpes, jo mere indgribende en foranstaltning, der  

 er tale om.
 § 19.  

  

 Uanset at betingelserne for  

 anvendelse af fysisk magt, jf. § 18, stk. 1, ikke er til stede, kan  

 der over for personer, der er frihedsberøvede, jf. lovens kap. 3, anvendes  

 den  

 magt, der er nødvendig for at sikre deres fortsatte tilstedeværelse på  

 afdelingen.
 § 20.  

  

 Når det er af afgørende betydning  

 for bedring af en meget urolig patients tilstand, kan lægen som en mindre  

 indgribende foranstaltning beslutte, at patienten om fornødent med magt skal  

 have et beroligende middel.
 Stk. 2.  

  

 Lægen skal være til stede, mens  

 det beroligende middel gives.
Kapitel 3 Beskyttelsesfiksering og personlige alarm- og  

 pejlesystemer og særlige dørlåse Beskyttelsesfiksering § 21.  

  

 Ved beskyttelsesfiksering forstås  

 ethvert middel, som det er nødvendigt at bringe i anvendelse for at beskytte  

 en  

 person imod utilsigtet at udsætte sig selv for væsentlig fare.
 § 22.  

  

 Forud for anvendelse af  

 beskyttelsesfiksering skal foreligge en lægelig ordination, efter at lægen  

 har  

 tilset patienten.
 Stk. 2.  

  

 Den lægelige ordination af  

 beskyttelsesfiksering skal angive, i hvilket omfang og i hvilke bestemte  

 situationer et vist middel til beskyttelsesfiksering må anvendes.
 Stk. 3.  

  

 Administrationen af den  

 ordinerede beskyttelsesfiksering kan overlades til plejepersonalet i det  

 enkelte tilfælde.
 § 23.  

  

 Midler til beskyttelsesfiksering  

 omfatter stofbælter og lignende, der på hensynsfuld måde bruges for at  

 forhindre patienten i at komme til skade ved at falde ned fra seng eller stol  

 eller ved at vandre omkring i forvirret tilstand.
 Stk. 2.  

  

 Valg af middel træffes efter et  

 skøn over, hvad der bedst opfylder beskyttelsesformålet og ud fra en  

 vurdering  

 af, hvad den pågældende patient befinder sig bedst med.
Personlige alarm- og pejlesystemer og særlige dørlåse § 24.  

  

 Personlige alarm- og  

 pejlesystemer kan anvendes over for en patient, der lider af demens eller  

 demenslignende tilstande, for at hindre, at vedkommende ved at forlade en  

 psykiatrisk afdeling udsætter sig selv eller andre for en betydelig risiko  

 for  

 at lide personskade.
 Stk. 2.  

  

 Forud for anvendelse af  

 personlige alarm- og pejlesystemer skal foreligge en lægelig ordination,  

 efter  

 at lægen har tilset patienten.
 Stk. 3.  

  

 Den lægelige ordination af  

 alarm- og pejlesystemer skal angive, i hvilket omfang og i hvilke bestemte  

 situationer et vist middel må anvendes.
 Stk. 4.  

  

 Administrationen af det  

 ordinerede tiltag kan overlades til plejepersonalet i det enkelte tilfælde.
 Stk. 5.  

  

 Midler til personlige alarm- og  

 pejlesystemer omfatter alene udstyr, der er egnet til at opdage, at en person  

 forlader afdelingen, eller til at opspore en person, der har forladt  

 afdelingen, herunder f.eks. sladremåtter, chip i sko, tøj eller armbånd m.m.
 Stk. 6.  

  

 Valg af middel træffes efter et  

 skøn over, hvad der bedst opfylder beskyttelsesformålet og ud fra en  

 vurdering  

 af, hvad den pågældende patient befinder sig bedst med.
 § 25.  

  

 Særlige dørlåse kan anvendes over  

 for en patient, der lider af demens eller demenslignende tilstande, for at  

 hindre, at vedkommende ved at forlade en psykiatrisk afdeling udsætter sig  

 selv  

 eller andre for en betydelig risiko for at lide personskade.
 Stk. 2.  

  

 Forud for anvendelse af særlige  

 dørlåse skal foreligge en lægelig ordination, efter at lægen har tilset  

 patienten.
 Stk. 3.  

  

 Den lægelige ordination af  

 særlige dørlåse skal angive, i hvilket omfang og i hvilke bestemte  

 situationer  

 et vist middel må anvendes.
 Stk. 4.  

  

 Administrationen af det  

 ordinerede tiltag kan overlades til plejepersonalet i det enkelte tilfælde.
 Stk. 5.  

  

 De særlige dørlåse omfatter  

 f.eks. dobbelte dørgreb, dobbelttryk for døråbning, forsinket  

 døråbningsmekanisme, kodelåse og lign.
 Stk. 6.  

  

 Valg af middel træffes efter et  

 skøn over, hvad der bedst opfylder beskyttelsesformålet og ud fra en  

 vurdering  

 af, hvad den pågældende patient befinder sig bedst med.
 Stk. 7.  

  

 Afgørelse om anvendelse af  

 særlige dørlåse skal snarest muligt godkendes af overlægen, og alle patienter  

 på afdelingen skal straks efter, at afgørelse om anvendelse af særlige  

 dørlåse  

 er truffet, underrettes herom.
Obligatorisk efterprøvelse § 26.  

  

 En lægelig vurdering af berettigelsen af opretholdelse af brugen af  

 beskyttelsesfiksering og af anvendelsen af personlige alarm- og pejlesystemer  

 og særlige dørlåse over for den enkelte patient skal finde sted så ofte, som  

 forholdene tilsiger det, dog mindst 3, 10, 20 og 30 dage efter, at beslutning  

 om anvendelse af disse foranstaltninger blev truffet, og herefter mindst hver  

 4. uge, så længe ordinationen opretholdes.
 § 27.  

  

 Det påhviler såvel læger som  

 sygeplejepersonalet at påse, at beskyttelsesfiksering og anvendelse af  

 personlige alarm- og pejlesystemer og særlige dørlåse ikke benyttes i videre  

 omfang, end hensynet til patientens sikkerhed kræver, og at spørgsmålet om  

 ændring af ordinationen rejses så snart, der er anledning dertil.
Kapitel 4 Personlig skærmning og aflåsning af døre Personlig skærmning § 28.  

  

 Personlig skærmning, som patienten ikke har givet samtykke til, må kun  

 benyttes  

 for at afværge, at en patient begår selvmord eller på anden vis udsætter sit  

 eller andres helbred for betydelig skade eller for at afværge, at en patient  

 forfølger eller på anden lignende måde groft forulemper medpatienter eller  

 andre.
Stk. 2.  

  

 Ved  

 personlig skærmning forstås foranstaltninger, hvor et eller flere  

 personalemedlemmer  

 konstant befinder sig i umiddelbar nærhed af patienten.
Umiddelbar nærhed  

 skal  

 forstås således, at patienten til stadighed er under opsyn, herunder ved  

 badning og toiletbesøg, og at der dermed er mulighed for hurtig indgriben fra  

 personalets side.
 Stk. 3.  

  

 Beslutningen  

 om personlig skærmning træffes af en læge, efter at denne har tilset  

 patienten.  

 Beslutningen skal noteres i patientens journal, jf. § 21 i lov om  

 autorisation af sundhedspersoner og om sundhedsfaglig virksomhed.
 Stk. 4.  

  

 I de  

 tilfælde, hvor den personlige skærmning uafbrudt varer mere end 24 timer, kan  

 der klages over beslutningen om skærmning til det psykiatriske  

 patientklagenævn  

 ved statsforvaltningen, jf. lovens § 35.
Aflåsning af døre i afdelingen § 29.  

  

 Der kan foretages aflåsning af døre i afdelingen, dog ikke af døre til  

 patientstuer, over for patienter, der er frihedsberøvede efter lovens kapitel  

 3  

 og over for patienter, for hvem der er risiko for, at de utilsigtet udsætter  

 sig selv for væsentlig fare, jf. § 21.
Stk. 2.  

  

 Der kan  

 endvidere træffes beslutning om, at der skal aflåses døre, dog ikke af døre  

 til  

 patientstuer over for en patient, der ikke er omfattet af stk. 1, hvis  

 patienten selv anmoder herom.
På patientens anmodning skal aflåsningen straks  

 ophæves.
 Stk. 3.  

  

 Beslutning  

 om aflåsning af døre i afdelingen træffes af en læge.
Stk. 4.  

  

 De enheder,  

 hvortil der kan aflåses døre, skal som minimum indeholde spise-, bade- og  

 opholdsfaciliteter  

 m.v.
Der skal endvidere være mulighed for, at patienter, der befinder sig i  

 disse enheder, kan have socialt samvær med medpatienter, der opholder sig i  

 samme enhed.
 Stk. 5.  

  

 Patienter,  

 der ikke er omfattet af en beslutning om aflåsning af døre i afdelingen, jf.  

 stk. 1, skal ved henvendelse til afdelingens personale straks tilbydes  

 mulighed for at kunne forlade afdelingen, hvis de anmoder herom.
 Stk. 6.  

  

 Alle  

 patienter på afdelingen skal straks efter, at en beslutning om aflåsning er  

 truffet, underrettes herom, herunder om muligheden for at kunne forlade  

 afdelingen, jf. stk. 5.
 Stk. 7.  

  

 Patienten  

 skal i forbindelse med indlæggelsen på afdelingen orienteres om afdelingens  

 indretning,  

 herunder om forekomsten af mindre enheder på afdelingen, hvortil døren kan  

 aflåses, hvis sådanne mindre enheder findes på afdelingen.
Aflåsning af patientstue på Sikringsafdelingen under  

 Psykiatrisk Center, Sygehus Vestsjælland § 30.  

  

 På Sikringsafdelingen under  

 Psykiatrisk Center, Sygehus Vestsjælland, kan aflåsning af patientstue  

 anvendes  

 i behandlingsmæssigt øjemed, når det sker for at etablere nødvendige faste  

 rammer  

 i behandlingen af en patient eller for at skærme patienten mod for mange  

 stimuli.
 Stk. 2.  

  

 På Sikringsafdelingen under  

 Psykiatrisk Center, Sygehus Vestsjælland, kan aflåsning af patientstue  

 tillige  

 anvendes af sikkerhedsmæssige årsager i det omfang, det er nødvendigt at  

 afværge, at en patient udsætter andre for nærliggende fare for at lide skade  

 på  

 legeme eller helbred, at en patient forfølger eller på anden lignende måde  

 groft forulemper medpatienter, eller at en patient udøver hærværk af ikke  

 ubetydeligt omfang.
 Stk. 3.  

  

 Beslutning om aflåsning af  

 patientstue, jf. stk. 1 og 2, træffes af en læge.
 § 31.  

  

 På Sikringsafdelingen under  

 Psykiatrisk Center, Sygehus Vestsjælland, kan aflåsning af patientstuer af  

 sikkerhedsmæssige grunde foretages om natten i tidsrummet mellem kl. 22.30  

 til  

 kl. 07.30.
 Stk. 2.  

  

 På Sikringsafdelingen under  

 Psykiatrisk Center, Sygehus Vestsjælland, kan aflåsning af patientstuer af  

 sikkerhedsmæssige grunde foretages i op til en halv time under den daglige  

 behandlingskonference og i op til halvanden time under den ugentlige  

 konference,  

 når personalet har behov for at samles for at drøfte behandlingsmæssige  

 forhold.
 Stk. 3.  

  

 Beslutning om aflåsning af  

 patientstue, jf. stk. 1 og 2, træffes af en læge.
 § 32.  

  

 Der skal føres regelmæssigt  

 tilsyn med patienter, der er indelåst på egen stue, jf. §§ 30 og 31.
Stk. 2.  

  

 Tilsynet skal udføres under  

 hensyntagen til patientens ønsker.
Som udgangspunkt skal patienter, der er  

 indelåst på egen stue i dagtimerne, tilses en gang i timen med ca. 10  

 minutters  

 besøg på stuen.
Patienter, der er indelåst på egen stue om natten, skal som  

 udgangspunkt tilses en gang i timen gennem en dørspion.
 Stk. 3.  

  

 Patienter, der er indelåst på  

 egen stue, skal have adgang til et tilkaldesystem, der altid giver mulighed  

 for  

 at tilkalde personale.
§ 33.  

  

 Det er en forudsætning for  

 anvendelse af aflåsning af patientstuer, jf. § 31, at patienterne på  

 Sikringsafdelingen individuelt er informeret om den faste praksis med  

 aflåsning  

 af patientstuer i de nævnte tidsrum.
Denne information forudsættes givet til  

 patienten ved indskrivning og skal i øvrigt indgå i afdelingens regulativer,  

 informationspjecer, o.l.
Kapitel 5 Personlig hygiejne under anvendelse af tvang § 34.  

  

 Der  

 kan foretages personlig hygiejne under anvendelse af tvang overfor en  

 patient,  

 der på grund af sin sindslidelse ikke selv er i stand til at varetage den  

 nødvendige personlige hygiejne, hvis dette er nødvendigt af hensyn til  

 patienten selv eller af hensyn til medpatienter eller personale.
Stk. 2.  

  

 Beslutningen  

 om, at en patient skal have foretaget personlig hygiejne under anvendelse af  

 tvang, træffes af overlægen på baggrund af en aktuel undersøgelse og  

 vurdering  

 af patientens hygiejniske tilstand.
Overlægens beslutning og begrundelsen  

 herfor skal tilføres journalen, jf. § 21 i lov om autorisation af  

 sundhedspersoner og om sundhedsfaglig virksomhed.
 Stk. 3.  

  

 Personlig  

 hygiejne under anvendelse af tvang kan f.eks. omfatte badning, hårvask,  

 tandbørstning,  

 skiftning af bleer og bind hos f.eks. demente patienter, tøjskift m.v.
 Stk. 4.  

  

 Personlig  

 hygiejne, der foretages under anvendelse af tvang, skal i overensstemmelse  

 med  

 det mindste middels princip i lovens § 4 udføres så skånsomt som muligt  

 og  

 med størst mulig hensyntagen til patienten, således at der ikke forvoldes  

 unødig  

 krænkelse eller ulempe.
 Stk. 5.  

  

 Eventuelle  

 klager over personlig hygiejne under anvendelse af tvang rettes til  

 sygehusmyndigheden.
Kapitel 6 Tvangsprotokoller og optegnelser Tvangsprotokoller § 35.  

  

 Der skal på enhver psykiatrisk  

 afdeling forefindes en tvangsprotokol.
 Stk. 2.  

  

 I tvangsprotokollen tilføres  

 oplysning om enhver form for anvendelse af tvang, jf. lovens §§ 5-  

 10 a, 12 og 13, 14   

 17 a, og  

 18 a, § 18 c, stk. 2, der  

 uafbrudt varer mere end 24 timer samt om enhver ordination i henhold til  

 lovens  

 § 18 og § 18 e.
 § 36.  

  

 Ved tvangsindlæggelse og  

 tvangstilbageholdelse skal der i tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Frihedsberøvelsens  

 varighed.
 3)  

 	  

 Begrundelsen for  

 frihedsberøvelsen.
 4)  

 	  

 Resultatet af  

 efterprøvelsen af frihedsberøvelsen henholdsvis 3, 10, 20, og 30 dage efter  

 at  

 frihedsberøvelsen blev iværksat, og derefter mindst hver 4. uge, så længe  

 frihedsberøvelsen opretholdes.
 § 37.  

  

 Ved tvangsbehandling skal der i  

 tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Behandlingens art og  

 omfang.
 3)  

 	  

 Begrundelsen for  

 tvangsbehandlingen.
 4)  

 	  

 Navnet på den  

 ordinerende overlæge.
 5)  

 	  

 Navnet på den  

 tilstedeværende læge.
 § 38.  

  

 Ved tvangsfiksering skal der i  

 tvangsprotokollen ske tilførsel af:
 1)  

 	  

 Patientens navn og cpr-nr.
 2)  

 	  

 Indgrebets art og  

 omfang.
 3)  

 	  

 Begrundelsen for  

 indgrebet.
 4)  

 	  

 Tidspunktet for  

 indgrebets iværksættelse og ophør.
 5)  

 	  

 Navnet på den  

 ordinerende læge.
 6)  

 	  

 Navne på det  

 implicerede personale.
 7)  

 	  

 Tidspunktet for den  

 fornyede lægelige vurdering, jf. § 16, stk. 1.
 8)  

 	  

 Navnet på den læge,  

 der har foretaget den fornyede lægelige vurdering, jf. § 16,  

 stk. 1.
 9)  

 	  

 Tidspunktet for  

 vurderingen ved en ekstern læge, jf. § 16, stk. 2.
 10)  

 	  

 Navnet på den eksterne  

 læge, der har foretaget vurderingen, jf. § 16, stk. 2.
 11)  

 	  

 Information om  

 eventuel uenighed mellem den eksterne læge og den behandlende læge.
 § 39.  

  

 Ved anvendelse af fysisk magt  

 skal der i tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Indgrebets art og  

 omfang.
 3)  

 	  

 Begrundelse for  

 indgrebet - herunder fra det implicerede personale.
 4)  

 	  

 Tidspunktet for  

 indgrebets iværksættelse og ophør.
 5)  

 	  

 Navnet på den  

 ordinerende/tilstedeværende læge.
 6)  

 	  

 Navne på det  

 implicerede personale.
 § 40.  

  

 Ved beskyttelsesfiksering skal  

 der i tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Formen for  

 beskyttelsesfiksering.
 3)  

 	  

 Begrundelsen for  

 beskyttelsesfikseringen.
 4)  

 	  

 Den situation, hvor  

 beskyttelsesfikseringen kan anvendes.
 5)  

 	  

 Navnet på den  

 ordinerende læge.
 6)  

 	  

 Resultatet af  

 vurderingen af ordinationens fortsættelse henholdsvis 3, 10, 20 og 30 dage  

 efter at beslutning om anvendelse af beskyttelsesfiksering blev truffet, og  

 derefter mindst hver 4. uge, så længe beskyttelsesfikseringen opretholdes.
 § 41.  

  

 Ved anvendelse af personlige  

 alarm- og pejlesystemer skal der i tvangsprotokollen ske tilførsel af:
 1)  

 	  

 Patientens navn og  

 cpr. nr.
 2)  

 	  

 Formen for anvendelse  

 af personlige alarm- og pejlesystemer.
 3)  

 	  

 Begrundelsen for  

 anvendelse af personlige alarm- og pejlesystemer.
 4)  

 	  

 Den situation, hvor  

 personlige alarm- og pejlesystemer kan anvendes.
 5)  

 	  

 Navnet på den  

 ordinerende læge.
 6)  

 	  

 Resultatet af  

 vurderingen af ordinationens fortsættelse henholdsvis 3, 10, 20 og 30 dage  

 efter at beslutning om anvendelse af personlige alarm- og pejlesystemer blev  

 truffet, og derefter mindst hver 4. uge, så længe anvendelsen af personlige  

 alarm- og pejlesystemer opretholdes.
 § 42.  

  

 Ved anvendelse af særlige dørlåse  

 skal der i tvangsprotokollen ske tilførsel af:
 1)  

 	  

 Patientens navn og  

 cpr. nr.
 2)  

 	  

 Formen for anvendelse  

 af særlige dørlåse.
 3)  

 	  

 Begrundelsen for  

 anvendelse af særlige dørlåse.
 4)  

 	  

 Den situation, hvor  

 særlige dørlåse kan anvendes.
 5)  

 	  

 Navnet på den  

 ordinerende læge.
 6)  

 	  

 Resultatet af  

 vurderingen af ordinationens fortsættelse henholdsvis 3, 10, 20 og 30 dage  

 efter at beslutning om anvendelse af særlige dørlåse blev truffet, og  

 derefter  

 mindst hver 4. uge, så længe anvendelsen af særlige dørlåse opretholdes.
 § 43.  

  

 Ved aflåsning af patientstue på  

 Sikringsafdelingen under Psykiatrisk Center, Sygehus Vestsjælland efter  

 § 30, stk. 1 og 2, skal der i tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Begrundelsen for  

 aflåsningen.
 3)  

 	  

 Tidspunktet for  

 aflåsningens iværksættelse og ophør.
 4)  

 	  

 Navnet på den  

 ordinerende læge.
 § 44.  

  

 Ved  

 anvendelsen af personlig skærmning, jf. § 28, der varer mere end 24  

 timer,  

 skal der i tvangsprotokollen ske tilførsel af:
 1)  

 	  

 Patientens navn og  

 cpr-nr.
 2)  

 	  

 Begrundelsen for  

 iværksættelse af personlig skærmning.
 3)  

 	  

 Tidspunktet for  

 iværksættelse og for ophøret af den personlige skærmning.
 4)  

 	  

 Navnet på den  

 ordinerende læge.
 § 45.  

  

 Ved  

 aflåsning af døre i afdelingen, jf. § 29, skal der i tvangsprotokollen  

 ske  

 tilførsel af:
 1)  

 	  

 Navn og cpr-nr. på  

 den patient over for hvem, der er foretaget aflåsning af døre i afdelingen.
 2)  

 	  

 Begrundelsen for  

 aflåsningen af dørene.
 3)  

 	  

 Tidspunktet for  

 aflåsningen og for ophøret af aflåsningen.
 4)  

 	  

 Navnet på den  

 ordinerende læge.
 § 46.  

  

 Tilførsler i tvangsprotokollen er  

 journalpligtige, jf. § 21 i lov om autorisation af sundhedspersoner og  

 om  

 sundhedsfaglig virksomhed.
Stk. 2.  

  

 Ved udfærdigelse af  

 tvangsprotokoller skal der i journalen henvises til, at der er indført notat  

 i  

 tvangsprotokollen.
Kopi af tvangsprotokollen tilføres journalen.
 § 47.  

  

 En patient har ret til at gøre  

 sig bekendt med, hvad der er tilført tvangsprotokollen om patienten selv.
 Stk. 2.  

  

 Den for patienten beskikkede  

 patientrådgiver har samme ret som nævnt i stk. 1.
Optegnelser § 48.  

  

 Ved aflåsning af patientstuer på  

 Sikringsafdelingen efter § 31, stk. 2, skal følgende oplysninger  

 tilføres en særlig optegnelse:
 1)  

 	  

 Begrundelsen for  

 aflåsningen.
 2)  

 	  

 Tidspunktet for  

 aflåsningens iværksættelse og ophør.
 3)  

 	  

 Navnet på den  

 ordinerende læge.
Kapitel 7 Registrering af udskrivningsaftaler og  

 koordinationsplaner § 49.  

  

 Ved  

 indgåelse af en udskrivningsaftale, jf. psykiatrilovens § 13 a, skal der  

 ske registrering af:
 1)  

 	  

 Patientens navn og  

 cpr-nr.
 2)  

 	  

 Dato for indlæggelse  

 og udskrivning.
 3)  

 	  

 Dato for etablering  

 og udløb af udskrivningsaftalen.
 4)  

 	  

 Navnet på den  

 ordinerende overlæge.
 § 50.  

  

 Ved  

 udarbejdelsen af en koordinationsplan, jf. psykiatrilovens § 13 b, skal  

 der ske registrering af:
 1)  

 	  

 Patientens navn og  

 cpr-nr.
 2)  

 	  

 Dato for indlæggelse  

 og udskrivning.
 3)  

 	  

 Dato for etablering  

 af koordinationsplanen.
 4)  

 	  

 Navnet på den  

 ordinerende overlæge.
§ 51.  

  

 Ved  

 registrering i afdelingen af udskrivningsaftaler og koordinationsplaner, skal  

 der i journalen henvises til, at der er foretaget en sådan registrering.
Kopi  

 af det registrerede tilføres journalen.
 Stk. 2.  

  

 En patient  

 har ret til at gøre sig bekendt med, hvad der er registreret om patienten  

 selv.
Kapitel 8 Indberetning § 52.  

  

 Overlægen på afdelingen skal  

 løbende foretage elektronisk indberetning til Sundhedsstyrelsen af  

 anvendelsen  

 af de i §§ 36-45 og 48-50 omhandlede foranstaltninger.
 Stk. 2.  

  

 Der foretages endvidere  

 indberetning til den ansvarlige sygehusmyndighed.
 Stk. 3.  

  

 Sundhedsstyrelsen leverer  

 elektronisk indberetningsprogram til brug for den i stk. 1 nævnte  

 indberetning.
§ 53.  

  

 Den i § 52, stk. 1 og  

 2, nævnte indberetning skal indeholde de i §§ 36-45 og 48-50 krævede  

 oplysninger.
Indberetningen til Sundhedsstyrelsen skal dog ikke indeholde  

 oplysning om den ordinerende læges og impliceret personales navn, og  

 indberetningen til den ansvarlige sygehusmyndighed indeholder hverken  

 oplysning  

 om patientens navn og cpr-nr. eller den ordinerende læges og impliceret  

 personales navn.
Kapitel 9 Ikrafttræden § 54.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig ophæves bekendtgørelse  

 nr. 1404 af 14. december 2004 om tvangsbehandling, fiksering,  

 tvangsprotokoller  

 m.v. på psykiatriske afdelinger.
