Bekendtgørelse  

 om forbud mod ftalater i legetøj og småbørnsartikler  

1) I medfør af § 30, § 31,§ 45, stk. 1, § 59,  

 stk. 4, og § 60 i lov om kemiske stoffer og produkter, jf.  

 lovbekendtgørelse nr. 21 af 16. januar 1996, som ændret ved lov nr. 424 af  

 10.  

 juni 1997, lov nr. 256 af 12. april 2000, lov nr. 296 af 30. april 2003, lov  

 nr. 441 af 10. juni 2003, lov nr. 189 af 24. marts 2004 og lov nr. 315 af 5.  

 maj 2004, fastsættes:
 § 1.  

  

 Denne bekendtgørelse finder anvendelse på legetøj og småbørnsartikler.
 Stk. 2.  

  

 I  

 bekendtgørelsen anvendes følgende definitioner:
 1)  

 	  

 Legetøj: ethvert  

 produkt, som klart er konstrueret eller bestemt til legeformål til børn under  

 14 år.
 2)  

 	  

 Småbørnsartikel:  

 ethvert produkt, der har til formål at gøre det lettere for børn at sove  

 eller  

 slappe af, som anvendes til børns hygiejne, eller som børn kan spise med  

 eller  

 sutte på.
 3)  

 	  

 Ftalater: estere af  

 o-phthalsyre.
 § 2.  

  

 Det  

 er forbudt at anvende ftalater opført på bilag 1 som stoffer eller som  

 bestanddele i kemiske produkter i koncentrationer over 0,1 % udtrykt i masse  

 af  

 det blødgjorte materiale i legetøj og småbørnsartikler.
 Stk. 2.  

  

 Det er  

 forbudt at importere og sælge legetøj og småbørnsartikler, der indeholder  

 ftalater opført på bilag 1 i koncentrationer over 0,1 % udtrykt i masse af  

 det  

 blødgjorte materiale.
 Stk. 3.  

  

 Det er  

 forbudt at anvende ftalater opført på bilag 2 som stoffer eller som  

 bestanddele  

 i kemiske produkter i koncentrationer over 0,1 % udtrykt i masse af det  

 blødgjorte materiale i legetøj og småbørnsartikler, som børn vil kunne putte  

 i  

 munden.
 Stk. 4.  

  

 Det er  

 forbudt at importere og sælge legetøj og småbørnsartikler, som børn vil kunne  

 putte i munden, og som indeholder ftalater opført på bilag 2 i  

 koncentrationer  

 over 0,1 % udtrykt i masse af det blødgjorte materiale.
 § 3.  

  

 Der  

 er forbudt at anvende ftalater, som ikke er opført på bilag 1 eller 2, som  

 stoffer eller som bestanddele i kemiske produkter eller dele deraf i  

 koncentrationer over 0,05 % udtrykt i masse i:
1)  

 	  

 legetøj til børn fra  

 0-3 år (0-36 måneder), og 2)  

 	  

 småbørnsartikler til  

 børn i alderen 0-3 år, som er beregnet til eller normalt må forventes at  

 blive  

 puttet i munden, herunder navnlig narresutter, hagesmækker, smykker samt  

 badeudstyr m.v.
 Stk. 2.  

  

 Det er  

 forbudt at importere og sælge de i stk. 1 nævnte produkter, der  

 indeholder  

 ftalater i koncentrationer over 0,05 % udtrykt i masse.
 Stk. 3.  

  

 Småbørnsartikler, som er beregnet til at komme i kontakt med fødevarer, er  

 ikke  

 omfattet af stk. 1 og 2.
 § 4.  

  

 Tilsyn og kontrol med overholdelse af reglerne i bekendtgørelsen udøves af  

 Miljøstyrelsen, jf. lovens regler herom.
 § 5.  

  

 Overtrædelse af § 2 og § 3 straffes med bøde, medmindre højere  

 straf  

 er forskyldt efter anden lovgivning.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 menneskers eller husdyrs liv eller sundhed eller fremkaldt fare derfor eller 2)  

 	  

 voldt skade på  

 miljøet eller fare derfor eller 3)  

 	  

 opnået eller  

 tilsigtet en økonomisk fordel, herunder ved besparelser, for den pågældende  

 selv eller andre.
 § 6.  

  

 Der  

 kan pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 7.  

  

 Bekendtgørelsen træder i kraft den 16. januar 2007.
 Stk. 2.  

  

 Bekendtgørelse nr. 151 af 15. marts 1999 om forbud mod ftalater i legetøj til  

 børn i alderen 0-3 år samt i visse småbørnsartikler m.v. ophæves.
Miljøministeriet, den 11. juli 2006 Connie Hedegaard /Karsten Skov Bilag 1 Liste over ftalater, der er omfattet af  

 § 2, stk. 1 og 2 Følgende ftalater (eller andre CAS eller Einecs numre, der  

 omfatter følgende stoffer) er omfattet af § 2, stk. 1 og 2.
Stofgruppe CAS-nr.
 Einecs nr.
Di(2-ethylhexy)ftalat (DEHP) 117-81-7 204-211-0 Dibutylftalat (DBP) 84-74-2 201-557-4 Butylbenzylftalat (BBP) 85-68-7 201-622-7 Bilag 2 Liste over ftalater, der er omfattet af  

 § 2, stk. 3 og 4 Følgende ftalater (eller andre CAS eller Einecs numre, der  

 omfatter følgende stoffer) er omfattet af § 2, stk. 3 og 4.
Stofgruppe CAS-nr.
 Einecs nr.
Diisononylftalat (DINP) 28553-12-0 68515-48-0 249-079-5 271-090-9 Diisodecylftalat (DIDP) 26761-40-0 68515-49-1 247-977-1 271-091-4 di-n-octylftalat (DNOP) 117-84-0 204-214-7 1)  

 Bekendtgørelsen indeholder bestemmelser, der som udkast har været notificeret  

 i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet), som ændret senest ved direktiv 98/48/EF.  

 Bekendtgørelsen indeholder bestemmelser der gennemfører Europa-Parlamentets  

 og  

 Kommissionens direktiv 2005/84/EØF af 14. december 2005 om 22. ændring af  

 Rådets direktiv 76/769/EØF for så vidt angår begrænsning af markedsføring og  

 anvendelse af visse farlige stoffer og kemiske produkter (ftalater i legetøj  

 og  

 småbørnsartikler) (EU-Tidende 2005 L 344, side 41).
