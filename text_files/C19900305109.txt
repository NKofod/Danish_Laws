 Ved lov nr. 839 af 20.12.1989 er hjemlen til at yde tillæg på indtil 25  

 pct. af højeste dagpengesats afskaffet og ved lov nr. 840 af s.d. er  

 Kursusnævnet nedlagt.
 På denne baggrund har Arbejdsministeriet udstedt en ny bekendtgørelse nr.  

 887 af 28. dec. 1989 om godtgørelse, støtte og tilskud m.m. til deltagere i  

 arbejdsmarkedsuddannelser.
 Til orientering vedlægges et eksemplar af denne bekendtgørelse, der  

 erstatter den tidligere vilkårsbekendtgørelse nr. 507 af 23.7.1987.
 Arbejdsmarkedsstyrelsen skal særlig gøre opmærksom på følgende:
 Da godtgørelse fremover til alle fuldt godtgørelsesberettigede deltagere  

 på heldagskurser er det højeste dagpengebeløb uden hensyn til tidligere  

 indtægt, er det unødvendigt at udfylde ansøgningsskemaets pkt. 4. Skemaet vil  

 derfor ved nyoptryk blive revideret, så det nuværende punkt 4 udgår.
 Man skal dog gøre opmærksom på, at virksomhedsansatte deltagere VTP-kurser  

 fortsat kun kan få den halve dagpengesats, jf. § 9, stk. 4 og at godtgørelse  

 for deltagere under 18 år fortsat ikke kan overstige den hidtidige indtægt,  

 jf. § 11.
 Der kan ikke længere udbetales godtgørelse for søgnehelligdage, idet den  

 tidligere hjemmel hertil i § 29, stk. 2 er ophævet.
 Den maximale dagpendesats for heltidsforsikrede vil fra og med den  

 kontroluge, der begynder d. 2.7.1990 blive forhøjet til 409 kr. pr. dag  

 (2.454 kr. pr. uge).
 Den maximale kursusgodtgørelsessats - beregnet på en 5 dages uge - vil som  

 følge heraf fra 2.7.1990 blive på kr. 491,- kr. pr. kursusdag med  

 fuldtidsundervisning og for virksomhedsansatte deltagere på VTP-kurser 245  

 kr. pr. dag.
 Indtil 30.6.1990 er de maximale satser 479 hhv. 240 kr. dag.
 Også »for-sent'reglen i § 30, stk. 2 er ændret, idet A-kasserne og  

 AF-kontorerne fremover også kan udbetale godtgørelse m.m. selv om  

 ansøgningsskemaet først er afleveret efter kursets afslutning, når blot  

 ansøgningsskemaet er afleveret senest inden 4 uger efter sidste kursusdag.
 Kursusnævnet er nedlagt og klager over afgørelser skal nu sendes til  

 »Arbejdsmarkedets Ankenævn«, Vester Voldgade 104, 1., 1552  

 København V., jf. § 32.
 Ved beregning af befordringstilskud for rejser, hvori indgår  

 færgetransport, skal anvendes følgende færgeafstande:
 Arbejdsmarkedsstyrelsen har fortsat tilsynet med arbejdsløshedskassernes  

 og arbejdsformidlingens administration på kursusgodtgørelsesområdet, hvorfor  

 evt. forespørgsler fortsat kan rettes til Arbejdsmarkedsstyrelsen, telf. 33  

 11 68 40.
De tidligere af Arbejdsdirektoratet udstedte cirkulærer nr. 8/87 af 21.8.1987, nr. 4/88 af 19.1.1988, nr. 9/88 af 17.3.1988 (AK-nr. 6/88), nr. 4/89 af 14.2.1989, nr. 6/89 af 9.5.1989 og nr. 17/89 af 19.12.1989 (AK-nr, 16/89) er erstattet af den ny vilkårsbekendtgørelse og nærværende cirkulære og  

 bortfalder derfor.
 P.S.V.
Poul Eigenbrod eksp.sekr.
