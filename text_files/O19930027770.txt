Resumé A, der på et dansk privathospital havde fået udtaget 9 befrugtede  

 æg, klagede over, at Sundhedsministeriet (SM) havde afslået hendes anmodning  

 om  

 at få overført de befrugtede, nedfrosne æg til en klinik i Tyskland, hvor hun  

 nu havde sin bopæl.
Ministeriet havde som begrundelse for afslaget navnlig  

 henvist til lovgivers forudsætninger om tilsyn med, at de fastsatte regler om  

 nedfrysning mv. af menneskelige æg blev overholdt.
Ombudsmanden udtalte, at - selv om der ikke i de fastsatte  

 bestemmelser kunne siges at være en klar hjemmel til at forbyde overførelse  

 af  

 de befrugtede, nedfrosne æg til den tyske klinik - kunne han ikke afvise den  

 opfattelse, at det havde været Folketingets intention med bestemmelserne, at  

 der ikke skal være mulighed for, at de befrugtede udtagne æg forlader de  

 behandlingsinstitutioner, hvormed det er muligt at føre kontrol.
På denne  

 baggrund gav SM's afgørelse ikke ombudsmanden tilstrækkeligt grundlag for  

 kritik.
Ombudsmanden henstillede, at SM tog initiativ til, at der blev  

 fastsat  

 udtrykkelige regler om, hvorledes der skal forholdes i et tilfælde som det  

 foreliggende. (J. nr. 1993-974-429).
 Afslag på udførelse af befrugtede, nedfrosne menneskelige æg  

 til udlandet.
 A klagede til mig over  

 Sundhedsministeriets afgørelse af 22. marts 1993 om afslag på tilladelse til  

 at  

 overføre 9 befrugtede, nedfrosne, menneskelige æg udtaget fra hende på et  

 dansk  

 privathospital til en tysk privatklinik.
 Sagen vedrørte spørgsmålet  

 om, hvorvidt de danske sundhedsmyndigheder havde hjemmel til at forbyde A at  

 få  

 de befrugtede, nedfrosne menneskelige æg udført til en tysk klinik.
 I klagen til mig oplyste A  

 følgende om behandlingen:
 "Reagensglasmetoden er  

 en mulighed for kvinder, der af naturlig (fornøjelig) vej ikke kan blive  

 gravide,  

 for dog at få opfyldt instinkternes krav.
 ...
Kvinden behandles med  

 hormoner for at stimulere æggestokkene til at danne mange modne æg, i stedet  

 for de normale 1-2 æg pr. måned.
Der gives fra 3. cyclusdag daglige  

 injektioner  

 og pilleindtagning samt ultralydsscanninger fra 9. dag.
På ca. 14. cyclusdag  

 udtages evt. dannede æg lige før ægløsningen.
De befrugtes med mandens sæd og  

 efter at have vokset et par dage uden for kvindens krop opsættes maximalt 3  

 æg  

 i kvindens livmoder.
De æg, der ikke bruges straks, kan nedfryses efter  

 befrugtningen til senere optøning og implantation.
Efter opsætning skal  

 kvinden  

 indtage hormoner dagligt (injektion/piller) indtil enten menstruation  

 indtræder  

 efter 14 dage (= ingen graviditet) eller indtil hjerteaktivitet er erkendt  

 hos  

 fosteret/fostrene efter ca. 4 uger.
Ud over det psykiske stress,  

 der er forbundet med ønsket om et barn, bliver mange kvinder psykisk og  

 fysisk  

 slået ud af hormonbehandlingerne og er dermed ofte lidt af en prøvelse for  

 deres omgivelser, så længe hormonbehandlingen står på.
Mange kvinders  

 organisme  

 accepterer ikke den kraftige hormonbehandling, hvorfor de befrugtede æg  

 udstødes.
Ved opsætning af frosne æg er  

 hormonbehandlingen langt svagere og i andre lande er vellykkethedsfrekvensen  

 (=  

 opnået graviditet) derfor højere end ved opsætning af friske æg.
Om man i  

 Danmark endnu er nået ud over begyndelsesproblemerne og dermed til de gode  

 statistiske resultater betvivler jeg.
Behandlingsproceduren op til  

 implantation  

 af nedfrosne æg, adskiller sig ikke stort fra den før omtalte.
Den indebærer  

 daglig medikamentindtagelse, ultralydsscanninger fra 9. dagen,  

 blodprøvetagning  

 og urinanalyser for at fastsætte ægløsningstidspunktet, hvor de befrugtede æg  

 indsættes 24 timer senere.
Det nøjagtige tidspunkt for implantationen, kan  

 således først fastsættes 24 timer forud for indgrebet.
 ...
 Hormonbehandlingerne, som  

 kvinden udsætter sig for medfører bl.a. en øget kræftrisiko, hvorfor disse  

 behandlinger bør indskrænkes til et muligt minimum.
..." Sagen blev bedømt på grundlag  

 af de regler, der er fastsat i lov nr. 503 af 24. juni 1992 om  

 videnskabsetisk  

 komitésystem og behandling af biomedicinske forskningsprojekter (komitéloven)  

 §  

 14, bekendtgørelse nr. 650 af 22. juni 1992 om nedfrysning og donation af  

 menneskelige  

 æg §§ 3 - 5 samt lov om sundhedsvæsenets centralstyrelse m.v.  

 (centralstyrelsesloven) § 4.
Det fremgik af sagens akter,  

 at A - som var 35 år og dansk statsborger, bosat i Tyskland - den 16.  

 november  

 1992 på et privathospital i Danmark fik udtaget nogle æg efter  

 hormonstimulation. 3 æg blev reimplanteret efter 2 dage, resten blev  

 nedfrosset.
A blev ikke gravid.
Efter at A havde fundet en klinik i Tyskland,  

 der ville modtage hendes nedfrosne æg til implantation, rettede A henvendelse  

 til privathospitalet og anmodede om at få æggene udleveret.
Da  

 privathospitalet  

 ikke mente, man kunne udlevere æggene, ansøgte A ved brev af 13. januar 1993  

 Sundhedsministeriet om tilladelse til at overføre hendes nedfrosne æg fra  

 privathospitalet til privatklinikken i Tyskland.
Som begrundelse for  

 ansøgningen anførte A:
 "...
 Da jeg er fastboende i  

 Tyskland ved (X) med egen praksis, er det temmelig kompliceret, at få  

 planlagt  

 implantationerne, der p.gr.a. transportvejen nu kræver flere dages lukning af  

 praksis med kort varsel.
 Det er nu lykkedes mig at  

 finde en privatklinik kun 1 times kørsel fra mit hjem, hvor de både har  

 mulighed for og er indforståede med at modtage de befrugtede æg og implantere  

 dem.
..." Sundhedsministeriet traf  

 afgørelse i sagen den 22. marts 1993. Ministeriet fandt ikke at kunne  

 imødekomme A's ansøgning om udlevering af æggene til udlandet.
Som  

 begrundelse  

 for afgørelsen henviste ministeriet til komitéloven og bekendtgørelsen om  

 nedfrysning og donation af menneskelige æg og anførte følgende:
 "...
De pågældende regler er  

 udtryk for en meget nøje politisk afvejning af de hensyn, der indgår i  

 spørgsmålet om behandling af menneskelige æg.
Der er tale om en detaljeret  

 regulering, hvilket f.eks. fremgår af, at de befrugtede æg ikke må være  

 nedfrosset i mere end ét år, at æggene skal destrueres i tilfælde af den ene  

 parts død, separation eller skilsmisse, og at æggene ikke må doneres.
Det har ved fastsættelsen af  

 disse regler været afgørende, at de danske sundhedsmyndigheder har mulighed  

 for  

 at sikre, at de pågældende regler bliver fulgt.
In vitro befrugtning må  

 endvidere betragtes som en samlet behandlingsproces, hvorfor hele  

 behandlingsforløbet, når dette er påbegyndt i Danmark med en foretagen  

 nedfrysning af æggene, også fortsat må finde sted i Danmark.
..." I brev af 25. marts 1993  

 rettede A henvendelse til Sundhedsministeriet.
A anførte, at hun ikke efter  

 hendes opfattelse var omfattet af lov om biomedicinske forskningsprojekter,  

 og  

 at der ingen steder i bekendtgørelse nr. 650 stod noget, der kunne forhindre  

 hende i at hente sine æg med til Tyskland.
A bad ministeriet sende en kopi af  

 bekendtgørelsen med understregning af de bestemmelser, der vedrørte hendes  

 sag.
 Med brev af 13. april 1993  

 sendte ministeriet A den ønskede bekendtgørelse med understregninger.  

 Ministeriet anførte samtidig:
 "...
Som redegjort for i  

 ministeriets afgørelse af 22. marts 1993 beror ministeriets afslag på en  

 fortolkning af det samlede regelsæt." I klagen til mig anførte A  

 navnlig, at hun ved at få æggene overført til privatklinikken i Tyskland  

 undgik  

 den lange transportvej.
Den tyske klinik lå kun en times kørsel fra hendes  

 bopæl.
A ville således have mulighed for at ankomme afslappet til  

 implanteringen, hvilket havde betydning for at skabe de optimale betingelser  

 for graviditet.
A anførte endvidere, at der i ministeriets brev af 13. april  

 1993 stod, at afslaget beroede på en "fortolkning af det samlede  

 regelsæt", og at denne fortolkning aldrig var blevet hende skriftligt  

 eller mundligt overbragt.
Det eneste A kunne tolke ud af §§ 3-5 i  

 bekendtgørelsen var, at hvis nedfrysning af befrugtede humane æg kunne finde  

 sted med henblik på senere tilbageføring til den kvinde, hvorfra det  

 befrugtede  

 æg hidrørte, så begår sundhedsministeren i hendes sag lovbrud, idet han  

 gjorde  

 sit bedste for at forhindre hende i at få opsat hendes æg ved at nægte hende  

 at  

 få hendes æg ned i nærheden af hendes bopæl.
A anførte endvidere, at hun  

 var enig i, at der skulle være regler, men at der desværre ikke var nogle  

 regler, der dækkede hendes tilfælde.
A anførte desuden, at hvis æggene endnu  

 havde siddet i hendes krop, var der ingen der havde drømt om, at æggene  

 skulle  

 blive i Danmark.
Nu havde A betalt nogle fagfolk for at passe på æggene,  

 indtil  

 A ønskede noget andet.
Mere havde de ikke fået beføjelse til.
 Sundhedsministeriet anførte  

 følgende i sin udtalelse af 11. juni 1993 til mig:
 "...
Udgangspunktet for  

 Sundhedsministeriets fortolkning er, at lovgiver i forbindelse med  

 behandlingen  

 af komitéloven har fokuseret meget på problemerne vedrørende befrugtede  

 menneskelig æg.
Dette afspejler sig i, at der i loven vedrørende dette  

 problemkompleks er indføjet et særligt kapitel (Kapitel 4), bestående af 2 -  

 relativt omfattende - paragraffer (§§ 14 og 15). Komitélovens øvrige  

 bestemmelser vedrører formelle regler om, hvordan det videnskabsetiske  

 komitésystem fungerer m.v., d.v.s. regler af formel natur, i modsætning til  

 de  

 materielle regler i Kapitel 4. At man i en lov, der hovedsagelig vedrører  

 organisatoriske forhold, har fundet det nødvendigt - på et helt specielt  

 område  

 - at medtage relativt præcise bestemmelser om et begrænset område, tager  

 ministeriet som et udtryk for, at lovgiver på dette område har ønsket en  

 "tæt" regulering.
Efter ministeriets opfattelse er de udformede  

 bestemmelser udtryk for en meget nøje politisk afvejning af de hensyn, der  

 indgår i spørgsmålet om behandling af menneskelige æg.
 § 14, stk. 6, i komitéloven  

 indeholder en bemyndigelse til sundhedsministeren til at fastsætte regler om  

 nedfrysning og donation af menneskelige æg, hvilket er sket ved  

 Sundhedsministeriets bekendtgørelse nr. 650 af 22. juli 1992. Ved  

 udformningen  

 af disse regler har Sundhedsministeriet været meget opmærksom på lovgivers  

 ovenfor beskrevne holdning til spørgsmålet om behandling af menneskelige æg.
 Efter centralstyrelseslovens  

 § 4 fører Sundhedsstyrelsen tilsyn med den sundhedsfaglige virksomhed, der  

 udføres af personer inden for sundhedsvæsenet.
 Enhver lovgivning inden for  

 sundhedsvæsenet, der gennemføres her i landet, bliver vedtaget under den  

 forudsætning, at Sundhedsstyrelsen fører tilsyn med ordningen.
 Efter Sundhedsministeriets  

 opfattelse har lovgiver i forbindelse med vedtagelsen af komitéloven  

 forudsat,  

 at Sundhedsstyrelsen skulle føre tilsyn med reglernes overholdelse, hvilket  

 på  

 sin side forudsætter, at det samlede behandlingsforløb finder sted her i  

 landet.
 Forkastes argumentationen om  

 Sundhedsstyrelsens mulighed for at føre tilsyn med ordningen, vil de relativt  

 detaljerede regler i §§ 14 og 15 i komitéloven være uden mening, idet disse i  

 så fald ville kunne omgås ved "fri udførsel" af befrugtede æg.
(A) anfører, at de befrugtede  

 æg er hendes.
Dette har Sundhedsministeriet aldrig bestridt. § 14, stk. 5, i  

 komitéloven understreger netop dette forhold: Donation af befrugtede  

 menneskelige æg er ikke tilladt.
Ministeriet har blot i den sammenhæng  

 bemærket, at ejendomsret i formueretlig forstand ikke er en hensigtsmæssig  

 måde  

 at beskrive forholdet på, jf. sundhedsministerens besvarelse af 30. marts  

 1993  

 af spørgsmål nr.
S 614, 3. sidste afsnit.
 Under henvisning til  

 ovenstående finder Sundhedsministeriet fortsat, at en samlet fortolkning af  

 regelsættet fører til, at reglerne ikke åbner mulighed for transport af  

 befrugtede, nedfrosne menneskelige æg over landegrænserne.
..." Jeg udtalte herefter følgende  

 i en skrivelse til A:
 "Sundhedsministeriets  

 afgørelse er truffet på grundlag af de i indledningen nævnte lovbestemmelser.
 Centralstyrelseslovens § 4,  

 stk. 1, har følgende ordlyd:
"Sundhedsstyrelsen fører  

 tilsyn med den sundhedsfaglige virksomhed, der udføres af personer inden for  

 sundhedsvæsenet..." Kapitel 4 i komitéloven (§§  

 14 og 15) vedrører forskning på befrugtede menneskelige æg og menneskelige  

 kønsceller, der agtes anvendt til befrugtning.
 § 14 har følgende ordlyd:
 "  

  

 § 14:
Biomedicinske forsøg på  

 befrugtede menneskelige æg og kønsceller, der agtes anvendt til befrugtning,  

 må  

 på de i §§ 6-8 nævnte betingelser kun foretages efter tilladelse fra såvel  

 den  

 regionale som den centrale komité, hvis de har til formål at forbedre in  

 vitro-befrugtning med henblik på at fremkalde en graviditet.
Tilsvarende  

 gælder  

 for andre behandlinger for ufrivillig barnløshed, hvor en kvindes æg  

 befrugtes  

 uden for livmoderen.
 Stk. 2:
 Udtagning og befrugtning af  

 æg med henblik på at gennemføre andre forsøg end de i stk. 1 nævnte er ikke  

 tilladt.
 Stk. 3:
 De befrugtede æg må kun  

 holdes i live uden for en kvindes livmoder i 14 dage, fra befrugtningen er  

 sket, heri ikke medregnet den tid, hvori de befrugtede æg har været  

 nedfrosset.
 Stk. 4:
 Befrugtede menneskelige æg,  

 der har været gjort til genstand for biomedicinsk forskning efter stk. 1, må  

 ikke opsættes i kvindens livmoder, medmindre det kan ske uden nogen risiko  

 for  

 videregivelse af arvelige sygdomme, defekter, misdannelser eller lignende.
 Stk. 5:
 Donation af befrugtede  

 menneskelige æg er ikke tilladt.
 Stk. 6:
Sundhedsministeren bemyndiges  

 til at fastsætte regler om nedfrysning og donation af menneskelige æg." Efter § 14, stk. 6, i dette  

 kapitel bemyndiges sundhedsministeren til at fastsætte regler om nedfrysning  

 og  

 donation af menneskelige æg.
 Af bemærkningerne til  

 lovforslaget (lovforslag nr. 59, fremsat den 23. oktober 1991) vedrørende  

 denne  

 bestemmelse fremgår følgende:
 "...
Sundhedsministeren  

 (bemyndiges) til at fastsætte regler om nedfrysning og donation af  

 menneskelige  

 æg.
Efter gældende ret er nedfrysning og donation af menneskelige æg ikke  

 forbudt, men de behandlende læger har afventet Folketingets stillingtagen  

 hertil, inden de tager disse teknikker i brug.
Bestemmelsen giver hjemmel  

 til at regulere de spørgsmål af mere sundhedsfaglig karakter, som anvendelsen  

 af disse teknikker kan rejse.
Der tænkes navnlig på spørgsmål som krav til  

 indretning af ægbanker.
Herudover giver bestemmelsen hjemmel til at fastsætte  

 de nærmere vilkår for nedfrysning af æg.
Her tænkes navnlig på regler om  

 maksimal opbevaringstid, regler for, hvornår de nedfrosne æg i øvrigt kan  

 eller  

 skal destrueres og regler, der sikrer donoranonymitet.
Det er derimod ikke  

 tanken at fastsætte regler vedrørende de civilretlige spørgsmål, som  

 anvendelsen  

 af disse teknikker kan tænkes at give anledning til.
Regeringen forudsætter, at  

 det kun tillades at nedfryse ubefrugtede og befrugtede menneskelige æg i  

 maksimalt 1 år, og at donation af ubefrugtede menneskelige æg sker  

 anonymt." Bekendtgørelse nr. 650 af 22.  

 juli 1992 om nedfrysning og donation af menneskelige æg § 3 har følgende  

 ordlyd:
"Nedfrysning af  

 befrugtede menneskelige æg kan finde sted med henblik på senere tilbageføring til den kvinde, hvorfra de  

 befrugtede æg hidrører, og forskning, jf. § 14, stk. 1, i lov om et  

 videnskabsetisk komitésystem og behandling af biomedicinske  

 forskningsprojekter.
Stk. 2. Før nedfrysningen  

 finder sted, skal parret give skriftligt samtykke til nedfrysning og  

 opbevaring.
Parret skal forinden informeres mundtligt og skriftligt om  

 konsekvenserne af nedfrysningen.
Stk. 3. Parret skal samtidigt  

 erklære sig indforstået med de vilkår og betingelser for nedfrysning, der er  

 fastsat i denne bekendtgørelse." Bekendtgørelsens § 4 har  

 følgende formulering:
"Befrugtede menneskelige  

 æg må ikke være nedfrosset i mere end ét år.
Efter udløbet af dette år skal  

 æggene destrueres. Æggene destrueres tillige i tilfælde af den ene parts død,  

 separation og skilsmisse, inden der er gået ét år fra  

 nedfrysningstidspunktet.
Stk. 2. Befrugtede  

 menneskelige æg må kun optøs og anvendes, såfremt parret giver skriftligt  

 samtykke før hver behandlingscyklus." Jeg må gå ud fra, at  

 bekendtgørelsens regler er blevet overholdt, således at De og Deres mand har  

 givet skriftligt samtykke til nedfrysning og opbevaring samt er blevet  

 informeret om konsekvenserne af nedfrysningen.
De har tillige erklæret Dem  

 indforstået med de vilkår og betingelser for nedfrysning, der er fastsat i  

 bekendtgørelsen.
Det fremgår ikke direkte af  

 loven eller bekendtgørelsen, om æggene kan udleveres til Dem efter anmodning  

 herom, eller om æggene kan overføres til en behandlingsinstitution i udlandet  

 efter anmodning fra Dem.
Der er derimod en nøje regulering af, hvornår æggene  

 skal destrueres, og hvornår de kan optøs og anvendes.
Til fordel for Deres krav om  

 at få udført de befrugtede, nedfrosne æg til den tyske klinik taler, at  

 myndighedernes forbud imod æggenes udførsel kan betragtes som et væsentligt  

 indgreb over for Dem, hvilket efter almindelige forvaltningsretlige  

 grundsætninger  

 må kræve klar hjemmel.
Der foreligger ikke en sådan klar hjemmel til at  

 forbyde  

 udlevering af æggene eller udførelse af disse.
Dertil kommer, at der i  

 komitélovens § 14, stk. 6, er givet sundhedsministeren hjemmel til  

 administrativt at udarbejde regler på dette område.
Sundhedsministeriet har  

 således i bekendtgørelsen om nedfrysning og donation af menneskelige æg  

 gennemført en forholdsvis indgående regulering af, hvad man må og ikke må med  

 æggene.
Det er på denne baggrund nærliggende at betragte lovens og  

 bekendtgørelsens regler som udtømmende i den forstand, at fraværet af et  

 udtrykkeligt forbud mod udførsel taler for, at udførsel må anses for tilladt.
 Heroverfor står imidlertid  

 følgende betragtninger:
Som nævnt i  

 Sundhedsministeriets udtalelse til mig bliver enhver lovgivning inden for  

 sundhedsvæsenet, der gennemføres her i landet, vedtaget under den  

 forudsætning,  

 at Sundhedsstyrelsen fører tilsyn med ordningen.
Sundhedsstyrelsen har kun  

 mulighed for at føre kontrol med, at de befrugtede æg opbevares og anvendes i  

 overensstemmelse med de danske regler, hvis de på behandlingsinstitutionen  

 ansvarlige læger har indseende med æggenes opbevaring og anvendelse.
Hvis  

 æggene udleveres til kvinden eller til en behandlingsinstitution i udlandet,  

 udelukkes denne kontrolmulighed.
 Som det fremgår af udtalelsen  

 til mig, er det Sundhedsministeriets opfattelse, at lovgiver i forbindelse  

 med  

 vedtagelsen af komitéloven har forudsat, at Sundhedsstyrelsen skulle føre  

 tilsyn med reglernes overholdelse, hvilket forudsætter, at det samlede  

 behandlingsforløb finder sted i Danmark.
Selv om der ikke i de  

 udtrykkelige regler kan siges at være en klar hjemmel til at forbyde  

 udførelse  

 af de befrugtede nedfrosne æg til den tyske klinik, kan jeg ikke afvise den  

 opfattelse, at det har været Folketingets intention med bestemmelserne, at  

 der  

 ikke skal være mulighed for, at de befrugtede æg forlader de  

 behandlingsinstitutioner, hvormed det er muligt at føre kontrol.
Jeg lægger  

 herved vægt på, at det af indholdet og tilblivelsen af bestemmelserne i  

 Komitélovens kap. 4 fremgår, at Folketinget har været meget optaget af i  

 videst  

 muligt omfang at afværge de problemer, der knytter sig til opbevaring og brug  

 af befrugtede menneskelige æg.
 På denne baggrund giver  

 Sundhedsministeriets afgørelse mig ikke tilstrækkeligt grundlag for kritik.
Det vil efter min opfattelse  

 imidlertid være ønskeligt, at der fastsættes udtrykkelige regler om,  

 hvorledes  

 man skal forholde sig i et tilfælde som det foreliggende.
Jeg vil derfor  

 henstille til Sundhedsministeriet, at det tager initiativ til, at en sådan  

 udtrykkelig regulering etableres.
Jeg har samtidig hermed  

 orienteret Folketingets Retsudvalg og Sundhedsudvalg om sagen." I skrivelse af 12. november  

 1993 meddelte Sundhedsministeriet, at ministeriet ved bekendtgørelse nr. 852  

 af  

 28. oktober 1993 om ændring af bekendtgørelse om nedfrysning og donation af  

 menneskelige æg har præciseret, at nedfrysning af menneskelige æg kun må  

 foretages med henblik på behandling og forskning her i landet.
 Jeg meddelte  

 Sundhedsministeriet, at jeg havde taget det meddelte til efterretning.
