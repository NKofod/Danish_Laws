1. Grundlaget for denne vejledning Reglerne om bistandsarbejde i udviklingslandene i stedet for almindelig  

 værnepligt findes i lovbekendtgørelse nr. 428 af 30. september 1980  

 (u-landsværnepligtsloven) og i Indenrigsministeriets bekendtgørelse nr. 247  

 af 31. marts 1987 om behandling af ansøgninger om værnepligtens opfyldelse på  

 denne måde.
2. Hvem kan komme i betragtning? Hvis du endnu ikke er mødt til tjeneste, kan du aftjene værnepligt ved  

 bistandsarbejde i et udviklingsland, hvis du opfylder de betingelser, der er  

 nævnt nedenfor under punkt 3.
 Det samme gælder, hvis du er værnepligtig læge, der har gjort tjeneste ved  

 Forsvarets Lægekorps Rekrutskole som studerende, men endnu ikke er mødt ved  

 det underlæge- og reservelægekursus, som finder sted ved Forsvarets  

 Sanitetsskole.
3. Betingelser Tilladelse til at opfylde værnepligten ved bistandsarbejde i et  

 udviklingsland kræver, at du af sessionen er fundet egnet eller begrænset  

 egnet til aftjening af værnepligt, og at du er indkaldt til  

 værnepligtstjeneste.
Det kræves også, at du er egnet til at udføre bistandsarbejde, der i en  

 nærmere fremtid forventes at blive behov for i udviklingslande.
Det er  

 Mellemfolkeligt Samvirke, der afgør dette efter, at du har gennemgået en  

 bedømmelse, som Samvirket indkalder til.
Du kan få nærmere oplysning om  

 bedømmelsens indhold og omfang hos Mellemfolkeligt Samvirke.
 Den bedømmelse af din egnethed, som er foretaget af Mellemfolkeligt  

 Samvirke, kan du indbringe for Udenrigsministeriet inden en uge efter, at  

 afgørelsen er meddelt dig.
4. Tjenestetiden Tjenestetiden er 24 måneders bistandsarbejde.
Forud for det egentlige  

 bistandsarbejde afholdes uddannelseskursus i u-landsforhold og sprog efter  

 Mellemfolkeligt Samvirkes anvisning.
5. Fremgangsmåde Du skal vente med at indsende ansøgning, indtil du har modtaget en  

 indkaldelsesordre til en anden form for værnepligt (forsvaret, civilforsvaret  

 eller civilt arbejde). Fra dette tidspunkt har du 14 dage til at indsende  

 ansøgning om udsendelse til bistandsarbejde i et udviklingsland i stedet for  

 almindelig værnepligt.
 Ansøgningen skal være skriftlig og sendes inden for 14-dages fristen til  

 Mellemfolkeligt Samvirke.
 Ansøgningsblanketter kan fås i Mellemfolkeligt Samvirke.
6. Udsættelse Mellemfolkeligt Samvirke lægger vægt på, at bedømmelsen af dig først sker,  

 når du har afsluttet din uddannelse.
 Hvis du derfor ønsker at opfylde værnepligten ved udførelse af  

 bistandsarbejde i udviklingslande, skal du - så vidt muligt - udnytte de  

 normale muligheder for udsættelse med værnepligtstjeneste i henhold til  

 værnepligtsloven, inden ansøgning indsendes til Mellemfolkeligt Samvirke.
Så længe du ikke har fået tilladelse til at opfylde værnepligten ved  

 bistandsarbejde i udviklingslande gælder de almindelige regler om udsættelse  

 med værnepligtstjeneste.
Det samme gælder, hvis en tilladelse er bortfaldet.
 Det gælder også, hvis der ikke er givet udsættelse endnu efter  

 u-landsværnepligtsloven som nævnt nedenfor.
 Indenrigsministeriet har fastsat almindelige retningslinjer om udsættelse  

 i en vejledning fra september 1984.
 Du bør være opmærksom på, at et ønske om at opfylde værnepligten ved  

 udførelse af bistandsarbejde i udviklingslande ikke i sig selv er grundlag  

 for at få udsættelse i henhold til værnepligtsloven.
Hvis Mellemfolkeligt Samvirke, når det behandler din ansøgning, endnu ikke  

 anser dig for egnet til bedømmelse, meddeler Samvirket dig dette.
Samtidig  

 får du besked om, at du automatisk vil få udsættelse i henhold til  

 u-landsværnepligtsloven, hvis du ikke trækker din ansøgning tilbage overfor  

 Mellemfolkeligt Samvirke.
Denne udsættelse gives i alle tilfælde af den  

 myndighed, der er nævnt nedenfor, hvis beredskabsmæssige hensyn ikke taler  

 imod det.
Udsættelsen kan af praktiske grunde højst gives i et tidsrum af 14  

 måneder regnet fra det tidspunkt, hvor det konstateres, at du endnu ikke er  

 egnet til bedømmelse, og kan kun gives een gang.
Udsættelsen gives først og  

 fremmest til opnåelse af den nødvendige arbejdserfaring efter uddannelsens  

 afslutning. Ønsker du ikke en sådan udsættelse, må du altså kalde din  

 ansøgning tilbage.
 Udsættelse gives af følgende myndigheder:
a.
Forsvarskommandoen, hvis du har modtaget indkaldelse til at møde ved  

 forsvaret, b.
Civilforsvarsstyrelsen, hvis du har modtaget indkaldelse til at møde  

 ved civilforsvaret, c.
Værnepligtsstyrelsen, hvis du har modtaget indkaldelse til civilt  

 arbejde.
7. Tilladelsen Tilladelse til at opfylde værnepligten ved udførelse af bistandsarbejde i  

 udviklingslande gives af Værnepligtstyrelsen.
8. Bortfald af tilladelsen En tilladelse bortfalder, hvis forudgående uddannelse i Mellemfolkeligt  

 Samvirke ikke er begyndt, eller udsendelse til bistandsarbejde ikke har  

 fundet sted inden et år efter udløb af det halvår, hvor tilladelsen er  

 meddelt.
Tilladelsen bortfalder også, hvis du er udeblevet fra indkaldelse  

 til uddannelsen eller udsendelsen til bistandsarbejde.
Tilladelsen bortfalder  

 endelig, hvis uddannelsen afbrydes.
Det kan forekomme, at Mellemfolkeligt Samvirke må konstatere, at det ikke  

 er muligt at anbringe dig i et u-land indenfor 1-årsfristen.
I så fald kan  

 Værnepligtsstyrelsen tilbagekalde din tilladelse.
Værnepligtsstyrelsens  

 afgørelse herom kan indbringes for Indenrigsministeriet.
 Værnepligtsstyrelsen kan efter ansøgning bestemme, at tilladelsen ikke  

 bortfalder.
 Denne afgørelse kan indbringes for Indenrigsministeriet inden en uge  

 efter, at afgørelsen er meddelt dig.
 Ved afgørelsen skal der navnlig tages hensyn til, om bortfaldsgrunden  

 beror på dine egne forhold.
 1-årsfristen kan forlænges i følgende tilfælde:
a.
Ved din ægtefælles eller samlevers graviditet og nedkomst.
Der tages  

 bl.a. hensyn til, at et barn skal være ca. 1 år, inden forældrene eventuelt  

 tager det med til udlandet, b. hvis fristforlængelsen vil være af afgørende betydning for dig eller  

 dine pårørendes velfærd, eller c. hvis du på grund af sygdom eller tilskadekomst forhindres i at rejse  

 eller begynde en forudgående uddannelse inden fristens udløb.
 Fristforlængelsen i disse tilfælde kan højst gives for et år, og du kan  

 kun få fristen forlænget een gang.
 I tilfælde af sygdom eller tilskadekomst, der hindrer rettidig udsendelse,  

 skal Mellemfolkeligt Samvirke snarest muligt underrette Værnepligtsstyrelsen  

 herom, ledsaget af fornøden lægeerklæring.
Hvor det på grund af foreliggende erklæringer og oplysninger må anses for  

 overvejende sandsynligt, at sygdommen er af kortvarig karakter og ikke vil  

 påvirke din egnethed, kan Værnepligtsstyrelsen efter forhandling med  

 Mellemfolkeligt Samvirke forlænge fristen for udsendelse.
Udsendelse bør  

 herefter ske så snart som muligt, efter at sygdommen er overstået.
9. Ny sessionsbehandling Hvis en sygdom eller dens følger antages at være længerevarende eller  

 påvirke din egnethed, forelægges sagen for sessionen, der afgør, om din  

 tjenstdygtighed varigt eller for tiden ændres til under begrænset egnet, jf.  

 pkt. 3.
 Er sessionens afgørelse kun midlertidig, kan fristen for din udsendelse  

 forlænges med et år.
 Ved sagens forelæggelse for sessionen oplyser Værnepligtsstyrelsen efter  

 forhandling med Mellemfolkeligt Samvirke, på hvilket tidspunkt du senest  

 ønskes bedømt igen med henblik på eventuel senere udsendelse.
10. Afbrydelse af u-landsværnepligtstjenesten Udfører du ikke bistandsarbejde i mindst to år, afgør Værnepligtsnævnet,  

 om og i hvilket tidsrum du skal indkaldes til den værnepligtstjeneste, som du  

 oprindelig er udskrevet eller overført til.
Ved afgørelsen skal der navnlig  

 tages hensyn til, om afbrydelsen af bistandsarbejdet beror på dine egne  

 forhold.
 Nævnets afgørelse kan ikke indbringes for anden administrativ myndighed.
11. Bevis for bortfald af værnepligten på grund af  

 udført bistandsarbejde Når bistandsarbejdet er afsluttet, modtager du et bevis for værnepligtens  

 bortfald.
Beviset udfærdiges af Værnepligtsstyrelsen.
12. Yderligere oplysninger Yderligere oplysninger kan fås ved henvendelse til Mellemfolkeligt  

 Samvirke, Borgergade 10-14, 1300 København K, telefon 01-32 62 44.
