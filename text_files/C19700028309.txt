(Til samtlige amtsråd,  

 kommunalbestyrelser, skolekommissioner, skolenævn og ledere af kommunale  

 skoler) I anledning af en henvendelse herom fra Lands-organisationen af elever  

 skal man herved meddele, at det er direktoratets opfattelse, at elever i  

 folkeskolen, som er fyldt 15 år, er berettigede til uden forcensur at skrive  

 og udgive skoleblade under sædvanligt ansvar for domstolene.
Det bør i det  

 pågældende skoleblad anføres, hvem der er ansvarshavende redaktør, ligesom  

 det bør anføres, at bladet ikke er underkastet censur fra skolens side.
Hvis skolens leder finder, at skolebladet har et anstødeligt eller for  

 skolen skadeligt indhold, kan han efter samråd med skolenævnet påtale dette  

 og i gentagelsestilfælde for kortere eller længere tid forbyde, at bladet  

 omdeles eller forhandles på skolen.
I grovere tilfælde eller i  

 gentagelsestilfælde vil skolens leder efter samråd med skolenævnet kunne  

 beslutte at fratage bladet retten til udadtil at fremtræde som organ for  

 skolen og dennes elever.
Undervisningsministeriet, direktoratet for folkeskolen og seminarierne, den 16. november 1970.
