 I medfør af § 2, stk. 2, § 2 a, stk. 4, § 3, stk. 2, § 3 a, stk. 4, § 3 c,  

 § 6, stk. 2, § 8 og § 9 i lov om tilskud til elproduktion, jf.  

 lovbekendtgørelse nr. 768 af 6. oktober 1997, og § 3, stk. 2, i lov nr. 1210  

 af 27. december 1996 om ændring af lov om tilskud til elproduktion,  

 fastsættes efter bemyndigelse:
Kraftvarme § 1.  Ved decentral kraftvarmeproduktion forstås  

 produktion på kraftvarmeanlæg godkendt som kollektive varmeforsyningsanlæg i  

 henhold til lov om varmeforsyning, direkte eller indirekte, hvor der sker en  

 nyttiggørelse af varmeproduktionen, samt kraftvarmeanlæg med en  

 varmekapacitet under 0,25 MW, hvis formål er at levere energi til bygningers  

 opvarmning og forsyning med varmt vand.
 Stk. 2.  Ved industriel kraftvarmeproduktion forstås  

 produktion på et kraftvarmeanlæg, der ikke er omfattet af stk. 1, hvor varmen  

 nyttiggøres til procesformål eller hovedsageligt til erhvervsbygningers  

 opvarmning og forsyning med varmt vand.
Tilskudsberettigede elproducenter § 2.  Der ydes et tilskud på 7 øre pr. kWh til  

 elproducenter for den mængde elektricitet, der fremstilles ved  

 naturgasbaseret decentral kraftvarmeproduktion, naturgasbaseret industriel  

 kraftvarmeproduktion eller ved affaldsbaseret kraftvarmeproduktion, og som  

 afregnes med elforsyningsselskabet, jf. dog stk. 2 samt §§ 3, 4, 8 og 9.
Stk. 2.  Tilskud efter stk. 1 ydes ikke til  

 elektricitet, der fremstilles ved naturgasbaseret kraftvarmeproduktion fra  

 anlæg på de i bilag l nævnte kraftværkspladser Stk. 3.  Energistyrelsen kan ved etablering af nye anlæg  

 på de i bilag l nævnte kraftværkspladser i særlige tilfælde godkende tilskud  

 efter stk. 1.
 § 3.  Der ydes et tilskud på 10 øre pr. kWh for den  

 mængde elektricitet, der fremstilles på naturgasbaserede eller  

 affaldsbaserede decentrale kraftvarmeværker, hvor den samlede kapacitet for  

 elproduktion er 3 MW eller derunder, og som er idriftsat inden den 1. januar  

 1997, eller som senere godkendes i henhold til et fyldestgørende  

 projektforslag indgivet til kommunalbestyrelsen inden samme dato og som  

 afregnes med elforsyningsselskabet.
 Stk. 2.  Ved opgørelsen af værkets samlede kapacitet  

 efter stk. 1 lægges den samlede kapacitet for eleffekt på alle elproducerende  

 anlæg tilsluttet et sammenhængende kollektivt varmeforsyningsnet til grund,  

 herunder effekten på eventuelle anlæg for anvendelse af andre brændsler end  

 naturgas eller affald.
 Stk. 3.  Sker der efter den 1. januar 1997 ændringer i  

 den installerede eller den projekterede elproduktionskapacitet således, at  

 elproduktionskapaciteten overstiger 3 MW, ydes tilskuddet efter § 2, stk. 1.
 Stk. 4.  For værker idriftsat inden den 1. januar 1997  

 danner den installerede kapacitet den 31. december 1996, som fremgår af  

 værkets certifikation, grundlag for udstedelse af erklæring efter § 13. For  

 værker der ikke er idriftsat, men hvor der er indsendt projektforslag inden  

 den 1. januar 1997, danner den kapacitet, der fremgår af projektforslaget,  

 grundlag for udstedelse af erklæring efter § 13.
 § 4.  Der ydes et tilskud på 10 øre pr. kWh til  

 elproducenter for den mængde elektricitet, der fremstilles på  

 naturgasbaserede decentrale kraftvarmeværker, som afregnes med et  

 elforsyningsselskab, og hvor varmen fra værket alene leveres til godkendte  

 anlæg til fremføring af varmt vand, som er etableret i forbindelse med  

 etableringen af selve produktionsanlægget (barmarksprojekter).
 Stk. 2.  Tilskud efter bestemmelsen i stk. 1 ydes  

 tillige for den mængde elektricitet, der produceres på anlæg, som etableres  

 som supplement til det i stk. 1 nævnte produktionsanlæg for at dække  

 varmebehovet i kraftvarmeværkets forsyningsområde.
 Stk. 3.  Der ydes et tilskud på 10 øre pr. kWh for den  

 mængde elektricitet, der produceres på et industrielt kraftvarmeværk, og som  

 kan henføres til varme leveret til godkendte anlæg til fremføring af varmt  

 vand, der er etableret i forbindelse med etableringen af det industrielle  

 kraftvarmeværk, jf. stk. 1, og som afregnes med elforsyningsselskabet.
 Stk. 4.  Opgørelsen af mængden af elektricitet efter  

 stk. 3 sker i henhold til § 8, stk. 7.
 § 5.  Der ydes et tilskud på 10 øre pr. kWh til  

 elproducenter for den mængde elektricitet, der fremstilles ved vedvarende  

 energi herunder vindkraft, vandkraft, solceller, biogas, lossepladsgas, halm,  

 energiafgrøder, træ eller energiprodukter af træ, eller andre biobrændsler,  

 og som afregnes med elforsyningsselskabet.
 Stk. 2.  Der ydes ikke tilskud efter stk. 1 til  

 elproduktion med brændsler, der er pålagt affaldsafgift, jf. lov om afgift af  

 affald og råstoffer.
 Stk. 3.  Energistyrelsen afgør, i tvivlstilfælde, om en  

 elproduktion er tilskudsberettiget efter stk. 1.
 § 6.  Ud over det i § 5 fastsatte tilskud ydes et  

 tilskud på 17 øre pr. kWh til elproducenter for den mængde elektricitet, der  

 fremstilles ved vindkraft, vandkraft, solceller, biogas eller lossepladsgas,  

 og som afregnes med elforsyningsselskabet.
Stk. 2.  Der ydes ikke tilskud efter stk. 1 til  

 vindkraftanlæg, der ejes af elforsyningsselskaber.
Ejer et  

 elforsyningsselskab en del af et vindkraftanlæg, ydes der ikke tilskud til  

 den andel, der ejes af elforsyningsselskabet.
 Stk. 3.  Energistyrelsen kan godkende en elproduktion  

 med andre former for vedvarende energi eller andre biobrændsler end nævnt i  

 stk. 1 som tilskudsberettigede efter denne bestemmelse.
 § 7.  Ud over det i § 5 fastsatte tilskud ydes et  

 tilskud på 17 øre pr. kWh til elproducenter for den mængde elektricitet, der  

 fremstilles ved kraftvarmeproduktion baseret på halm, energiafgrøder, træ  

 eller energiprodukter af træ eller andre faste biobrændsler, og som afregnes  

 med elforsyningsselskabet.
Stk. 2.  Tilskud efter stk. 1 ydes ikke til  

 elektricitet, der fremstilles i anlæg på de i bilag 1 nævnte  

 kraftværkspladser.
Energistyrelsen kan ved etablering af nye anlæg på de i  

 bilag l nævnte kraftværkspladser i særlige tilfælde godkende tilskud efter  

 stk. 1.
 Stk. 3.  Tilskud efter stk. 1 ydes ikke til elproduktion  

 på anlæg, der er godkendt efter regler i lov om varmeforsyning før den 1.  

 januar 1994, eller på anlæg, der ikke er omfattet af varmeforsyningsloven, og  

 hvor anlægget er idriftsat og har produceret elektricitet, der er afregnet  

 med elforsyningsselskabet, før den 1. januar 1994.
 Stk. 4.  Energistyrelsen kan godkende kraftvarmebaseret  

 elproduktion med andre biobrændsler end nævnt i stk. 1 som  

 tilskudsberettigede efter denne bestemmelse.
 Stk. 5.  Der ydes ikke tilskud efter stk. 1 til  

 elproduktion med brændsler, der er pålagt affaldsafgift, jf. lov om afgift af  

 affald og råstoffer.
 § 8.  For elektricitet, der er fremstillet ved  

 industriel kraftvarmeproduktion, er ydelsen af tilskud efter §§ 2, 5, 6 og 7  

 begrænset til den elektricitet, der afregnes for de første 6 år fra  

 idriftsættelsen af det enkelt anlæg.
 Stk. 2.  For industrielle kraftvarmeværker med en samlet  

 kapacitet for elproduktion på 4 MW eller derunder er tilskudsperioden som  

 nævnt i stk. 1 dog 8 år.
 Stk. 3.  Tilskudsperioden efter stk. 1 og stk. 2  

 beregnes for hvert enkelt elproducerende anlæg på værket.
 Stk. 4.  Den samlede kapacitet for elproduktion  

 bestemmes udfra den samlede aktuelle kapacitet for eleffekt på værket på  

 tidspunktet for idriftsættelsen af det enkelte anlæg.
 Stk. 5.  Idriftsættelsestidspunktet for det enkelte  

 anlæg efter stk. 3 anses som tidspunktet for idriftsættelse med produktion af  

 elektricitet, der afregnes med elforsyningsselskabet, hvor produktionen er  

 baseret på brændsel, som efter reglerne i denne bekendtgørelse er  

 tilskudsberettiget.
 Stk. 6.  For den elektricitet, der kan henføres til  

 varme leveret til et kollektivt varmeforsyningsanlæg, gælder, uanset  

 bestemmelserne i stk. 1 og stk. 2, bestemmelsen i § 2 henholdsvis §§ 5, 6 og  

 7.
 Stk. 7.  Opgørelsen af mængden af elektricitet efter  

 stk. 6 foretages pro rata efter forholdet mellem den med et kollektivt  

 varmeforsyningsanlæg afregnede varme og den samlede nyttiggjorte  

 varmeproduktion.
 § 9.  Hvor det efter denne bekendtgørelse er en  

 betingelse for ydelse af tilskud, at den tilskudsberettigede elektricitet  

 fremstilles ved kraftvarmeproduktion, ydes kun tilskud i det omfang,  

 produktionen sker som led i en effektiv samlet energiudnyttelse, herunder at  

 der sker en nyttiggørelse af den samlede varmeproduktion.
 Stk. 2.  Der ydes ikke tilskud til elektricitet  

 produceret ved naturgasbaseret decentral kraftvarmeproduktion i det omfang  

 den årligt producerede mængde elektricitet overskrider den mængde, der  

 fremkommer ved beregning i henhold til bilag 3.
 Stk. 3.  Der ydes ikke tilskud til elektricitet  

 produceret ved decentral kraftvarmeproduktion baseret på biobrændsler i det  

 omfang den årligt producerede mængde elektricitet overskrider den mængde, der  

 fremkommer ved beregning i henhold til bilag 4.
 Stk. 4.  For decentrale kraftvarmeværker, der både  

 anvender naturgas, biobrændsler og affald, foretages pro rata opgørelser af  

 elektricitet produceret på henholdsvis naturgas og biobrændsler efter stk. 2  

 og 3.
 Stk. 5.  Der ydes ikke tilskud til elektricitet  

 produceret ved naturgasbaseret industriel kraftvarmeproduktion i det omfang  

 den årligt producerede mængde elektricitet overskrider den mængde, der  

 fremkommer ved beregning i henhold til bilag 5.
 Stk. 6.  Der ydes ikke tilskud til elektricitet  

 produceret ved industriel kraftvarmeproduktion baseret på biobrændsler i det  

 omfang den producerede mængde elektricitet overskrider den mængde, der  

 fremkommer ved beregning i henhold til bilag 6.
 Stk. 7.  For industrielle kraftvarmeanlæg, der både  

 anvender naturgas, biobrændsler og affald, foretages separate opgørelser af  

 elektricitet produceret på henholdsvis naturgas og biobrændsler efter stk. 5  

 og 6.
 Stk. 8.  For forsøgs- og demonstrationsanlæg gælder, at  

 Energistyrelsen udfra en samlet teknisk og økonomisk vurdering af anlægget,  

 kan dispensere fra bestemmelserne i stk. 3 og stk. 6.
 § 10.  Energistyrelsen kan, på baggrund af oplysninger  

 indeholdt i årsopgørelsen udfærdiget i henhold til § 20, undtage decentrale  

 kraftvarmeværker for det samlede tilskud efter §§ 2, 3 og 4, såfremt  

 anlæggene ikke kontinuerligt drives som kraftvarmeanlæg, når der bortses fra  

 revision, havari af anlægget, udfald fra elforsyningsnettet eller lignende.
 Stk. 2.  Undtagelse fra tilskud efter stk. 1 sker for en  

 kalendermåned ad gangen.
§ 11.  Energistyrelsen kan træffe afgørelse om, at der  

 ikke ydes tilskud til elproduktion på et anlæg for naturgasbaseret industriel  

 kraftvarme, hvis varmeforbruget hos den pågældende virksomhed helt eller  

 delvist kan dækkes af kollektiv varmeforsyning fra central  

 kraftvarmeproduktion.
Bestemmelsen omfatter kun virksomheder, der kan  

 forsynes fra et kraftvarmeværk som nævnt i bilag 1.
 Stk. 2.  For virksomheder med behov for procesenergi  

 gælder bestemmelsen i stk. 1 kun, hvor fjernvarmeforsyningens  

 temperaturniveau er tilstrækkelig til at dække virksomhedens behov til  

 industriel proces.
 Stk. 3.  Denne bestemmelse gælder ikke for virksomheder,  

 hvor tilslutningen til et fjernvarmesystem vil medføre uforholdsmæssigt store  

 tilslutningsomkostninger.
 Stk. 4.  Bestemmelsen i stk. 1 gælder ikke for  

 virksomheder, der har modtaget tilsagn om investeringstilskud til  

 naturgasbaseret industriel kraftvarme.
Udbetaling af tilskud § 12.  Det er en betingelse for ydelse af tilskud, at  

 der foretages en anmeldelse af det elproducerende anlæg til de statslige  

 told- og skattemyndigheder.
Undtaget herfra er dog vindkraftanlæg,  

 vandkraftanlæg samt solceller.
 Stk. 2.  Anmeldelse efter stk. 1 foretages på et særligt  

 skema.
 Stk. 3.  For eksisterende elproducerende anlæg, omfattet  

 af stk. 1, skal anmeldelse ske senest den 1. december 1997. Sker anmeldelse  

 efter denne dato, bortfalder tilskuddet fra denne dato indtil anmeldelse  

 sker.
 Stk. 4.  De statslige told- og skattemyndigheder  

 underretter elforsyningsselskabet om, at der er foretaget en anmeldelse af  

 det elproducerende anlæg.
§ 13.  Tilskud efter § 3 ydes i henhold til en  

 erklæring, der efter anmodning fra den enkelte elproducent udstedes af  

 Energistyrelsen på grundlag af oplysninger om de enkelte anlægs tekniske  

 ydelser og idriftsættelse.
Ved afregning med elforsyningsselskabet anvendes  

 erklæringen som dokumentation for, at værket opfylder kravene som nævnt i § 3  

 stk. 1, jf. dog stk. 3.
Stk. 2.  Som grundlag for Energistyrelsens erklæring  

 anvendes anlæggenes certifikation, hvoraf anlæggenes tekniske ydelser  

 fremgår.
Certifikation af anlæggene skal ske efter gældende standarder for  

 ydelser og målemetoder (ISO eller DIN). Certifikation indsendes til  

 Energistyrelsen.
 Stk. 3.  Erklæringen bortfalder, såfremt der efter den  

 1. januar 1997 sker ændringer af den installerede eller den projekterede  

 elproduktionskapacitet, jf. § 3, stk. 3.
§ 14.  Tilskud efter § 4 ydes i henhold til erklæring  

 udstedt af Energistyrelsen om, at betingelserne er opfyldt.
Erklæringen  

 udstedes efter anmodning, og anvendes ved afregning af tilskud med  

 elforsyningsselskabet.
§ 15.  Tilskud omfattet af tidsbegrænsningen i § 8  

 ydes i henhold til en erklæring udstedt af Energistyrelsen, indeholdende en  

 opgørelse af tilskudsperiodens længde.
Erklæringen udstedes efter anmodning  

 og anvendes ved afregning af tilskud med elforsyningsselskabet.
 § 16.  For elektricitet fremstillet ved  

 naturgasbaseret eller affaldsbaseret kraftvarme udbetales der et tilskud på 7  

 øre pr. kWh, med mindre elforsyningsselskabet har modtaget en erklæring fra  

 Energistyrelsen som nævnt i § 13, stk. 1, og § 14 om, at elektriciteten kan  

 afregnes med 10 øre pr. kWh.
 Stk. 2.  Udbetaling af tilskud efter stk. 1 sker med  

 mindre, der foreligger en skriftlig meddelelse fra Energistyrelsen til  

 elforsyningsselskabet om, at der i medfør af § 8, § 10 og § 11 ikke kan ydes  

 tilskud til elproduktion.
 § 17.  Tilskud i henhold til kapitel l udbetales af  

 elforsyningsselskabet, som elektriciteten afregnes med.
 Stk. 2.  Tilskud, som elforsyningsselskaber har  

 udbetalt, modregnes i afgiftstilsvaret til de statslige told- og  

 skattemyndigheder i henhold til lov om afgift af elektricitet, lov om  

 kuldioxidafgift af visse energiprodukter og § 34, stk. 4-6, i lov om afgift  

 af svovl.
 Stk. 3.  Hvor elforsyningsselskaber aftager  

 tilskudsberettiget elproduktion fra egne anlæg, modregnes tilskuddet i  

 afgiftstilsvaret til de statslige told- og skattemyndigheder efter lov om  

 afgift af elektricitet, lov om kuldioxidafgift af visse energiprodukter og §  

 34 stk. 4-6, i lov om afgift af svovl.
§ 18.  Udbetaling af tilskud sker for den mængde  

 elektricitet, som afregnes med elforsyningsselskabet.
Afregningsgrundlaget er  

 enten den mængde elektricitet, som faktisk leveres til elforsyningsnettet  

 eller elproducentens netto elproduktion.
Ved netto elproduktion forstås den  

 samlede elproduktion minus det nødvendige egetforbrug i forbindelse med  

 elproduktionen, og med fradrag for det heraf beregnede nettab i  

 tilslutningsføringen frem til elnettet.
 Stk. 2.  Er der ved fremstilling af elektricitet anvendt  

 både tilskudsberettigede energikilder og energikilder der ikke er  

 tilskudsberettigede, skal elproducenten forholdsmæssigt opgøre den  

 tilskudsberettigede mængde elektricitet på grundlag af mængden og  

 brændværdien af de anvendte energikilder.
 Stk. 3.  Er den afregnede elektricitet ikke  

 tilskudsberettiget med samme sats, skal elproducenten på grundlag af mængden  

 og brændværdien af de anvendte energikilder angive, hvorledes den afregnede  

 elektricitet forholdsmæssigt er fordelt på hver tilskudssats.
Stk. 4.  Elproducenten skal ved fakturaer,  

 afregningsbilag eller anden dokumentation kunne dokumentere de ved opgørelsen  

 efter stk. 2 og 3 anvendte brændværdier.
Er den gennemsnitlige brændværdi  

 beregnet på grundlag af det gennemsnitlige vandindhold eller metanindhold,  

 skal dette kunne dokumenteres ved fakturaer, afregningsbilag eller anden  

 dokumentation.
 Stk. 5.  Mangler dokumentation efter stk. 4, skal de i  

 bilag 2 nævnte brændværdier anvendes.Udbetaling af tilskud sker på grundlag  

 af meddelelsen efter § 19, stk. 2.
 § 19.  Tilskuddet udbetales i forbindelse med den  

 ordinære afregning over for elforsyningsselskabet.
 Stk. 2.  Elproducenter, hvis anlæg anvender  

 tilskudsberettigede energikilder og energikilder, der ikke er  

 tilskudsberettigede, samt energikilder, der ikke er tilskudsberettigede med  

 samme sats, skal til det elforsyningsselskab, der jf. § 17 udbetaler tilskud,  

 give meddelelse om mængden af den tilskudsberettigede elektricitet.
§ 20.  Den enkelte elproducent fremsender årligt,  

 inden 1. marts, en samlet opgørelse i henhold til § 9, stk. 2-7, til  

 Energistyrelsen.
Opgørelsen skal følge kalenderåret og skal være underskrevet  

 af en hos elproducenten tegningsberettiget person samt påtegnet af en  

 registreret eller statsautoriseret revisor.
Udgør det samlede årlige tilskud  

 til elproduktion mindre end 100.000 kr. kræves der dog ikke påtegning af en  

 registreret eller statsautoriseret revisor.
 Stk. 2.  Årsopgørelse efter stk. 1 foretages på et  

 særligt skema udfærdiget af Energistyrelsen.
 Stk. 3.  Årsopgørelsen udfærdiges på grundlag af  

 månedlige opgørelser af den tilskudsberettigede elektricitet udfærdiget i  

 overensstemmelse med bestemmelsen i § 9, stk. 2-7.
Stk. 4.  Viser årsopgørelsen efter stk. 1, at der er  

 udbetalt et større tilskud end elproducenten efter bestemmelserne i § 9 er  

 berettiget til, skal det for meget udbetalte tilskud angives og  

 tilbagebetales til de statslige told- og skattemyndigheder.
Angivelse og  

 tilbagebetaling skal foretages inden den i stk. 1 angivne dato.
Udgør det for  

 meget udbetalte tilskud mindre end 50 kr., kan angivelse og tilbagebetaling  

 dog undlades.
 Stk. 5.  Denne bestemmelse gælder ikke for anlæg med en  

 eleffekt under 150 kW.
Regnskabsbestemmelser § 21.  Elforsyningsselskaber skal umiddelbart kunne  

 foretage en sammentælling af de udbetalte tilskud for hver tilskudsmodtager.  

 Der føres regnskab over mængden af tilskudsberettiget elektricitet og  

 udbetalt tilskud.
Tilskuddet og den hertil svarende mængde elektricitet skal  

 opdeles efter de i kapitel 1 nævnte tilskudssatser.
 Stk. 2.  Regnskab efter stk. l omfatter også  

 elforsyningsselskabers egne tilskudsberettigede anlæg.
 § 22.  Elproducenten skal føre regnskab over  

 produceret mængde elektricitet og den mængde elektricitet, der afregnes med  

 elforsyningsselskabet samt over modtagne tilskud, fordelt efter tilskud ydet  

 efter kapitel 1 for hver afregningsperiode.
 § 23.  Elproducenten skal føre regnskab over den  

 mængde brændsel, der er forbrugt i virksomheden til energifremstilling på de  

 elproducerende anlæg.
 Stk. 2.  Elproducenter, som modtager tilskud, skal kunne  

 dokumentere ved fakturaer eller afregningsbilag, hvilke arter og mængder af  

 brændsel m.v. der er leveret til virksomheden.
 § 24.  Regnskabet føres i virksomhedens almindelige  

 forretningsregnskab og på en sådan måde, at tilskuddet til enhver tid kan  

 opgøres på grundlag af regnskabet.
 Stk. 2.  Hvis regnskabet ikke kan indpasses i  

 forretningsregnskabet, føres et specielt regnskab efter de statslige told- og  

 skattemyndigheders nærmere anvisning.
 Stk. 3.  Årsopgørelse samt månedlige opgørelser som  

 nævnt i § 20 indgår som en del af virksomhedens almindelige  

 forretningsregnskab.
 Stk. 4.  Regnskabsmaterialet skal opbevares i 5 år efter  

 regnskabsårets udløb.
 § 25.  Energistyrelsen fastsætter nærmere  

 retningslinier for revisionen, herunder indholdet af en revisionsprotokol, i  

 en revisionsinstruks.
Kontrolbestemmelser § 26.  Elforsyningsselskaberne skal underrette de  

 statslige told- og skattemyndigheder om, hvilke elproducenter der er  

 tilsluttet elforsyningsnettet i deres område.
Undtaget herfra er dog  

 elproducenter omfattet af anmeldelse efter § 12. Tilgang eller afgang af  

 elproducenter skal meddeles hver måned.
 § 27.  De statslige told- og skattemyndigheder og  

 Energistyrelsen kan, hvis det skønnes nødvendigt, til enhver tid anmode om  

 adgang til at foretage eftersyn hos elforsyningsselskaber og elproducenter,  

 der omfattes af loven og til at efterse virksomhedernes forretningsbøger og  

 øvrige regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder og Energistyrelsen fornøden vejledning og hjælp ved  

 foretagelse af de i stk. 1 nævnte eftersyn.
 Stk. 3.  Det i stk. 1 nævnte materiale skal efter  

 anmodning udleveres til de statslige told- og skattemyndigheder eller  

 Energistyrelsen.
 § 28.  Leverandører af brændsler til elproduktion og  

 kraftvarmeproduktion skal på begæring meddele de statslige told- og  

 skattemyndigheder oplysninger om de leverede brændsler.
 § 29.  De statslige told- og skattemyndigheder kan,  

 hvis det skønnes nødvendigt, til enhver tid anmode om at foretage eftersyn af  

 regnskaber m.v. hos de i § 28 nævnte virksomheder.
Straffebestemmelser § 30.  Den, der forsætligt eller groft uagtsomt  

 afgiver urigtige eller vildledende oplysninger om forhold, der har betydning  

 for udbetaling af tilskud til elproduktion, jf. bestemmelserne i §§ 12-15 og  

 §§ 18-20, eller som forsætligt eller groft uagtsomt overtræder bestemmelserne  

 i §§ 21-24 straffes med bøde, med mindre højere straf er forskyldt efter  

 anden lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Forskellige bestemmelser § 31.  Såfremt det konstateres, at der er ydet for  

 stort tilskud til en elproducent, afkræves denne det skyldige beløb til  

 betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal der betales 1,3  

 pct. i månedlig rente for hver påbegyndt måned fra den l. i den måned, i  

 hvilken beløbet skal betales, dog mindst 50 kr.
 § 32.  Ved opgørelse af for meget udbetalt  

 tilskudsbeløb kan de statslige told- og skattemyndigheder i de tilfælde, hvor  

 elproducenten ikke kan dokumentere de anvendte brændslers brændværdi, anvende  

 de i bilag 2 nævnte brændværdier.
 § 33.  For betaling af for meget udbetalt tilskud  

 hæfter den, der som ejer eller forpagter eller lignende driver virksomheden  

 for egen regning.
 § 34.  Afgørelser truffet af Told- og Skattestyrelsen  

 eller Energistyrelsen i henhold til denne bekendtgørelse kan ikke indbringes  

 for anden administrativ myndighed.
Ikrafttræden og overgangsbestemmelser § 35.  Bekendtgørelsen træder i kraft den 1. november  

 1997. Samtidig ophæves bekendtgørelse nr. 876 af 20. november 1995 om tilskud  

 til elproduktion § 36.  Elproducenter omfattet af bekendtgørelsens § 2,  

 stk. 1, og som i perioden fra den 1. januar 1997 til denne bekendtgørelses  

 ikrafttræden har modtaget tilskud efter de hidtil gældende regler for tilskud  

 til elproduktion som nævnt i § 1, stk. 2, i Energistyrelsens bekendtgørelse  

 nr. 876 af 20. november 1995 om tilskud til elproduktion skal tilbagebetale  

 forskellen mellem det udbetalte tilskud og det tilskud, der kan ydes for  

 elproduktion efter § 2, stk. 1.
Stk. 2.  Udbetalt tilskud, der skal tilbagebetales efter  

 stk. 1, modregnes i den første ordinære afregning efter denne bekendtgørelses  

 ikrafttræden.
Er tidspunktet for den første ordinære afregning mere end 30  

 dage fra denne bekendtgørelses ikrafttræden, foretages der ekstraordinær  

 afregning ved udgangen af indeværende måned.
Stk. 3.  Er beløbet, der skal tilbagebetales, større end  

 det tilskud, der skal udbetales for elproduktion i afregningsperioden nævnt i  

 stk. 2, foretages der modregning i den efterfølgende månedlige afregning og  

 så fremdeles.
Er tidspunktet for den næste ordinære afregning mere end 30  

 dage, foretages der ekstraordinær afregning ved udgangen af den næstkommende  

 måned.
 Stk. 4.  Elproducenter, omfattet af bekendtgørelsens § 8  

 eller hvor Energistyrelsen i medfør af § 11 har truffet afgørelse om, at der  

 ikke kan ydes tilskud til elproduktion, og som i perioden fra den 1. januar  

 1997 til denne bekendtgørelses ikrafttræden har modtaget tilskud efter de  

 hidtil gældende regler for tilskud til elproduktion som nævnt i § 1, stk. 2,  

 og § 3, stk. 1, i Energistyrelsens bekendtgørelse nr. 876 af 20. november  

 1995 om tilskud til elproduktion, skal tilbagebetale tilskud, som efter denne  

 bekendtgørelses regler ikke kan oppebæres.
 Stk. 5.  Udbetalt tilskud, som skal tilbagebetales efter  

 stk. 4, vil blive opkrævet af de statslige told- og skattemyndigheder.
 Stk. 6.  Er der ikke foretaget afregning den 1. januar  

 1997, sker der for perioden indtil afregning er foretaget, en forholdsmæssig  

 fordeling af tilskuddet efter de hidtil gældende regler.
 § 37.  I de tilfælde, hvor elproducenter, omfattet af  

 bekendtgørelsens § 3, stk. 1 og § 4, har fået udbetalt tilskud på 7 øre pr.  

 kWh efter § 2, stk. 1, udbetales forskellen i tilskuddet, hvor det er muligt,  

 ved førstkommende ordinære afregning, hvor elforsyningsselskabet har modtaget  

 erklæring fra Energistyrelsen efter bekendtgørelsens § 13, stk. 1 og § 14.
 Stk. 2.  Der kan dog foretages ekstraordinær afregning  

 ved udgangen af indeværende måned fra modtagelsen af erklæringen, hvor det er  

 muligt, såfremt den første ordinære afregning er mere end 30 dage efter  

 modtagelsen af erklæringen.
Energistyrelsen, den 23. oktober 1997 Ib Larsen / Thomas Bastholm Bille Bilag 1 Kraftværkspladser, hvor kraftvarmeanlæg undtages for tilskud efter § 2,  

 stk. 1, og § 7, stk. 1 H.
C. Ørstedsværket Svanemølleværket Amagerværket Avedøreværket Kyndbyværket Asnæsværket Stigsnæsværket Fynsværket Skærbækværket Enstedværket, incl.
Blok 3 Vestkraft, Esbjerg- og Herningværkerne Midtkraft, Studstrup- og Århusværkerne Randersværket Ålborgværket Vendsysselværket Bilag 2 Brændværdier, der skal anvendes efter § 18, stk. 5 Bilag 3 Decentrale kraftvarmeanlæg fyret med naturgas For decentrale kraftvarmeanlæg der bruger naturgas som brændsel, er  

 tilskuddet på 7 øre pr. kWh betinget af, at fremstillingen af elektricitet  

 sker i samproduktion med varme.
 Den tilskudsberettigede mængde elektricitet kan ikke overstige resultatet  

 af beregningen:
Q x E/(K - E), hvor Q = nyttiggjort varmeproduktion ab kraftvarmeenhed målt så tæt på  

 den kraftvarmeproducerende enhed som muligt eller eventuelt umiddelbart før  

 varmeakkumuleringstanken.
 Den nyttiggjorte varmeproduktion, som er excl. varme leveret fra andre  

 varmeproducerende anlæg såsom spidslastkedler m.v., skal dokumenteres ud fra  

 fjernvarmeværkets regnskaber.
 Hvis elektricitet fremstilles på basis af brændsler, der er  

 tilskudsberettigede med forskellige satser, eller med både  

 tilskudsberettigede brændsler og brændsler der ikke er tilskudsberettigede,  

 skal Q opgøres forholdsmæssigt for de enkelte brændsler på grundlag af  

 mængden og brændværdien af de enkelte brændsler.
 E = anlæggets elvirkningsgrad, defineret som samlede elproduktion  

 divideret med det indfyrede energiindhold (for naturgas regnet efter nedre  

 brændværdi på 39, 6 MJ/Nm3).
 K er en konstant, som er 85 % for naturgasfyrede anlæg.
 Hvis resultatet af beregningen Q x E/(K - E) er større end den faktiske  

 elproduktion, ydes der kun tilskud til den faktiske elproduktion.
Bilag 4 Decentrale kraftvarmeværker fyret med faste biobrændsler Ved beregning af tilskuddet på 17 øre kan den tilskudsberettigede mængde  

 elektricitet ikke overstige resultatet af beregningen:
Q x E/(K - E), hvor Q = nyttiggjort varmeproduktion ab kraftvarmeenhed målt så tæt på  

 den kraftvarmeproducerende enhed som muligt eller eventuelt umiddelbart før  

 varmeakkumuleringstanken.
 Den nyttiggjorte varmeproduktion, som er excl. varme leveret fra andre  

 varmeproducerende anlæg såsom spidslastkedler m.v., skal dokumenteres ud fra  

 fjernvarmeværkets regnskaber.
 Hvis elektricitet fremstilles på basis af brændsler, der er  

 tilskudsberettigede med forskellige satser, eller med både  

 tilskudsberettigede brændsler og brændsler der ikke er tilskudsberettigede,  

 skal Q opgøres forholdsmæssigt for de enkelte brændsler på grundlag af  

 mængden og brændværdien af de enkelte brændsler.
 E = anlæggets elvirkningsgrad, defineret som samlede elproduktion  

 divideret med det indfyrede energiindhold (for biobrændsler regnet efter  

 nedre brændværdi jf. bilag 2).
 For anlæg fyret med biobrændsler er konstanten K, 80 %.
 Hvis resultatet af beregningen Q x E/(K - E) er større end den faktiske  

 elproduktion, ydes tilskuddet kun til den faktiske elproduktion.
Bilag 5 Industrielle kraftvarmeanlæg fyret med naturgas Den tilskudsberettigede mængde elektricitet kan ikke overstige resultatet  

 af beregningen:
Q x E/(K - E), hvor Q = nyttiggjort varmeproduktion ab kraftvarmeenhed målt så tæt på  

 den kraftvarmeproducerende enhed som muligt eller eventuelt umiddelbart før  

 varmeakkumuleringstanken.
 Den nyttiggjorte varmeproduktion, som er excl. varme leveret fra andre  

 varmeproducerende anlæg såsom spidslastkedler m.v., skal dokumenteres ud fra  

 virksomhedens regnskaber.
 Hvis elektricitet fremstilles på basis af brændsler, der er  

 tilskudsberettigede med forskellige satser, eller med både  

 tilskudsberettigede brændsler og brændsler der ikke er tilskudsberettigede,  

 skal Q opgøres forholdsmæssigt for de enkelte brændsler på grundlag af  

 mængden og brændværdien af de enkelte brændsler.
 E = anlæggets elvirkningsgrad, defineret som samlede elproduktion  

 divideret med det indfyrede energiindhold (for naturgas regnet efter nedre  

 brændværdi på 39, 6 MJ/Nm3).
K er en konstant, som er 80 % for naturgasfyrede gasmotoranlæg der  

 leverer varme til opvarmnings- eller procesformål, der kan dækkes af varme  

 ved et temperaturniveau på indtil 110 grader C.
For naturgasfyrede  

 gasturbineanlæg, og naturgasfyrede gasmotoranlæg der primært anvendes som  

 dampproducerende anlæg er konstanten K, 70 %.
 Hvis resultatet af beregningen Q x E/(K - E) er større end den faktiske  

 elproduktion, ydes der kun tilskud til den faktiske elproduktion.
Elproduktionstilskuddet kan i særlige tilfælde afregnes på baggrund af en  

 individuel aftale.
Det individuelle afregningsprincip vil kun omfatte  

 virksomheder, hvor elproduktionstilskuddet ikke kan fastlægges rimeligt  

 korrekt efter det generelle princip om afregning af elproduktionstilskuddet,  

 eller såfremt virksomheden ville blive påført uforholdsmæssigt store udgifter  

 til installation og drift af afregningsmåler, eller hvor der skønnes at  

 foreligge særlige tekniske forhold, som taler for et individuelt  

 afregningsprincip.
Bilag 6 Industrielle kraftvarmeanlæg fyret med faste biobrændsler Ved beregning af tilskuddet på 17 øre pr. kWh må den tilskudsberettigede  

 mængde el ikke overstige resultatet af beregningen.
Q x E/(K - E), hvor Q = nyttiggjort varmeproduktion ab kraftvarmeenhed målt så tæt på  

 den kraftvarmeproducerende enhed som muligt eller eventuelt umiddelbart før  

 varmeakkumuleringstanken.
 Den nyttiggjorte varmeproduktion, som er excl. varme leveret fra andre  

 varmeproducerende anlæg såsom spidslastkedler m.v., skal dokumenteres ud fra  

 virksomhedens regnskaber.
 Hvis elektricitet fremstilles på basis af brændsler, der er  

 tilskudsberettigede med forskellige satser, eller med både  

 tilskudsberettigede brændsler og brændsler der ikke er tilskudsberettigede,  

 skal Q opgøres forholdsmæssigt for de enkelte brændsler på grundlag af  

 mængden og brændværdien af de enkelte brændsler.
 E = anlæggets elvirkningsgrad, defineret som samlede elproduktion  

 divideret med det indfyrede energiindhold (for biobrændsler regnet efter  

 nedre brændværdi jf. bilag 2).
 For anlæg fyret med biobrændsler er konstanten K, 70 %.
 Hvis resultatet af beregningen Q x E/(K - E) er større end den faktiske  

 elproduktion, ydes tilskuddet på 17 øre pr. kWh kun til den faktiske  

 elproduktion.
Elproduktionstilskuddet kan i særlige tilfælde afregnes på baggrund af en  

 individuel aftale.
Det individuelle afregningsprincip vil kun omfatte  

 virksomheder, hvor elproduktionstilskuddet ikke kan fastlægges rimeligt  

 korrekt efter det generelle princip om afregning af elproduktionstilskuddet,  

 eller såfremt virksomheden ville blive påført uforholdsmæssigt store udgifter  

 til installation og drift af afregningsmåler, eller hvor der skønnes at  

 foreligge særlige tekniske forhold, som taler for et individuelt  

 afregningsprincip.
