Skattefri aktieombytning  efterfølgende  

 skattefri spaltning Told- og Skattestyrelsen blev anmodet om at  

 meddele tilladelse til, at A og B kunne foretage en skattefri ombytning af  

 deres aktier i C A/S med aktier i det nystiftede selskab D A/S, jf.  

 aktieavancebeskatningsloven  

 § 13.
 Ligeledes blev Told- og Skattestyrelsen anmodet om  

 at meddele tilladelse til, at D A/S kunne spaltes skattefrit, jf.  

 fusionsskatteloven  

 §§ 15 a og 15 b.
Efter det oplyste var C A/S ejet af A og B med  

 hver 50 %. C A/S havde siden slutningen af 1980´erne drevet flere  

 supermarkeder, men disse supermarkeder blev solgt i løbet af 2004. De  

 tilbageværende  

 aktiviteter i selskabet var herefter 2 lejekontrakter vedrørende lejemål, der  

 blev fremlejet til køberne af supermarkederne.
Denne udlejningsaktivitet  

 ønskede A og B at fortsætte i C A/S.
Af balancen pr. 30. september 2004 fremgik det, at  

 den likvide beholdning i C A/S udgjorde ca. 35,4 mio. kr. ud af en samlet  

 aktivmasse på ca. 38,2 mio. kr.
I og med at supermarkedsaktiviteterne i C A/S  

 var afviklet, ønskede A og B hver for sig at igangsætte andre tiltag ved brug  

 af den ikke uvæsentlige likvide beholdning, der nu var i C A/S.
Efter det  

 oplyste  

 udgjorde denne beholdning på tidspunktet for indgivelse af anmodningen ca. 29  

 mio. kr.
A og B ønskede derfor at foretage en skattefri  

 ombytning af aktierne i C A/S med aktier i det nystiftede selskab D A/S.  

 Efter  

 gennemførelsen af aktieombytningen ønskede A og B at foretage en skattefri  

 spaltning af D A/S, således at de hver især fik deres egne holdingselskaber,  

 E  

 A/S og F A/S, der igen skulle eje 50 % af C A/S.
Det var herefter hensigten  

 at  

 flytte ikke uvæsentlige midler fra C A/S op til E A/S og F A/S til brug for  

 de  

 aktiviteter, der nu engang skulle iværksættes.
Det var oplyst, at A´s interesse i at lave  

 aktiviteter navnlig gik på passiv pengeanbringelse i form af aftaleindskud  

 samt  

 investering i obligationer.
A var gået på efterløn og forventede ikke at  

 oprette nye selvstændige erhvervsmæssige aktiviteter, men derimod alene  

 passive  

 tiltag.
B var 51 år og således yngre end A, der var 61 år.  

 B ønskede at iværksætte investeringer i aktier og obligationer samt nye  

 aktiviteter inden for handel og service.
Der forelå dog ikke et konkret  

 projekt  

 på tidspunktet for anmodningen.
 Om baggrunden for ansøgningen om tilladelse til  

 skattefri ombytning af aktierne i C A/S og efterfølgende skattefri spaltning  

 af  

 D A/S havde repræsentanten oplyst, er der var flere årsager hertil.
Det blev anført, at ansøgningen var båret af  

 hensynet til omstrukturering af koncernen som sådan.
Endvidere blev det  

 anført,  

 at man ved den skattefri aktieombytning opnåede, at aktiviteterne i C A/S med  

 fremlejekontrakterne blev isoleret for sig selv.
Der ville således ske en  

 adskillelse fra de aktiviteter, som A og B i øvrigt ønskede at opstarte i E  

 A/S  

 og F A/S.
Gennem den pågældende konstruktion opnåede man således mulighed for  

 organisationsmæssigt at udskille de 3 aktiviteter hver for sig.
Endelig blev  

 det anført, at ønsket om en skattefri ophørsspaltning af D A/S var begrundet  

 i,  

 at A og B ønskede at råde over deres aktiviteter hver for sig.
A var gået på  

 efterløn og ville alene foretage forsigtige investeringer i form af placering  

 af midler på aftaleindskud samt muligvis en del obligationsinvesteringer.
B  

 var  

 derimod yngre og ønskede en mere aktiv investeringsstrategi, i form af  

 investeringer i aktier og obligationer samt eventuelt nye aktiviteter inden  

 for  

 handel og service.
Vedrørende det sidstnævnte forelå der ikke konkrete  

 planer.  

 A og B kunne ud fra den nuværende ejerstruktur ikke blive enige om, hvordan  

 midlerne skulle placeres, hvorfor samtlige likvider var placeret på  

 aftaleindskud.
Gennem den skattefri ophørsspaltning af D A/S kunne midlerne  

 placeres af A og B, som de måtte ønske det. Ønsket om uafhængighed af  

 hinandens  

 investeringer lå således til grund for ansøgningen om tilladelse til  

 skattefri  

 aktieombytning og efterfølgende skattefri ophørsspaltning.
 Det var repræsentantens vurdering, at de anførte  

 motiver alle havde karakter af forsvarlige økonomiske betragtninger, jf. i  

 det  

 hele fusionsbeskatningsdirektivets artikel 11, stk. 1, litra a, hvorefter der  

 kunne meddeles tilladelse til det ansøgte.
 Told- og Skattestyrelsen fandt, at der ikke kunne  

 meddeles tilladelse til den ansøgte skattefri aktieombytning og den  

 efterfølgende skattefri spaltning.
Ved vurderingen lagde Told- og Skattestyrelsen  

 navnlig vægt på at  

  aktivmassen  

 i C A/S pr. 30. september 2004 udgjorde ca. 38,2 mio. kr., hvoraf ca. 35,4  

 mio.  

 kr.  udgjorde likvider (efter det oplyste på tidspunktet for indsendelse  

 af anmodningen ca. 29 mio. kr.), at  

  egenkapitalen  

 i C A/S udgjorde ca. 34.5 mio. kr. pr. 30. september 2004, at  

  den  

 tilbageværende aktivitet i C A/S begrænsede sig til fremleje af to  

 erhvervslejemål, hvorefter der i praksis ikke var driftsaktivitet i  

 selskabet, at  

  der  

 ikke var konkrete planer om opstart af aktiviteter i de modtagende selskaber  

 udover passiv kapitalanbringelse, at  

  A  

 og B var uenige om, hvordan den likvide beholdning i C A/S skulle anvendes.
Under disse omstændigheder var det Told- og  

 Skattestyrelsens opfattelse, at bestemmelserne i aktieavancebeskatningsloven  

 §  

 13 og fusionsskatteloven kapitel 4 søgtes anvendt til omgåelse af en egentlig  

 likvidation af C A/S.
Heraf fulgte, at et skattepligtigt likvidationsprovenu  

 konverteredes til en skattefri deling af midlerne i C A/S.
Told- og  

 Skattestyrelsen medgav dog, at der var tale om en midlertidig skattefrihed på  

 grund af successionsbestemmelser i fusionsskatteloven.
Denne midlertidige  

 skattefrihed måtte efter Told- og Skattestyrelsens opfattelse være forbundet  

 med endog særdeles store likviditetsbesparende fordele for A og B, idet  

 skattebetalingen - som ville være en konsekvens af likvidationen - kunne  

 udskydes  

 til et tidspunkt i fremtiden, hvor det måtte være opportunt for A og B at  

 træffe beslutning om udlodning af midler fra de modtagende selskaber eller  

 likvidation af disse selskaber.
Reglerne om skattefri aktieombytning og  

 skattefri spaltning var efter Told- og Skattestyrelsens opfattelse imidlertid  

 ikke udformet med henblik på at foretage sådanne skattebesparende  

 transaktioner.
Reglerne må forbeholdes forsvarlige økonomiske betragtninger,  

 jf. artikel 11, stk. 1, litra a, der i bestemmelsen er eksemplificeret som  

 omstrukturering eller rationalisering af aktiviteterne i det selskab der  

 spaltes.
Det var Told- og Skattestyrelsens opfattelse, at  

 en aktieombytning og efterfølgende ophørsspaltning, der hovedsageligt havde  

 til  

 formål at give A og B ejerskab til hvert sit selskab uden at der umiddelbart  

 blev udløst skat, ikke kunne betragtes som en omstrukturering eller  

 rationalisering  

 af aktiviteterne i C A/S eller D A/S.
Begrebet omstrukturering af  

 aktiviteterne  

 kunne efter Told- og Skattestyrelsens opfattelse ikke anses at omfatte den  

 situation, hvor et likvidt beløb - der udgjorde den altovervejende del af C  

 aktivmassen i C A/S - ønskes fordelt mellem selskabets aktionærer.
Dette  

 skabte  

 efter Told- og Skattestyrelsens opfattelse en formodning for, at spaltningen  

 som hovedformål eller et af hovedformålene havde skatteundgåelse.
Herved var  

 der også henset til præmis 47 i EF-Domstolens afgørelse i sag C-28/95,  

 hvorefter begrebet "forsvarlige økonomiske betragtninger" er mere  

 vidtgående end hensigten om blot at opnå en rent skattemæssig fordel.
Da  

 aktieombytningen  

 og spaltningen efter Told- og Skattestyrelsens opfattelse alene skulle tjene  

 et  

 skattemæssigt formål - midlertidig undgåelse af beskatning af A og B - kunne  

 der ikke være tale om en økonomisk forsvarlig betragtning, jf. artikel 11.
 På denne baggrund meddelte Told- og  

 Skattestyrelsen afslag på det ansøgte.
