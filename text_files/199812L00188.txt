Fremsat den 25. februar 1999 af trafikministeren (Sonja  

 Mikkelsen) Forslag til Lov om ændring  

 af lov om buskørsel)_)
, lov om hovedstadsområdets kollektive persontrafik og  

 lov om den lokale og regionale kollektive personbefordring uden for  

 hovedstadsområdet samt om ophævelse af lov om international  

 buskørsel (Skærpet kontrol med tunge køretøjer,  

 fjernbuskørsel, definitionsbestemmelser, kompetenceregler,  

 forsøgsordninger m.v.) § 1 I lov om buskørsel, jf. lovbekendtgørelse nr. 1270 af 16.  

 december 1996, som ændret ved § 36 i lov nr. 289 af 18. maj 1998,  

 foretages følgende ændringer:
 1. Kapitel 1  

 affattes således:
»Kapitel 1 Tilladelse til buskørsel § 1. Den, der er etableret på dansk område og  

 udfører erhvervsmæssig personbefordring med dansk indregistreret  

 motorkøretøj indrettet til befordring af flere end 9 personer,  

 føreren medregnet, skal have tilladelse hertil.
Erhvervsmæssig  

 personbefordring må kun udføres af tilladelsesindehaveren, en  

 chauffør ansat hos denne eller hos en anden tilladelsesindehaver.
Der  

 må kun kræves betaling for de med udlånet direkte forbundne  

 omkostninger.
 Stk. 2. Udføres der rutekørsel, jf. § 2,  

 kræves der tillige tilladelse hertil, jf. dog stk. 5.  

 Udføres der almindelig rutekørsel, jf. § 2, stk. 2,  

 gælder dette krav uanset motorkøretøjets  

 størrelse.
Stk. 3. Medmindre andet følger af bestemmelser fastsat  

 af Det Europæiske Fællesskab, international aftale eller  

 bestemmelser fastsat af trafikministeren, kræver udførelse af  

 erhvervsmæssig personbefordring særlig tilladelse ved  

 kørsel 1)	over landets grænse eller 2)	på dansk område af en virksomhed etableret i  

 udlandet.
Stk. 4. Ved erhvervsmæssig personbefordring  

 forstås kørsel med de i stk. 1 nævnte  

 køretøjer 1)	med personer uden en nærmere tilknytning til den person,  

 virksomhed eller sammenslutning, der udfører eller lader  

 kørslen udføre, 2)	som udføres mod vederlag, eller 3)	som udgør den pågældende persons, virksomheds  

 eller sammenslutnings primære formål.
Stk. 5. Undtaget fra tilladelseskravet i stk. 2 er  

 kørsel, der inden for de i § 3, stk. 1, nr. 1-2, nævnte  

 områder udføres af eller for den tilladelsesudstedende  

 myndighed.
Det samme gælder kørsel inden for de i § 3, stk.  

 1, nr. 3, nævnte områder, såfremt de berørte  

 myndigheder er enige om kørslen, eller Persontrafikrådet har  

 godkendt denne.
§ 1 a.
Den, der til personbefordring udlejer eller  

 udlåner et af de i § 1, stk. 1, nævnte  

 motorkøretøjer uden fører, skal have tilladelse  

 hertil.
 Stk. 2. Udlån af de i § 1, stk. 1, nævnte  

 motorkøretøjer mellem ikke-erhvervsdrivende foreninger, klubber  

 og lignende sammenslutninger samt plejehjem, ældrecentre og lignende  

 institutioner kan ske uden tilladelse.
§ 1 b.
Tilladelse til erhvervsmæssig personbefordring,  

 udlejning af motorkøretøjer eller rutekørsel udstedes  

 med gyldighed i indtil 5 år.
Der kan gives en ansøger flere  

 tilladelser.«.
 2. § 2 affattes  

 således:
»§ 2. Ved rutekørsel forstås  

 regelmæssig befordring af personer i en bestemt trafikforbindelse, som  

 finder sted over mindst 3 kørselsdage og mindst én gang om  

 ugen, og hvor på- eller afstigning kan ske inden for forud fastsatte  

 områder.
Der kan tillige tilbydes en ekstra ydelse, såfremt  

 kørslen er åben for alle uanset ønske om benyttelse af  

 denne ekstra ydelse.
Stk. 2. Står adgangen til at deltage i den i stk. 1  

 omhandlede kørsel åben for alle, betegnes denne som »almindelig  

 rutekørsel«.
Uanset stk. 1 forstås ved almindelig  

 rutekørsel endvidere:
 1)	Individuel handicapkørsel for svært  

 bevægelseshæmmede, som rækker ud over befordring til  

 behandling, terapi og lignende, jf. § 1, stk. 3, i lov om  

 hovedstadsområdets kollektive persontrafik og § 1, stk. 2, i  

 lov om den lokale og regionale kollektive personbefordring uden for  

 hovedstadsområdet.
 2)	Kørsel af passagerer for jernbanevirksomheder og  

 luftfartsselskaber, der er ramt af trafikforstyrrelser.
 Stk. 3. Befordres der kun bestemte kategorier af personer,  

 betegnes kørslen som »speciel rutekørsel.«.
 3. Efter § 2  

 indsættes:
»Kapitel 2 a Kompetenceregler, klageadgang m.v.
§ 2 a.
Persontrafikrådet træffer afgørelse  

 i sager af principiel karakter eller af betydelig almen interesse for  

 så vidt angår udstedelse af tilladelse til erhvervsmæssig  

 personbefordring efter § 1, stk. 1, og § 13, stk. 1, 3 og  

 4, til udlejning m.v. efter § 1 a, om godkendelse som ansvarlig leder i  

 et selskab m.v. efter § 13, stk. 2, om fornyelse af en tilladelse  

 samt om tilbagekaldelse af en tilladelse eller en godkendelse efter  

 § 14, stk. 1-4 og 7.
Stk. 2. Færdselsstyrelsen træffer afgørelse  

 i alle andre sager bortset fra sager om rutekørsel, jf. § 1,  

 stk. 2, og § 18, nr. 8, og fungerer samtidig som sekretariat for  

 Persontrafikrådet.
Færdselsstyrelsen kan i forbindelse hermed  

 modtage oplysninger fra organisationer.
Stk. 3. Tilladelser og godkendelser omfattet af stk. 1 og  

 2 meddeles på nærmere af Persontrafikrådet fastsatte  

 generelle vilkår for virksomhedens udøvelse, herunder  

 fastsættelse af mindsteantallet af passagerer.
Dog fastsætter  

 Færdselsstyrelsen de nærmere vilkår for internationale  

 tilladelser, som udstedes efter § 1, stk. 3, nr. 1, jf. dog § 18,  

 nr. 8.
 Stk. 4. Afgørelser truffet af Persontrafikrådet  

 og Færdselsstyrelsen i medfør af denne lov eller forskrifter  

 fastsat i medfør heraf kan ikke indbringes for anden administrativ  

 myndighed.«.
 4. I § 3, nr. 4, der bliver § 3, stk. 1, nr.  

 4, ændres »Persontrafikrådet« til: »Færdselsstyrelsen efter  

 regler, der fastsættes af trafikministeren«.
 5. I § 3 indsættes som  

stk. 2 og 3:
 »Stk. 2. Afgørelse om tilbagekaldelse af en tilladelse  

 til rutekørsel efter § 14, stk. 5, jf. § 1,  

 stk. 2, træffes af den myndighed, der har givet tilladelsen.
 Stk. 3. Afgørelse truffet af de i stk. 1 og 2  

 nævnte myndigheder kan ikke indbringes for anden administrativ  

 myndighed.«.
 6. § 5, stk. 1, ophæves.
 Stk. 2-5 bliver herefter stk. 1-4.
 7. I § 7, 1. pkt., indsættes efter  

 »ændret«: », bortset fra tilladelser udstedt i medfør af  

 § 3, stk. 1, nr. 4«.
 8. Kapitel 3  

 ophæves.
 9. § 12, stk. 1, nr. 1,  

ophæves.
 Nr. 2-8 bliver herefter nr. 1-7.
 10. § 12, stk. 1, nr. 5, der bliver nr. 4,  

 affattes således:
 »4)	ikke har forfalden gæld til det offentlige på over  

 50.000 kr.,«.
 11. I § 12, stk. 2,  

udgår: »indfødsret og«.
 12. I § 13,  

 stk. 1, ændres »nr. 4, 5, 6 og 8, 2. led« til: »nr. 3-5 og 7,  

 2. led«.
 13. I § 13, stk. 2, 2. pkt.,  

ændres »nr. 1-5, 7 og 8« til: »nr. 1-4, 6 og 7, jf. dog § 12,  

 stk. 2«.
 14. I § 13 indsættes som  

stk. 5:
»Stk. 5. Ved vurderingen af, om selskabet opfylder  

 betingelserne i § 12, stk. 1, nr. 7, 2. led, kan indgå  

 oplysninger om, at medlemmer af bestyrelsen, direktionen eller andre personer  

 med væsentlige interesser i selskabet inden for de seneste 5  

 år 1)	er blevet nægtet udstedelse af eller har fået  

 tilbagekaldt en tilladelse eller en godkendelse som ansvarlig leder i  

 medfør af bestemmelser i denne lov, lov om godskørsel eller lov  

 om taxikørsel m.v., eller forskrifter udstedt i medfør heraf,  

 eller 2)	i forbindelse med udførelse af erhvervsmæssig  

 personbefordring eller udlejning m.v. groft eller gentagne gange har  

 overtrådt bestemmelser omfattet af § 14, stk. 1, nr.  

 1.«.
 15. § 14  

affattes således:
»§ 14. En tilladelse til erhvervsmæssig  

 personbefordring, jf. § 1, stk. 1, og § 13, stk. 1, 3 og  

 4, kan tilbagekaldes, hvis indehaveren 1)	må antages ikke længere at opfylde betingelserne i  

 § 12, stk. 1, nr. 7, 2. led, som følge af, at vedkommende i  

 forbindelse med udførelse af hvervet groft eller gentagne gange har  

 overtrådt vilkårene for tilladelsen eller bestemmelser i a)	denne lov eller forskrifter udstedt i medfør heraf, b)	færdselslovgivningens bestemmelser om hastighed, kørsel  

 uden kørekort, køretøjers indretning, udstyr og  

 tilbehør, anbringelse af passagerer eller gods og køre- og  

 hviletid, c)	Rådets forordning (EØF) nr. 3820/85 om harmonisering af  

 visse bestemmelser på det sociale område inden for vejtransport,  

 Rådets forordning (EØF) nr. 3821/85 om kontrolapparatet inden  

 for vejtransport med senere ændringer og Den europæiske  

 overenskomst om arbejde, der udføres af det kørende personale i  

 international Vejtransport (AETR-overenskomsten), d)	lovgivningen om euforiserende stoffer, e)	miljølovgivningens bestemmelser om beskyttelse af jord samt  

 grund- og overfladevand, og om frembringelse, opbevaring, behandling eller  

 bortskaffelse af affald, eller f)	skatte- og afgiftslovgivningen, eller 2)	har forfalden gæld til det offentlige på ikke under  

 100.000 kr.
 Stk. 2. En tilladelse til erhvervsmæssig  

 personbefordring, jf. § 1, stk. 1, og § 13, stk. 1, 3 og  

 4, kan tilbagekaldes, hvis en fører eller en anden, der optræder  

 i indehaverens interesse, i forbindelse med udførelse af hvervet  

 gentagne gange groft har overtrådt bestemmelser omfattet af  

 stk. 1, nr. 1, og hvis det som følge heraf må antages, at  

 indehaveren ikke længere opfylder betingelserne i § 12,  

 stk. 1, nr. 7, 2. led.
 Stk. 3. En godkendelse som ansvarlig leder af et selskab m.v.,  

 jf. § 13, stk. 2, kan tilbagekaldes under de i stk. 1, nr. 1  

 og 2, nævnte betingelser.
 Stk. 4. En tilladelse til erhvervsmæssig  

 personbefordring eller en godkendelse som ansvarlig leder af et selskab m.v.  

 kan i tilfælde, som ikke er omfattet af stk. 1 eller 2, eller af  

 bestemmelsen om bortfald i § 16, stk. 1, tilbagekaldes, hvis  

 betingelserne for udstedelse af en tilladelse eller en godkendelse ikke  

 længere er til stede.
 Stk. 5. En tilladelse til rutekørsel, jf. § 1,  

 stk. 2, kan tilbagekaldes, hvis indehaveren groft eller gentagne gange  

 har overtrådt vilkårene for tilladelsen, eller såfremt en  

 fører eller en anden, der optræder i virksomhedens interesse,  

 gentagne gange groft har overtrådt vilkårene for tilladelsen.
 Stk. 6. En tilladelse til international buskørsel, jf.  

 § 1, stk. 3, nr. 1, kan tilbagekaldes, hvis indehaveren groft eller  

 gentagne gange har overtrådt vilkårene for tilladelsen, eller  

 såfremt en fører eller en anden, der optræder i  

 virksomhedens interesse, gentagne gange groft har overtrådt  

 vilkårene for tilladelsen.
Stk. 7. En tilladelse til udlejning m.v. efter § 1 a og  

 § 13, stk. 1, 3 og 4, eller en godkendelse som ansvarlig leder af  

 et selskab, der har tilladelse til udlejning efter § 13, stk. 2,  

 kan tilbagekaldes under de i stk. 1, nr. 1, litra a, e og f, nr. 2, og  

 stk. 4, nævnte betingelser.
En tilladelse som nævnt i 1.  

 pkt. kan endvidere tilbagekaldes, hvis en ansat eller en anden, der  

 optræder i indehaverens interesse, i forbindelse med udførelse  

 af hvervet gentagne gange groft har overtrådt bestemmelser omfattet af  

 stk. 1, nr. 1, litra a, e og f, og hvis det som følge heraf  

 må antages, at indehaveren ikke længere opfylder betingelserne i  

 § 12, stk. 1, nr. 7, 2. led.
Ved overtrædelse af de i  

 stk. 1, nr. 1, litra b, nævnte bestemmelser om indretning, udstyr  

 og tilbehør gælder 1. og 2. pkt. tilsvarende.
 Stk. 8. Tilbagekaldelse af en tilladelse eller tilbagekaldelse  

 af en godkendelse som ansvarlig leder af et selskab m.v., jf. § 1,  

 stk. 1, 2 og 3, nr. 1, § 1 a, stk. 1, og § 13, sker  

 på tid fra 1 til 5 år eller indtil videre.«.
 16. Efter § 14  

 indsættes:
»§ 14 a.
I forbindelse med behandling af sager  

 om tilbagekaldelse af tilladelser til erhvervsmæssig personbefordring  

 eller udlejning m.v. kan myndighederne i nødvendigt omfang videregive  

 oplysninger til tilladelsesindehaveren om overtrædelse af bestemmelser  

 omfattet af § 14, stk. 1, nr. 1, som en fører eller en  

 anden, der optræder i indehaverens interesse, har begået i  

 forbindelse med udførelse af hvervet.«.
 17. § 15,  

 stk. 1 og 2, affattes således:
»En afgørelse om tilbagekaldelse efter § 14  

 kan forlanges indbragt for domstolene.
Anmodning om indbringelse af en  

 afgørelse om tilbagekaldelse efter § 14, stk. 1, nr. 2,  

 § 14, stk. 3, jf. stk. 1, nr. 2, § 14, stk. 4 - 6,  

 eller § 14, stk. 7, jf. stk. 1, nr. 2, og stk. 4, skal  

 inden 4 uger efter, at afgørelsen er meddelt indehaveren af  

 tilladelsen eller godkendelsen, fremsættes over for  

 Færdselsstyrelsen, der anlægger sag mod den  

 pågældende i den borgerlige retsplejes former.
En  

 afgørelse om tilbagekaldelse efter § 14, stk. 1, nr. 1,  

 § 14, stk. 2, § 14, stk. 3, jf. stk. 1, nr. 1, eller  

 § 14, stk. 7, jf. stk. 1, nr. 1, litra a, e og f, skal  

 på begæring af indehaveren af tilladelsen eller godkendelsen  

 indbringes for domstolene af anklagemyndigheden, efter fremgangsmåden i  

 straffelovens § 78, stk. 3, og sagen behandles i disse  

 tilfælde i strafferetsplejens former.
 Stk. 2. Bestemmelsen i stk. 1, 1.  

 og 2. pkt., finder tilsvarende anvendelse for afgørelse om, at  

 tilladelsen ikke kan fornys på grund af, at ansøgeren ikke  

 længere opfylder betingelserne i § 12, stk. 1, nr. 4 og 7, 2.  

 led, eller i § 13, jf. § 12, stk. 1, nr. 4 og 7, 2. led«.
 18. I § 15, stk. 3, 1.  

 pkt., ændres »§ 14, stk. 3, og § 15, stk. 2,  

 jf. § 12, stk. 1, nr. 5« til: »§ 14, stk. 1, nr. 2,  

 § 14, stk. 3, jf. stk. 1, nr. 2, § 14, stk. 7, jf.  

 stk. 1, nr. 2, og § 15, stk. 2, jf. § 12, stk. 1,  

 nr. 4«.
 19. I § 15, stk. 4, 1. pkt.,  

ændres »af en tilladelse ifølge § 14, stk. 2, og  

 § 15, stk. 2, jf. § 12, stk. 1, nr. 8, 2. led« til:  

 »ifølge § 14, stk. 1, nr. 1, § 14, stk. 2,  

 § 14, stk. 3, jf. stk. 1, nr. 1, § 14, stk. 4 - 6,  

 § 14, stk. 7, jf. stk. 1, nr. 1, og stk. 4, og § 15,  

 stk. 2, jf. § 12, stk. 1, nr. 7, 2. led«.
 20. § 15,  

 stk. 5, 1. pkt., affattes således:
 »En tilbagekaldelse efter § 14 kan, for så vidt  

 tilladelsen er givet i henhold til § 1, stk. 1, og stk. 3, nr.  

 1, § 1 a eller § 13, til enhver tid efter ansøgning  

 ophæves af den myndighed, der har truffet afgørelsen om  

 tilbagekaldelse.«.
 21. To steder i § 16,  

 stk. 1, ændres »nr. 1-4« til: »nr. 1-3«.
 22. I § 16  

indsættes efter stk. 1 som nyt stykke:
 »Stk. 2. En tilladelse, der er udstedt i medfør af  

 § 1, stk. 2 og 3, nr. 1, bortfalder, hvis en tilladelse til  

 erhvervsmæssig personbefordring bortfalder efter stk. 1,  

 tilbagekaldes efter § 14, eller nægtes fornyet på grund af,  

 at ansøgeren ikke længere opfylder betingelserne i § 12,  

 stk. 1, nr. 4-7, eller § 13, jf. § 12, stk. 1, nr. 4-5 og  

 7, 2. led.«.
 Stk. 2 bliver herefter stk. 3.
 23. § 17, stk. 2,  

ophæves, og i stedet indsættes:
 »Stk. 2. Politiet kan tilbageholde et  

 motorkøretøj, med hvilket der udføres personbefordring i  

 strid med loven eller forskrifter fastsat i medfør heraf.
Stk. 3. Med hensyn til iværksættelse af  

 tilbageholdelse efter stk. 2 finder retsplejelovens bestemmelser om  

 beslaglæggelse med henblik på konfiskation tilsvarende  

 anvendelse.
Tilbageholdelse kan ske, indtil forholdene er bragt i  

 overensstemmelse med de i stk. 2 nævnte bestemmelser.«.
 24. I § 18, stk. 1, nr. 2,  

ændres: »afgrænsning mellem erhvervsmæssig og  

 ikkeerhvervsmæssig personbefordring,« til: »tilladelsesfrit  

 udlån, jf. § 1 a, stk. 2,«.
 25. § 18, stk. 1, nr. 6-7, ophæves og i  

 stedet indsættes:
»6)	afmærkning af køretøjer og  

 kontrolforanstaltninger, herunder for den kørsel, der er undtaget fra  

 kravet om tilladelse, 7)	udnyttelse af tilladelse i henhold til § 1 a, samt 8)	at afgørelse i sager om udstedelse af tilladelse i henhold  

 til § 1, stk. 3, nr. 1, herunder fastsættelse af vilkår  

 for en tilladelse, træffes af de berørte lokale eller regionale  

 myndigheder, jf. § 3, stk. 1, nr. 1 og 2.«.
 26. Efter  

§ 18 indsættes:
»§ 18 a.
Trafikministeren bemyndiges til at  

 fravige lovens bestemmelser i forbindelse med konkrete tidsbegrænsede  

 og afgrænsede forsøg med buskørsel under inddragelse af  

 vedkommende tilladelsesudstedende myndigheder.
Ministeren kan herunder  

 fastsætte regler om forsøg med offentligt udbud af et  

 begrænset antal kontrakter om rutekørsel over mindst to  

 amtsgrænser (fjernbusser) og om samarbejde i den forbindelse mellem  

 amtskommuner, Københavns og Frederiksberg Kommuner eller  

 trafikselskaber i disse amtskommuner og kommuner.«.
 27. § 19, stk. 2,  

ophæves.
 28. Efter § 20 og før  

 kapitel 5 indsættes:
»Kapitel 4 c Hæftelse ved international kørsel § 20 a.
Den registrerede ejer eller bruger af et  

 motorkøretøj, som oprindeligt er indrettet til befordring af  

 flere end 9 personer, føreren medregnet, hæfter over for  

 føreren af køretøjet og andre personer, der er  

 tilknyttet dennes virksomhed og efter dennes anmodning deltager i og  

 medvirker til erhvervsmæssig personbefordring, for udgifter, der  

 opstår under kørsel i udlandet, til behandling m.v. i udlandet  

 og hjemtransport i forbindelse med sygdom.
Stk. 2. Stk. 1 finder ikke anvendelse, hvis den  

 pågældende ved sin ansættelse svigagtigt har fortiet  

 sygdommen, denne er selvforskyldt, eller udgifterne afholdes efter 1)	lovgivningen om arbejdsskadeforsikring, 2)	lovgivningen om offentlig sygesikring, 3)	bestemmelserne i Rådets forordning (EØF) nr. 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, med senere ændringer, eller 4)	bestemmelser i internationale overenskomster om social  

 sikring.
 Stk. 3. Stk. 1 finder tilsvarende anvendelse på  

 udgifter til retshjælp og lignende udgifter, der opstår under  

 kørsel i udlandet i tilfælde af konflikter med udenlandske  

 myndigheder som følge af handlinger eller undladelser, der har en  

 naturlig forbindelse med transportens udførelse.
 Stk. 4. Den, der hæfter efter stk. 1, jf.  

 stk. 2 og 3, skal stille sikkerhed for opfyldelsen af sine eventuelle  

 forpligtelser, forinden et køretøj kører ud af  

 landet.
 Stk. 5. Trafikministeren fastsætter nærmere regler  

 om hæftelsen, herunder om dens omfang efter stk. 1, jf.  

 stk. 2 og 3, og om sikkerhedsstillelsen efter stk. 4.  

 Trafikministeren kan fastsætte regler om fritagelse for  

 sikkerhedsstillelse ved kørsel inden for nærmere angivne  

 områder.«.
 29. I § 21, stk. 1,  

ændres »11 medlemmer, der beskikkes af trafikministeren. 5 af  

 medlemmerne beskikkes efter indstilling af henholdsvis  

 Amtsrådsforeningen i Danmark, Kommunernes Landsforening,  

 Landsforeningen Danmarks Bilruter, Turistvognmændenes Landsforening og  

 Specialarbejderforbundet i Danmark« til: »10 medlemmer, der beskikkes af  

 trafikministeren. 4 af medlemmerne beskikkes efter indstilling af henholdsvis  

 Amtsrådsforeningen i Danmark, Kommunernes Landsforening, Danske  

 Busvognmænd og Specialarbejderforbundet i Danmark«.
 30. § 21, stk. 4, affattes  

 således:
»Stk. 4. Persontrafikrådet træffer  

 afgørelse ved almindelig stemmeflerhed.
I tilfælde af  

 stemmelighed er formandens stemme afgørende.«.
 31. I § 22, stk. 1, nr. 1,  

ændres »§ 1, stk. 1, 2, 3 og 5, § 1 a, stk. 1,  

 § 13, stk. 2, 1. pkt., § 17, stk. 1, eller § 18,  

 stk. 3 og 4« til: »§ 1, stk. 1 - 3, § 1 a, § 13,  

 stk. 2, 1. pkt., § 17, stk. 1, § 18, stk. 3 og 4,  

 eller § 20 a, stk. 4«.
 32. § 22, stk. 3, affattes  

 således:
 »Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
 33. Efter § 22  

 indsættes:
»§ 22 a.
Ved særlig grove eller gentagne  

 overtrædelser af denne lov eller bestemmelser fastsat i medfør  

 heraf kan der ske konfiskation af det ved overtrædelsen anvendte  

 motorkøretøj, såfremt det må anses for  

 påkrævet for at forebygge yderligere overtrædelser af  

 lovgivningen, og såfremt konfiskation ikke er urimelig.
 Stk. 2. I øvrigt gælder straffelovens  

 bestemmelser om konfiskation.«.
§ 2 I lov om hovedstadsområdets kollektive persontrafik, jf.  

 lovbekendtgørelse nr. 492 af 16. juni 1995, som ændret ved  

 § 9 i lov nr. 1230 af 27. december 1996 og § 34 i lov nr. 289 af  

 18. maj 1998, foretages følgende ændringer:
 1. I § 1, stk. 1, indsættes som 2. pkt.:
» 2. I § 1 indsættes efter stk. 1 som  

 nyt stykke:
 »Stk. 2. HT kan for at fremme samordningen af  

 den lokale og regionale kollektive personbefordring i Øresundsregionen  

 lade udføre rutekørsel over landets grænse.«.
 Stk. 2 bliver herefter stk. 3.
 3. I § 2, stk. 1, indsættes efter »busdriften«: »og driften af vandbusser«.
 4. § 3, stk. 2, ophæves, og i stedet  

 indsættes:
» Stk. 3. Buskørslen og vandbusdriften kan  

 udføres af statslige eller private virksomheder, herunder det i § 3 a  

 nævnte aktieselskab.«.
 Stk. 3-4 bliver herefter stk. 4-5.
 5. I § 3 indsættes som stk. 6:
» 6. I § 5, stk. 2, indsættes som 2. pkt.:
» 7. I § 6, stk. 1, indsættes efter »letbanerne«: »og med vandbus«.
§ 3 I lov om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni  

 1995, som ændret ved § 10 i lov nr. 1230 af 27. december 1996 og  

 § 35 i lov nr. 289 af 18. maj 1998, foretages følgende  

 ændringer:
 1. Efter § 1 og før overskriften til kapitel  

 2 indsættes:
»§ 1 a.
De berørte amtsråd kan  

 for at fremme samordningen af den lokale og regionale kollektive  

 personbefordring i grænseregionerne lade udføre  

 rutekørsel over landets grænse.«.
 2. I § 2, stk. 2, ændres »Landsforeningen  

 Danmarks Bilruter« til: »Danske Busvognmænd«.
§ 4 Stk. 1. Loven træder i kraft den 1. juli 1999.
 Stk. 2. Samtidig ophæves lov nr. 254 af 22. maj  

 1974 om international buskørsel.
 Stk. 3. Tilladelser, udstedt i henhold til § 11,  

 stk. 1, i lov om buskørsel, jf. lovbekendtgørelse nr. 1270  

 af 16. december 1996, og i henhold til § 1 i lov nr. 254 af 22. maj 1974  

 om international buskørsel, forbliver i kraft efter deres  

 indhold.
Stk. 4. Tilladelser, udstedt i henhold til § 3, nr. 4, i  

 lov om buskørsel, jf. lovbekendtgørelse nr. 1270 af 16.  

 december 1996, forbliver i kraft efter deres indhold.
Færdselsstyrelsen  

 træffer efter ansøgning afgørelse om ændring af  

 vilkår i disse tilladelser.
Færdselsstyrelsen træffer  

 afgørelse om ændring af vilkår, hvor en busrute går  

 over Kattegat, uanset om bussen overføres eller ønskes  

 overført med færgen eller ej.
§ 5 Forslag til revision af § 3, stk. 1, nr. 4, og § 18 a i lov  

 om buskørsel fremsættes for Folketinget senest i begyndelsen af  

 folketingsåret 2002-03.«.
Bemærkninger til lovforslaget Almindelige bemærkninger 1. Indledning Lovforslaget indeholder en revision af den  

 nugældende buslov, der i sit hovedindhold er fra 1978. Forslaget  

 tilsigter navnlig en forenkling af de mange forskellige kategorier af  

 erhvervsmæssig buskørsel samt afgrænsning af  

 erhvervsmæssig personbefordring og en regulering af  

 fjernbustrafikken.
 Endvidere har lovforslaget til hensigt at gøre  

 reglerne vedrørende tilbagekaldelse af tilladelser til  

 erhvervsmæssig personbefordring, tilladelser til busudlejning m.v.  

 eller godkendelser som ansvarlig leder i et selskab i henhold til busloven  

 mere effektive med det formål at nedbringe antallet af  

 lovovertrædelser i forbindelse med buskørsel.
 Lovforslaget tager samtidig initiativ til ændringer  

 af afgørelseskompetencen med henblik på, at det tydeligt  

 fastlægges, hvilke typer af afgørelser der træffes af  

 Persontrafikrådet, og hvilke afgørelser der træffes af  

 Færdselsstyrelsen.
 Ved forslaget ophæves buslovens krav om  

 indfødsret for indehavere af tilladelse til erhvervsmæssig  

 personbefordring og tilladelse til busudlejning m.v. samt for ansvarlige  

 ledere i selskaber m.v.
Samtidig foretages der en generel lettelse af adgangen til  

 domstolsprøvelse, idet det i videre omfang end efter den  

 nugældende lov vil være den tilladelsesudstedende myndighed, der  

 på vegne af tilladelses- eller godkendelsesindehaveren indbringer en  

 afgørelse for domstolene, ligesom der, når en tilladelse eller  

 en godkendelse tilbagekaldes som følge af strafbare  

 overtrædelser af busloven eller anden lovgivning, etableres en ordning,  

 hvorefter sagen i så fald indbringes for domstolene i  

 strafferetsplejens former.
Den del af forslaget, der vedrører  

 tilbagekaldelse af tilladelse, afgørelseskompetence og udvidet afgang  

 til domstolsprøvelse har nær sammenhæng med forslag til  

 lov om ændring af færdselsloven og godskørselsloven samt  

 om ophævelse af lov om kontrol med overholdelsen af De europæiske  

 Fællesskabers forordninger om arbejderbeskyttelse inden for  

 landevejstransport og lov om international godstransport med  

 motorkøretøjer m.v. (i det følgende benævnt lov om  

 ændring af færdselsloven og godskørselsloven m.v.), jf.  

 lovforslag nr.
L 108, som blev fremsat af trafikministeren den 27. november  

 1998.
 Med forslaget inkorporeres bestemmelserne i lov nr. 254 af  

 22. maj 1974 om international buskørsel i busloven.
 Endelig indeholder forslaget en bemyndigelse til  

 trafikministeren til at foretage et forsøg med åbning for  

 fjernbustrafik over Storebæltsforbindelsen med henblik på at  

 supplere det kollektive trafiksystem med endnu et transporttilbud.
2. Trafikministeriets udvalg vedrørende revision af den  

 gældende buslov Der har i forskellige sammenhænge i de seneste  

 år været debat og overvejelser om ændring af  

 buslovgivningen.
I forbindelse med, at Folketinget i sommeren 1996 vedtog den  

 seneste ændring af busloven, nedsatte trafikministeren i juni 1996 et  

 udvalg, der skulle foretage en generel gennemgang af den eksisterende buslov  

 med henblik på en eventuel revision af denne og de tilhørende  

 administrative regler.
 Udvalget bestod af repræsentanter for  

 Trafikministeriet (formandskab), Færdselsstyrelsen, Justitsministeriet,  

 Skatteministeriet, Erhvervsministeriet (Konkurrencestyrelsen),  

 Amtsrådsforeningen, Kommunernes Landsforening, Hovedstadsområdets  

 Trafikselskab, Turistvognmændenes Landsforening, Landsforeningen  

 Danmarks Bilruter, Fjernbusforeningen Danske Ekspresbusser samt  

 Specialarbejderforbundet i Danmark.
 Buslovsudvalget afholdt i 1996-1997 en række  

 møder og udsendte i november 1997 en rapport, der indeholder de  

 involverede organisationers og myndigheders synspunkter vedrørende den  

 gældende lovgivning samt visse forslag til ændringer heraf.  

 Rapporten indeholder imidlertid ikke et samlet forslag til ændring af  

 buslovgivningen.
 Udvalgsarbejdet var således præget af  

 deltagernes modstående holdninger på en række punkter,  

 herunder vedrørende afgrænsningen mellem erhvervsmæssig og  

 ikke-erhvervsmæssig buskørsel samt spørgsmålet om  

 adgangen til at udføre fjernbuskørsel.
 Der har dog i udvalget været overvejende enighed om  

 følgende:
* * * * * * For så vidt angår afgifter på  

 busområdet, er der i udvalgets arbejde ikke forudsat en eventuel  

 afklaring eller ændring af afgiftslovgivningen i relation til  

 buskørsel.
Det er udvalgets opfattelse, at spørgsmålet om  

 lige konkurrencevilkår inden for busvognmandserhvervet er et  

 spørgsmål om at gøre afgrænsningen mellem de  

 forskellige definitioner af buskørsel så klar som mulig.
Da  

 afgiftslovgivningen henviser til buslovens materielle bestemmelser, vil en  

 klar afgrænsning give en tilsvarende klar afgiftsafgrænsning.
De organisationer og myndigheder, der har været  

 repræsenteret i buslovsudvalget, har i vinteren 1997-1998 med baggrund  

 i udvalgets rapport haft mulighed for at afgive en skriftlig udtalelse i  

 sagen, ligesom rapporten har været forelagt andre berørte  

 organisationer og myndigheder.
Denne høring har overvejende  

 bekræftet de modstående holdninger på busområdet, der  

 kom til udtryk i udvalgsarbejdet.
 Trafikministeriet har endvidere i juni 1998 afholdt en  

 konference vedrørende buslovgivningen, hvor de berørte  

 organisationer og myndigheder var indbudt til at drøfte to overordnede  

 temaer: spørgsmålet om afgrænsningen mellem  

 erhvervsmæssig og ikke-erhvervsmæssig buskørsel samt  

 reguleringen af fjernbustrafikken.
3. Forstærket indsats vedrørende tunge  

 køretøjer I sommeren 1996 nedsatte trafikministeren en styregruppe,  

 der gennem et udredningsarbejde skulle beskrive og analysere  

 problemstillingen vedrørende et stigende antal fejl og mangler ved  

 lastbiler, som var konstateret blandt andet ved færdselspolitiets  

 målrettede kontroller.
Trafikministeren besluttede efterfølgende  

 at inddrage buskørselsområdet i arbejdet, og styregruppen afgav  

 i maj 1997 »Rapport om trafiksikkerhedsmæssige forhold i relation til  

 lastbiler og busser«.
I rapporten konkluderer styregruppen bl.a., at det  

 på en lang række områder er nødvendigt at  

 skærpe sanktionerne for at tilskynde til overholdelse af den  

 gældende lovgivning på området.
Det er Trafikministeriets opfattelse, at en lang  

 række af styregruppens forslag til ændrede sanktioner bør  

 indarbejdes i lovgivningen.
Dette vil udover de foreslåede  

 ændringer af busloven ske ved forslag til ændring af  

 færdselsloven og godskørselsloven m.v., jf. lovforslag L 108,  

 som blev fremsat af trafikministeren den 27. november 1998.
 Følgende forslag til skærpede sanktioner i L  

 108 vedrører tillige udførelse af buskørsel:
På færdselslovens område er der fremsat  

 forslag om udmåling af skærpede bøder bl.a. i  

 tilfælde af overtrædelse af forskrifter vedrørende  

 hastighedsbegrænsere, idet det anses som en grov forseelse at  

 udføre kørsel med ikke funktionsdygtige  

 hastighedsbegrænsere, eller uden at fartbegrænseren er  

 installeret.
De foreslåede skærpelser vedrører  

 førere samt ejere og brugere af køretøjet.
Endvidere er det foreslået, at der kan ske  

 tilbageholdelse af et køretøj ved overtrædelse af  

 forskrifter om hastighedsbegrænsere, idet udviklingen har vist, at der  

 i nogle tilfælde foretages indgreb i disse med henblik på at  

 få køretøjets hastighed hævet.
Det foreslås  

 herudover, at der skal kunne ske tilbageholdelse af et køretøj  

 i forbindelse med overtrædelse af køre- og  

 hviletidsbestemmelserne, herunder hvis kontrolapparatet ikke er  

 funktionsdygtigt eller ikke er i overensstemmelse med gældende  

 regler.
Videre foreslås det, at føreren skal kunne  

 få frakendt førerretten ubetinget, hvis føreren har  

 kørt i et køretøj uden at hastighedsbegrænseren  

 lovligt er installeret eller har foretaget et uautoriseret, konstruktivt  

 indgreb i køretøjets hastighedsbegrænser, eller  

 føreren vidste eller burde have vidst, at der var foretaget et  

 sådant indgreb.
Det samme foreslås gældende, hvis  

 føreren har betjent køretøjet på en sådan  

 måde, at hastighedsbegrænseren gøres uvirksom.
 Endelig foreslås, at der i tilfælde af  

 overtrædelse af hastighedsgrænserne for de hastighedsbestemte  

 køretøjskategorier vil kunne ske ubetinget frakendelse af  

 førerretten ved hastighedsoverskridelser med mere end 40 pct. i  

 tilfælde, hvor den tilladte hastighed er over 30 km i timen.
4. Trafikministeriets overvejelser vedrørende en revideret  

 buslov Buslovgivningen skal varetage flere funktioner.
Den skal  

 bl.a. sikre, at buskørsel kan foregå under betryggende former af  

 hensyn til færdselssikkerheden.
Dette sikres gennem lovgivningens  

 angivelse af økonomiske, vandelsmæssige, faglige og  

 uddannelsesmæssige krav, der skal være opfyldt, forinden der kan  

 udstedes en tilladelse - samt gennem fastlæggelse af bestemmelser for  

 tilbagekaldelse af tilladelser og øvrige sanktioner, såfremt der  

 udføres buskørsel i strid med lovgivningen.
Buslovgivningen skal endvidere fastlægge rammerne  

 for den erhvervsmæssige og dermed tilladelsesbaserede kørsel i  

 forhold til den ikke-erhvervsmæssige buskørsel, der kan  

 udføres tilladelsesfrit.
Afgrænsningen er af betydning for  

 konkurrenceforholdene på busområdet.
Afgrænsningen mellem den erhvervsmæssige og  

 ikke-erhvervsmæssige buskørsel fremgår i dag af  

 busbekendtgørelsen.
Imidlertid foreslås det, at denne  

 afgrænsning indføres i selve loven, således at det her  

 klart kommer til at fremgå, hvad der forstås ved  

 erhvervsmæssig buskørsel.
Med den gældende buslov kan trafikministeren  

 fastsætte regler om tilladelsesfrit udlån mellem  

 ikke-erhvervsdrivende foreninger, klubber og lignende.
Bemyndigelsen er i dag  

 udnyttet i bekendtgørelse nr. 33 af 15. januar 1997 om  

 buskørsel.
De nuværende bestemmelser om tilladelsesfrit  

 udlån omfatter ikke plejehjem og lignende institutioner.
 Udover at fastlægge rækkevidden for det  

 tilladelsesfri udlån i selve loven, foreslås det af hensyn til  

 kommunernes sociale indsats over for ældre, at plejehjem m.v. i  

 forbindelse med den foreslåede ændring af afgrænsningen  

 mellem erhvervsmæssig og ikke-erhvervsmæssig personbefordring  

 tillige får mulighed for tilladelsesfrit udlån af busser i lighed  

 med de regler, der gælder for foreninger, klubber og lignende  

 sammenslutninger.
 Inden for den erhvervsmæssige buskørsel har  

 afgrænsningen mellem rutekørsel og andre former for  

 buskørsel ligeledes betydning for konkurrenceforholdene i  

 branchen.
 På baggrund af buslovsudvalgets anbefalinger  

 foreslås det således, at der i loven indføres en tydelig  

 afgrænsning mellem rutekørsel og andre former for  

 buskørsel, ligesom der foreslås en mere præcis  

 afgrænsning af begrebet rutekørsel.
 Lovforslaget indeholder endvidere bestemmelser om  

 afgørelseskompetencen, således at det af loven kommer til at  

 fremgå, hvilke typer afgørelser der træffes af henholdsvis  

 Færdselsstyrelsen og Persontrafikrådet.
 Set i lyset af regeringens integrationslov (lov nr. 474 af  

 1. juli 1998) foreslås det endvidere, at kravet om dansk  

 indfødsret for tilladelsesindehavere samt ansvarlige ledere i  

 selskaber ophæves.
 Buslovsudvalget har endvidere anbefalet, at der fortsat  

 skal være mulighed for at tilbagekalde tilladelser, ligesom det er  

 foreslået, at politiets adgang til tilbageholdelse af busser, der  

 udfører erhvervsmæssig personbefordring i strid med  

 lovgivningen, udvides.
Buslovgivningen indeholder allerede i dag bestemmelser,  

 der tager sigte på en nedbringelse af antallet af  

 lovovertrædelser i relation til buskørsel.
Imidlertid  

 foreslås en præcisering og udvidelse af mulighederne for  

 tilbagekaldelse af tilladelser m.v., ligesom der sker en præcisering  

 af, at politiet kan tilbageholde køretøjer, med hvilke der er  

 udført personbefordring i strid med lovgivningen på  

 området.
Samtidig foreslås der en generel lettelse af  

 adgangen til domstolsprøvelse, idet det i videre omfang end efter den  

 nugældende lov vil være den tilladelsesudstedende myndighed, der  

 på vegne af tilladelses- eller godkendelsesindehaveren indbringer en  

 afgørelse for domstolene, ligesom der, når en tilladelse eller  

 en godkendelse tilbagekaldes som følge af strafbare  

 overtrædelser af buslovgivningen eller anden lovgivning, etableres en  

 ordning, hvorefter sagen i så fald indbringes for domstolene i  

 strafferetsplejens former.
Denne del af forslaget har nær  

 sammenhæng med forslag til lov om ændring af færdselsloven  

 og godskørselsloven m.v., jf.
L 108, hvori der er foreslået  

 tilsvarende bestemmelser.
 Herudover foreslås der indført en mulighed  

 for, at der under særlige omstændigheder kan ske konfiskation af  

 det ved en overtrædelse anvendte køretøj.
Som følge af buslovsudvalgets anbefalinger  

 foreslås endvidere, at der gives trafikministeren bemyndigelse til  

 efter ansøgning at fravige lovens bestemmelser i forbindelse med  

 konkrete, tidsbestemte og afgrænsede forsøg.
Endvidere  

 foreslås det, at trafikministeren bemyndiges til at udføre  

 generelle og tidsbegrænsede forsøg med fjernbuskørsel,  

 jf. nærmere nedenfor i afsnit 5.
 Herudover foreslås det, at lov om international  

 buskørsel ophæves og indarbejdes i busloven i lighed med lov om  

 international godskørsel, der i lov om ændring af  

 færdselsloven og godskørselsloven m.v. - L 108 - er  

 foreslået indarbejdet i godskørselsloven.
 Som følge af buslovsudvalgets anbefaling og for at  

 fremme samordningen af den lokale og regionale kollektive personbefordring  

 over landets grænse foreslås det, at der i lov om  

 hovedstadsområdets kollektive persontrafik skabes mulighed for at lade  

 udføre rutekørsel i Øresundsregionen, og i lov om den  

 lokale og regionale kollektive personbefordring uden for  

 hovedstadsområdet at skabe mulighed for, at de lokale amtsråd kan  

 lade udføre rutekørsel i grænseregionen.
 Endelig foreslås det, at HT kan udføre  

 vandbusdrift i Københavns Havn.
5. Fjernbuskørsel a.
Baggrund Der er i dag fjernbusruter (almindelig rutekørsel)  

 på strækningerne: Fjerritslev-København,  

 Aalborg-København (begge via Ebeltoft-Odden),  

 Århus-København (via Århus-Kalundborg og via  

 Ebeltoft-Odden), Frederikshavn-Esbjerg, Odense-Billund, Aalborg-Holstebro,  

 Esbjerg-Århus, Vejle-Ringkøbing, Vejle-Hanstholm,  

 Randers-Herning, Aalborg-Silkeborg og Horsens-Skive.
I forbindelse med åbningen af den faste  

 vejforbindelse over Storebælt er der til Persontrafikrådet  

 indkommet et antal ansøgninger om nye fjernbusruter.
Det umiddelbare  

 argument fra ansøgerne har dels været, at togtrafikken har  

 fået en konkurrencefordel med den faste togforbindelse, dels at det vil  

 være naturligt, at også fjernbusser kan anvende broen.
Disse  

 ansøgninger er blevet afslået med henvisning til buslovens  

 § 4, hvorefter der ved afgørelse af, hvorvidt der kan gives  

 tilladelse til rutekørsel, skal tages hensyn til, om behovet for  

 kørslen er dækket eller vil kunne dækkes ved anvendelse af  

 bestående kollektive trafikforbindelser.
Mulighederne for en åbning af fjernbustrafikken blev  

 med udgangspunkt i bl.a.
Trafikministeriets debatoplæg om  

 fjernbustrafik drøftet på Trafikministeriets buslovskonference  

 den 19. juni 1998 med deltagelse af politikere, organisationer og  

 myndigheder.
Fjernbustrafik er et transporttilbud, som nogle kunder  

 sandsynligvis vil efterspørge, da fjernbusserne kan tilbyde borgerne  

 nye direkte fjerntrafikforbindelser, der ikke eksisterer i dag som  

 følge af jernbanegeografien.
Fjernbusser kan også fra et  

 prismæssigt synspunkt være attraktive i forhold til togrejser.  

 Specielt for visse typer af rejsende, som lægger særlig  

 vægt på at opnå direkte forbindelser, f.eks. ældre og  

 handicappede, kan det være attraktivt af få flere direkte  

 forbindelser, selvom busproduktet eventuelt måtte være mindre  

 komfortabelt end toget.
 Et sammenhængende jernbanesystem skal dog fortsat  

 være fundamentet for den kollektive trafik, og det kan blive meget dyrt  

 at opretholde et velfungerende jernbanesystem, hvis økonomien på  

 alle centrale strækninger udhules af fjernbustrafik, der kun betjener  

 strækninger på de mest rentable tidspunkter af døgnet.
Der foreligger ikke danske erfaringer vedrørende  

 konsekvenserne af en mere vidtgående åbning af den kollektive  

 fjerntrafik for konkurrence.
Et resultat af en fuldstændig åbning  

 af den kollektive fjerntrafik må antages at være, at rejsende  

 på store rejserelationer vil opnå flere og billigere rejsetilbud,  

 mens de rejsende på små relationer, f.eks. til  

 udkantsområder eller på ydertidspunkter, til gengæld vil  

 opleve forringelser, da det ikke er privatøkonomisk rentabelt at  

 betjene disse relationer.
Det kan ikke afvises, at et øget udbud af  

 fjernbusruter vil kunne aflaste DSB s eventuelle kapacitetsproblemer i  

 spidsbelastningsperioder.
Dermed kan DSB (og dermed staten) potentielt  

 undgå indkøb af nye togsæt til imødekommelse af  

 efterspørgslen i spidsbelastningsperioderne.
 Såfremt det i en situation med betydelig direkte  

 konkurrence ønskes at opretholde gældende serviceniveau i den  

 kollektive fjerntrafik, vil resultatet dog alt andet lige være et  

 øget tilskudsbehov, da muligheden for krydssubsidiering fra de  

 overskuds- til de underskudsgivende strækninger reduceres.
 På den baggrund foreslås en begrænset  

 åbning for fjernbustrafik i en forsøgsperiode.
b.
Model for en begrænset åbning af fjernbustrafikken I lovforslagets § 1, nr. 26, foreslås en  

 bemyndigelse til trafikministeren til at fravige lovens bestemmelser i  

 forbindelse med generelle og tidsbegrænsede forsøg med  

 fjernbuskørsel, som agtes anvendt til at foretage en begrænset  

 åbning af fjernbustrafikken i perioden frem til 2003.
 Rammerne for forsøget tænkes fastlagt i en  

 bekendtgørelse, hvis hovedindhold beskrives i det følgende.
Amtskommunerne og Københavns og Frederiksberg  

 Kommuner eller de i disse amtskommuner og kommuner etablerede  

 trafikselskaber, således også Hovedstadsområdets  

 Trafikselskab, får mulighed for at danne et trafikfællesskab, der  

 har til opgave at bringe kontrakter om rutekørsel i udbud.
Der kan  

 ikke være deltagelse fra både en amtskommune eller kommune og det  

 i amtskommunen eller kommunen etablerede trafikselskab.
Der vil være  

 tale om et fælleskommunalt samarbejde, der ikke vil skulle godkendes  

 efter § 60 i lov om kommunernes styrelse, da samarbejdet ikke medfører  

 indskrænkning i de deltagende kommunalbestyrelsers beføjelser.
Fællesskabet vil skulle godkendes af  

 trafikministeren ved godkendelse af fællesskabets vedtægter.
Der  

 vil kun kunne godkendes ét fællesskab.
Trafikfællesskabet  

 vil være en del af den offentlige forvaltning og som sådan  

 omfattet af såvel offentlighedslovens som forvaltningslovens  

 bestemmelser.
Hver deltager i trafikfællesskabet vil skulle  

 vælge et medlem til bestyrelsen.
De nærmere regler for  

 trafikfællesskabets virke vil trafikfællesskabet selv skulle  

 fastsætte i vedtægterne.
Det vil være en betingelse for  

 godkendelse af vedtægterne, at de er præcise og entydige, navnlig  

 for så vidt angår beslutningsprocedurer og fællesskabets  

 ansvarsforhold.
Der vil skulle være regler vedrørende  

 fællesskabets budget, regnskab, revision m.v.
 Det skal fastsættes i vedtægterne, at  

 trafikfællesskabet er åbent for enhver amtskommune,  

 Københavns og Frederiksberg Kommuner eller de i disse amtskommuner og  

 kommuner etablerede trafikselskaber, og at ingen rute skal kunne udbydes,  

 hvis en deltager, på hvis område ruten har standsningssted,  

 modsætter sig dette.
 Trafikfællesskabet vil kunne bemyndige deltagerne i  

 fællesskabet til at foretage udbud.
 Et eventuelt overskud ved udbudsforretningerne skal  

 anvendes til bus- og togterminalprojekter i medlemsamterne eller  

 medlemskommunerne.
Det er hensigten, at nye fjernbusruter over  

 Storebælt skal kunne integreres i det eksisterende X-bussystem.
X-bus  

 er en sammenslutning af 5 jyske amtskommuner, der udbyder bustrafik, herunder  

 fjernbustrafik, således at det fælles fastlægges, hvilke  

 ruter der er behov for, men hvor det for hver rute overlades til en af  

 amtskommunerne at foretage udbud.
Det vil blive krævet, at delstrækninger  

 svarende til mindst 20 pct. af ruternes længde i kilometer skal ligge i  

 områder, der på ansøgningstidspunktet er ubetjent med  

 direkte togforbindelse.
Ruterne vil herved til en vis grad supplere toget  

 frem for udelukkende at konkurrere på parallelle strækninger.  

 Dette kan potentielt indebære, at fjernbusserne kommer til at betjene  

 områder med et begrænset transportbehov.
Det antages dog, at  

 denne uhensigtsmæssighed er af meget begrænset omfang, da  

 muligheden for at indgå kontrakt med busoperatører  

 afhænger af, at det er muligt at opnå et driftsmæssigt  

 overskud.
 Ved en delstrækning forstås en hvilken som  

 helst strækning mellem to direkte efter hinanden følgende  

 standsningssteder på ruten.
Der vil i forsøget maksimalt blive udbudt 5  

 samtidige fjernbusruter med tilsammen højst 15 daglige dobbeltture med  

 én bus i gennemsnit.
Der vil i forbindelse med højtider, hvor  

 erfaringerne viser, at der er knaphed på kapacitet, kunne  

 udføres flere end 15 daglige dobbeltture.
Fjernbusruternes  

 sædekapacitet over Storebælt kan herved maksimalt komme til at  

 udgøre ca. 3,5 pct. af DSB s nuværende sædekapacitet over  

 Storebælt.
Ved en dobbelttur forstås en gennemkørsel med  

 passagerer af den pågældende rute fra dens ene endepunkt til dens  

 andet endepunkt og retur med samme bus i henhold til tilladelsens  

 vilkår.
 Ruterne vil blive udbudt hver for sig for at skabe  

 mulighed for, at flere busselskaber kommer til at deltage i forsøget.  

 På denne måde vil der kunne opstå større konkurrence  

 mellem de enkelte ruter, og der vil i perioden frem til 31. maj 2003 kunne  

 dannes et mere brugbart erfaringsgrundlag for fremtidig regulering af  

 fjernbustrafikken.
 Der vil så vidt muligt blive foretaget et nyt udbud,  

 hvis en kontrakt ophæves i løbet af perioden indtil 31. maj  

 2003, således at der til stadighed kan være udstedt tilladelse  

 til 5 fjernbusruter i forsøgsordningen.
Kontraktshaveren skal bære den økonomiske  

 risiko ved rutekørslen.
Det vil sige, at billetindtægterne  

 tilfalder den vognmand, der vinder et givent udbud, og at den enkelte  

 vognmand eller selskabet dermed får en selvstændig  

 forretningsmæssig interesse i rutens udvikling.
Udbuddet af fjernbusruterne skal udformes, således  

 at det er kontraktshaveren, der betaler for en kontrakt.
Kontrakterne vil  

 desuden kunne indeholde vilkår om, at kontraktshaveren deltager i og  

 betaler til et fælles informationssystem, der styres af  

 fællesskabet mod fuld omkostningsdækning.
Trafikfællesskabet skal kunne fastsætte i  

 kontrakten, at kontraktshaveren skal sælge billetter til  

 strækninger på under 75 km til lokale takster.
Bestemmelser om  

 fordelingen af den økonomiske risiko ved salg af billetter til  

 strækninger på under 75 km til lokale takster skal  

 fastsættes i udbuddet.
Trafikfællesskabet kan fastlægge  

 minimumskrav til kvalitet og serviceniveau for rutekørslen under  

 hensyn til lovens krav.
Trafikfællesskabet kan endvidere vælge at  

 fastsætte vilkår om, at der ikke må udstedes billetter, der  

 har en pris, der er lavere end 75 gange gennemsnitsbilletprisen pr. kilometer  

 for hele ruten, for at sikre, at fjernbusserne kun i begrænset omfang  

 vil konkurrere med de eksisterende regionale busruter.
Kontraktshaverne er naturligvis forpligtet til at  

 overholde buslovgivningens øvrige bestemmelser om indretning af  

 busser, herunder kravet om, at busser, der benyttes til rutekørsel  

 inden for landets grænser, og hvor rutens længde er mindst 100  

 km, inkl. eventuel færgeoverfart, skal være forsynet med udstyr,  

 herunder løfteanordning eller lignende, således at bussen kan  

 benyttes af mindst to kørestolsbrugere på mindst én  

 afgang pr. dag.
Det skal i øvrigt bemærkes, at der i reglerne  

 vedrørende indretning og udstyr af busser indregistreret efter den 1.  

 oktober 1999, der anvendes til turist- og fjernbuskørsel fra denne  

 dato vil blive indført krav om sikkerhedsseler.
 Hvis der ikke inden 3 måneder fra lovens  

 ikrafttræden er dannet et trafikfællesskab, hvis vedtægter  

 kan godkendes, eller hvis trafikfællesskabet ikke inden 6 måneder  

 fra sin godkendelse har foretaget udbud af 5 busruter, vil det blive  

 pålagt Færdselsstyrelsen at foretage udbud af kontrakter om  

 rutekørsel.
Tilbudsgiveren skal i disse tilfælde selv  

 fastsætte rutens standsningssteder ved afgivelse af tilbud.
En kontrakt  

 vil gå til den tilbudsgiver, der afgiver det højeste tilbud.
 Også hvor fjernbusruterne udbydes af  

 Færdselsstyrelsen, skal tilbudsgiverne kunne forpligtes til at betale  

 til et fælles trafikinformationssystem, der enten styres af  

 Færdselsstyrelsen, eller, hvis der allerede er udbudt og realiseret  

 fjernbusruter af et trafikfællesskab, før  

 Færdselsstyrelsen overtager pligten til at foretage udbud, til det  

 trafikinformationssystem, der styres af fællesskabet.
 Tilbudsgiveren skal have adgang til, efter overenskomst  

 med de kompetente myndigheder, at kombinere den udbudte rute med andre former  

 for buskørsel end fjernbustrafik, eventuelt med økonomisk  

 kompensation fra de berørte myndigheder.
Der vil i forsøgsperioden kun kunne gives  

 tilladelser til almindelige fjernbusruter, der har været udbudt af  

 ovennævnte trafikfællesskab eller efter omstændighederne af  

 Færdselsstyrelsen.
Der skal herudover stadig kunne gives tilladelse til  

 fjernbuskørsel i forbindelse med befordring af passagerer for  

 jernbanevirksomheder og luftfartsselskaber, der er ramt af  

 trafikforstyrrelser, og til speciel fjernbuskørsel i forbindelse med  

 undervisning, behandling m.v. efter ansøgning og uden  

 forudgående udbud.
 Forsøget vil således indebære, at  

 kompetencen til at udstede tilladelser til fjernbustrafik overflyttes fra  

 Persontrafikrådet til Færdselsstyrelsen også for så  

 vidt angår ændringer i de eksisterende tilladelser til  

 fjernbuskørsel, der er udstedt i medfør af lovens § 3, nr.  

 4.
 De eksisterende tilladelser til fjernbusruter over  

 Kattegat udløber efter deres indhold 31. maj 2002. Disse tilladelser  

 ventes dog forlænget til 31. maj 2003, således at de  

 udløber samtidigt med forsøgsperioden, såfremt  

 tilladelsesindehaverne ønsker det.
6. Passagertransport med båd i Københavns Havn Endelig indeholder lovforslaget et forslag til  

 ændring af lov om hovedstadsområdets kollektive persontrafik.  

 Formålet med dette forslag er at give HT hjemmel til at udføre  

 passagertransport med båd som led i sin kollektive trafikvirksomhed.
Baggrunden for forslaget er, at HT har planer om at  

 supplere udbuddet af kollektiv persontrafik i hovedstadsområdet med  

 passagertransport med båd - såkaldte vandbusser - i  

 Københavns Havn.
Vandbusruten vil efter de foreliggende planer  

 strække sig fra Nordre Toldbod ved Kastellet og ca. tre kilometer  

 sydpå til Christians Brygge for enden af Frederiksholms Kanal.
Det er  

 for øjeblikket HT s hensigt, at vandbussen undervejs skal lægge  

 til to steder på Holmen, i Nyhavn og ved Asiatisk Plads.
Rutens  

 længde er bestemt af, at to både skal kunne sejle i 15 minutters  

 drift på hverdage og to gange i timen lørdage og søndage.
 Det er hensigten med lovforslaget, at vandbusserne skal  

 indgå i den almindelige planlægning af den kollektive  

 persontrafik inden for hovedstadsområdet, som foretages i samarbejde  

 mellem HT, Banestyrelsen og DSB og med inddragelse af de i medfør af  

 lov om Ørestaden m.v. dannede letbaneselskaber.
 Det er endvidere hensigten, at vandbusserne skal  

 afgå efter en fast fartplan som HT s øvrige transporttilbud, og  

 at vandbustransporten skal indgå i det almindelige takst- og  

 billetteringssystem inden for hovedstadsområdet.
HT forventer ikke, at vandbusdriften i sig selv kan  

 gøres økonomisk rentabel.
HT venter således at  

 måtte give tilskud til den entreprenør, der skal udføre  

 vandbusdriften.
Det bestemmes derfor i lovforslaget, at al vandbusdrift skal  

 udbydes for at skabe parallellitet til reglerne for færgeruter, der  

 modtager offentlige tilskud, i forslaget til lov om færgefart (L 184),  

 fremsat af trafikministeren den 11. februar 1999.
 Med de foreslåede bestemmelser gives der HT et  

 hjemmelsgrundlag, som bestyrelsen selv kan bestemme, i hvilket omfang den vil  

 udnytte.
7. Administrative og økonomiske konsekvenser for stat, amter og  

 kommuner Forslaget medfører ikke kommunaløkonomiske  

 konsekvenser, der er omfattet af Det Udvidede Totalbalanceprincip.
 Forslaget har ingen administrative konsekvenser, idet dog  

 forenklingen af definitionerne af buskørsel forventes at ville  

 medføre mindre administrative lettelser hos de tilladelsesudstedende  

 myndigheder.
 Til gengæld vil der være en vis  

 meradministration forbundet med deltagelse i forsøgsordningen  

 vedrørende udbud af fjernbuskørsel.
 Forslaget vil ikke have væsentlige økonomiske  

 og administrative konsekvenser for Færdselsstyrelsen, idet styrelsen  

 allerede i vidt omfang foretager den indsamling af oplysninger og  

 forberedelse af sager, der kan føre til udstedelse eller  

 tilbagekaldelse af tilladelser til erhvervsmæssig personbefordring og  

 godkendelser.
Det forventes heller ikke, at forslaget vil have  

 nævneværdige administrative eller økonomiske konsekvenser  

 for anklagemyndigheden eller domstolene for så vidt angår de  

 afgørelser om tilbagekaldelser af tilladelser, som kan indbringes for  

 domstolene i strafferetsplejens former.
Det bemærkes i den forbindelse,  

 at der efter Færdselsstyrelsens skøn vil kunne blive tale om en  

 sagsmængde på ikke over 5 sager om året.
 Den påtænkte forsøgsvise åbning  

 af fjernbustrafikken forventes ikke at indebære direkte øgede  

 udgifter for staten, da busruterne skal drives rent kommercielt (uden  

 driftstilskud). Derimod vil forslaget sandsynligvis have indirekte  

 konsekvenser for DSB s økonomi.
Det er vanskeligt at opgøre præcist, hvor  

 stor en indtægtsnedgang for DSB en forøgelse af  

 fjernbustrafikken vil medføre.
Erfaringer fra Norge, Sverige og  

 Storbritannien tyder på, at der kan ske et fald i de konkurrerende  

 jernbanevirksomheders indtægter i forbindelse med overflytning fra tog  

 til bus.
Dette kan dog skyldes, at indførelsen af fjernbusser i disse  

 lande ikke har betydet ændringer i togenes køreplaner.
 Udenlandske erfaringer viser, at fjernbustrafik i et  

 begrænset omfang kan generere ny trafik, og kan medføre en  

 begrænset overførsel af trafik fra personbiler til fjernbusser.  

 De svenske og engelske undersøgelser af fjernbussernes kundegrundlag  

 viser, at 55-60 pct. er overflyttet fra tog, 20-25 pct. fra personbil og  

 13-25 pct. er nye rejsende.
I det debatoplæg, Trafikministeriet udarbejdede i  

 forbindelse med buslovskonferencen i juni 1998, er der foretaget en vurdering  

 af de økonomiske konsekvenser for DSB.
Det anslås, at en  

 overflytning fra tog til fjernbusser af 3 pct. af passagerne over  

 Storebælt vil medføre et tab for DSB på mellem 6 og 28  

 mio. kr. årligt.
På baggrund af de udenlandske erfaringer,  

 må det imidlertid antages, at tabet vil ligge i den lavere ende af det  

 ovennævnte interval.
På længere sigt skønnes det  

 umiddelbart, at indtægtstabene for DSB vil kunne modereres af  

 effektiviseringer som følge af øget konkurrence.
8. Administrative og økonomiske konsekvenser for  

 erhvervslivet Forslaget har den direkte erhvervsøkonomiske  

 konsekvens, at en række virksomheder, der konsekvent udfører  

 buskørsel i strid med lovgivningen, herunder særligt  

 færdselslovgivningen og reglerne om køre- og hviletid, i langt  

 videre omfang end hidtil vil kunne miste deres tilladelse til  

 erhvervsmæssig personbefordring.
Forslaget har endvidere den indirekte  

 erhvervsøkonomiske konsekvens, at standarden inden for  

 buskørselserhvervet på sigt vil blive højnet.
En forsøgsordning vedrørende en åbning  

 af fjernbustrafik må forventes at medføre en økonomisk  

 gevinst for busselskaberne.
Forslaget har i øvrigt ingen  

 administrative konsekvenser for erhvervslivet.
9. Administrative konsekvenser for borgerne Forslaget har ingen administrative konsekvenser for  

 borgerne.
10. Forslagets miljømæssige konsekvenser Med udgangspunkt i erfaringerne fra Sverige og  

 Storbritannien vedrørende overflytning af passagertrafik fra tog og  

 privatbil til fjernbusser, må det antages, at forsøgsordningen  

 vedrørende en begrænset åbning af fjernbustrafikken ikke  

 vil have nævneværdige miljømæssige konsekvenser.  

 Dette skyldes, at overflytningen fra personbiler skønsmæssigt  

 vurderes at opveje den miljømæssige effekt af de ekstra busser.  

 Transportrådet angiver, at en bus skal overflødiggøre 4  

 personbiler for at være energineutral.
I Sverige skønnes  

 indførelsen af 15 fjernbusruter at have medført en svag  

 stigning i energiforbruget.
Partikel- og NOx-udslippet er steget  

 lidt, mens CO- og HC-udslippet er blevet reduceret.
11. Forholdet til EU-retten International personbefordring med bus inden for EU er  

 omfattet af bestemmelserne i Rådets forordning (EØF) nr. 684 af  

 16. marts 1992 om fælles regler for international personbefordring med  

 bus som ændret ved Rådets forordning (EF) nr. 11/98 af 11.  

 december 1997, der trådte i kraft i januar 1998, men først vil  

 finde anvendelse fra den 11. december 1998.
Forslaget er endelig udformet på en sådan  

 måde, at Rådets direktiv 98/76/EF af 1. oktober 1998 om  

 ændring af direktiv 96/26/EF om adgang til erhvervet godstransport og  

 personbefordring ad landevej m.v. (adgangsdirektivet), der er optaget som  

 bilag 3 til lovforslaget, gennemføres i dansk ret.
Der henvises til  

 lovforslagets § 1, nr. 15.
Udenlandske busvirksomheders adgang til at udføre  

 cabotagekørsel, herunder rutecabotagekørsel er omfattet af  

 Rådets forordning (EF) nr. 12/98 af 11. december 1997 om betingelserne  

 for transportvirksomhedernes adgang til at udføre personbefordring ad  

 vej i en medlemsstat, hvor de ikke er hjemmehørende, EF-tidende 1998  

 nr.
L 4, side 10-14. Forordningen finder anvendelse fra den 11. juni 1999.  

 Det følger af forordningen, at rutecabotagekørsel kun kan  

 udføres i forbindelse med international rutekørsel.  

 Kørsel i byer og forstæder er ikke omfattet af  

 anvendelsesområdet.
Det følger desuden af forordningen, at  

 udenlandske transportvirksomheders cabotagekørsel i forbindelse med  

 rutekørsel er underkastet værtslandets love og administrative  

 bestemmelser med hensyn til tilladelser, udbudsprocedurer, de  

 pågældende trafikforbindelser samt regelmæssighed,  

 kontinuitet, hyppighed og ruter.
Udenlandske transportvirksomheder vil  

 således ligesom danske transportvirksomheder blive undergivet de  

 regler, der vil blive fastsat i en forsøgsordning med fjernbustrafik,  

 om udbud og kontrakter i forbindelse med fjernbuskørsel.
12. Høring Lovforslaget er sendt til høring hos de myndigheder  

 og organisationer, der fremgår af bilag 2 til lovforslaget.
Når  

 høringssvarene er modtaget, vil trafikministeren oversende disse til  

 Folketingets Trafikudvalg ledsaget af de kommentarer, udtalelserne  

 måtte give anledning til.
13. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Nej Det skønnes med betydelig usikkerhed, at staten  

 på kort sigt kan pådrage sig merudgifter til indkøb af  

 offentlig service togtrafik på 6-28 mio. kr. årligt.
Eventuelle  

 merudgifter vil efter forhandling mellem Trafikministeriet og DSB modsvares  

 af effektiviseringsgevinster eller en reduktion i aktivitetsniveauet.  

 Forsøgsordningen forventes at give amtskommuner og kommuner en  

 gevinst, der skal anvendes til bus- og togterminalprojekter.
 Det antages ikke, at forslaget vil have nævneværdige  

 økonomiske konsekvenser for anklagemyndigheden og for domstolene som  

 følge af de afgørelser om tilbagekaldelser af tilladelser, som  

 kan indbringes for domstolene i strafferetsplejens former.
Administrative konsekvenser for stat, amter og  

 kommuner Forenklingen af definitionerne af buskørsel forventes  

 at ville medføre mindre administrative lettelser hos de  

 tilladelsesudstedende myndigheder.
 En overførelse af kompetencen til at udstede tilladelser til  

 fjernbuskørsel fra Persontrafikrådet til Færdselsstyrelsen  

 forventes ikke at have administrative konsekvenser, da  

 Færdselsstyrelsen allerede i forvejen i vidt omfang udsteder  

 tilladelserne som sekretariat for Persontrafikrådet.
Det antages, at forslaget ikke vil have  

 nævneværdige administrative konsekvenser for anklagemyndigheden  

 for så vidt angår de afgørelser om tilbagekaldelser af  

 tilladelser, som kan indbringes for domstolene i strafferetsplejens  

 former Økonomiske konsekvenser for erhvervslivet Standarden inden for buskørselserhvervet må  

 på sigt forventes at blive højnet.
 Virksomheder, der konsekvent udfører buskørsel  

 i strid med lovgivningen vil i langt videre omfang end hidtil kunne miste  

 deres tilladelse til erhvervsmæssig personbefordring.
Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej, men nogen får et bredere kollektivt trafiktilbud  

 over længere afstande.
Nej Forholdet til EU-retten Følgende EU-retsakter har betydning for  

 lovforslaget:
 1.	Rådets direktiv 98/76/EF af 1. oktober 1998 om  

 ændring af direktiv 96/26/EF om adgang til erhvervet godstransport og  

 personbefordring ad landevej m.v. (adgangsdirektivet), EF-tidende 1998 L 277,  

 side 17.
2.	Rådets forordning (EF) nr. 12/98 af 11. december 1997 om  

 betingelserne for transportvirksomhedernes adgang til at udføre  

 personbefordring ad vej i en medlemsstat, hvor de ikke er  

 hjemmehørende, EF-tidende 1998 nr.
L 4, side 10-14.
 3	Rådets forordning (EF) nr. 11/98 af 11. december 1997 om  

 ændring af Rådets forordning (EØF) nr. 684 af 16. marts  

 1992 om fælles regler for international personbefordring med  

 bus.
 Der henvises i øvrigt til bemærkningerne til  

 lovforslagets § 1, nr. 15.
Bemærkninger til lovforslagets  

 enkelte bestemmelser Til § 1 Til nr. 1 Ad § 1 Bestemmelsen i § 1, stk. 1, 1. pkt., svarer  

 indholdsmæssigt til § 1, stk. 1, i den gældende lov, og  

 indeholder således kravet om, at erhvervsmæssig personbefordring  

 kræver en forud meddelt tilladelse.
 Den foreslåede bestemmelse er en konsekvens af den  

 strukturmæssige ændring, der følger af lovforslagets  

 fastlæggelse af Persontrafikrådets og Færdselsstyrelsens  

 kompetence til at træffe afgørelser om udstedelse af tilladelse  

 til erhvervsmæssig personbefordring m.v., jf. lovforslagets § 1,  

 nr. 3, samt bemærkningerne hertil.
 Bestemmelserne i stk. 1, 2. og 3. pkt., er nye og  

 vedrører spørgsmålet om udlån af chauffører  

 i forbindelse med erhvervsmæssig personbefordring.
 Efter de gældende standardvilkår for  

 tilladelser til erhvervsmæssig personbefordring skal kørslen  

 udføres af indehaveren selv eller en af de hos den  

 pågældende ansatte chauffører.
Indehaveren af en tilladelse til erhvervsmæssig  

 personbefordring kan dog efter gældende praksis også benytte  

 chauffører, som er ansat hos andre i henhold til buslovgivningen  

 godkendte busvirksomheder.
Benytter en vognmand chauffører ansat hos  

 andre vognmænd, skal den pågældende sikre sig, at  

 chaufføren modtager overenskomstmæssig løn, og at  

 chaufførens arbejdsgiver i øvrigt følger bestemmelserne  

 om arbejdsvilkår for chauffører i overensstemmelse med  

 overenskomsterne på det pågældende område.
Det  

 bemærkes herved, at der mellem de godkendte vognmænd ved  

 disponering af chauffører ikke må ydes betaling herfor ud over,  

 hvad der medgår til dækning af de særlige omkostninger  

 hertil (løn, rejseudgifter m.v.). Der må altså ikke  

 beregnes og opkræves en fortjeneste af den vognmand, der stiller sin  

 chauffør til rådighed for en anden.
 Tilladelsesindehaveren skal ved anvendelse af andre  

 vognmænds chauffører tillige sikre sig, at der disponeres over  

 chaufføren på en sådan måde, at kørslen kan  

 planlægges under iagttagelse af bestemmelserne om køre- og  

 hviletid.
Denne begrænsede adgang til at benytte  

 chauffører, der ikke er ansat hos indehaveren selv, har til  

 formål at opnå, at godkendte busvognmænd indbyrdes kan  

 bistå hinanden i akutte situationer og lignende, hvor der kan  

 være behov for benyttelse af en sådan fleksibel arbejdskraft.
Ved  

 at begrænse adgangen til alene at kunne benytte chauffører ansat  

 hos andre tilladelsesindehavere er det samtidig sikret, at chaufførens  

 almindelige rettigheder i henhold til lovgivningen og overenskomster er  

 bevaret, og tilsvarende gælder kontrolmulighederne vedrørende  

 navnlig køre- og hviletid.
 Der har imidlertid under de nuværende regler  

 på godskørselslovens område i praksis været en  

 række situationer, hvor virksomheder efter Færdselsstyrelsens  

 opfattelse - under dække af en vognmandstilladelse - reelt driver  

 vikarvirksomhed, og dermed udlejer chauffører i forhold til godkendte  

 vognmænd ud over den adgang af begrænset karakter, der  

 fremgår af det gældende standardvilkår om udlån af  

 chauffører mellem godkendte vognmænd.
 Det bemærkes, at Færdselsstyrelsen ikke har  

 kendskab til, at der på busområdet skulle være  

 foregået tilsvarende udstedelse af tilladelse til en virksomhed, der  

 reelt driver vikarbureau.
De omtalte sager på godskørselslovens  

 område har været anmeldt til politiet med henblik på  

 strafferetlig forfølgning.
Politiet og anklagemyndigheden har  

 imidlertid givet udtryk for, at det med den nuværende udformning af  

 standardvilkåret ikke vil være muligt over for domstolene  

 på tilstrækkelig måde at føre bevis for  

 overtrædelse af vilkåret og for medvirken til overtrædelse  

 heraf.
Den foreslåede ændring af bestemmelsen har  

 derfor på linie med det tilsvarende forslag på  

 godskørselslovens område til formål at præcisere det  

 gældende vilkår for anvendelse af chauffører mellem  

 godkendte vognmænd således, at det sikres, at bestemmelserne kan  

 håndhæves effektivt hos myndighederne, herunder i politi- og  

 anklagesystemet.
Præciseringen foreslås gennemført  

 på den måde, at det udtrykkeligt i loven bestemmes, at der, hvis  

 en tilladelsesindehaver fra sin virksomhed udlåner chauffører  

 til en anden tilladelsesindehaver, ikke må tages betaling ud over de  

 direkte forbundne omkostninger.
Hermed menes, at ud over, hvad der  

 medgår til dækning af de særlige direkte omkostninger i  

 relation til den udlånte chauffør (løn, rejseudgifter  

 m.v.), må der ikke ydes en særlig ekstra betaling i tillæg  

 til de nævnte omkostninger.
Overtrædelse heraf vil være  

 omfattet af straffebestemmelserne i § 22, stk. 1, nr. 1, jf.  

 lovforslagets § 1, nr. 31.
 Det bemærkes, at der i forbindelse med udarbejdelse  

 af lovforslag L 108 om ændring af færdselsloven og  

 godskørselsloven m.v. er etableret et udvalgsarbejde i  

 Trafikministeriet med vognmandserhvervets organisationer med det formål  

 at få afklaret, om og i givet fald hvorledes der vil kunne gives adgang  

 til en videregående anvendelse af vikarchauffører under fuld  

 iagttagelse af de ovennævnte hensyn til færdselssikkerheden samt  

 de overenskomstmæssige og arbejdsgivermæssige ansvarsforhold  

 m.v.
 En eventuel ændring på dette punkt vil i givet  

 fald kun kunne ske gennem en lovændring.
 Den foreslåede bestemmelse i stk. 2 svarer  

 indholdsmæssigt til den gældende lovs § 1, stk. 2 og  

 3.
 Bestemmelsen i stk. 3, nr. 1, svarer til det  

 eksisterende tilladelseskrav i lov nr. 254 af 22. maj 1974 om international  

 buskørsel.
 Denne lov inkorporeres i busloven, jf. også  

 lovforslagets § 1, nr. 15 og 28, og der tilsigtes ingen ændring af  

 retstilstanden i forbindelse med udstedelse af internationale  

 tilladelser.
Buskørselsvirksomheder skal fra juni 1999  

 være i besiddelse af en EF-tilladelse for at udføre  

 international buskørsel, jf.
Rådets forordning (EF) nr. 11/98 af  

 11. december 1997 om ændring af forordning (EØF) nr. 684/92 om  

 fælles regler for international personbefordring med bus.  

 EF-tilladelsen skal erstatte det dokument, som de kompetente myndigheder i  

 hjemstedsmedlemsstaten har udstedt som dokumentation for, at en  

 buskørselsvirksomhed opfylder kravene for at udføre  

 international buskørsel.
Dette dokument har i Danmark hidtil  

 været indeholdt i tilladelsen til erhvervsmæssig  

 personbefordring.
 Andre internationale tilladelser kan i henhold til  

 internationale aftaler mellem Danmark og andre stater, som Trafikministeriet  

 indgår, udstedes til virksomheder, der udfører  

 buskørsel.
 Det bemærkes, at lovforslaget ikke indebærer  

 ændringer i forhold til udenlandske vognmænds adgang til at  

 udføre buskørsel her i landet.
Stk. 3, nr. 2, der som anført omfatter  

 erhvervsmæssig personbefordring, indebærer, at  

 cabotagekørsel, det vil sige personbefordring, der udføres i  

 Danmark af virksomheder etableret i udlandet, kræver særlig  

 tilladelse.
Denne kørsel kan udføres uden tilladelse,  

 såfremt dette følger af international aftale, herunder  

 EU-regler, eller regler fastsat af trafikministeren.
Der er således  

 ikke tale om nogen ændring af retstilstanden i forhold til  

 gældende lov.
 Med bestemmelsen i stk. 4, der er ny, tages der  

 initiativ til, at afgrænsningen mellem erhvervsmæssig og  

 ikke-erhvervsmæssig personbefordring fastlægges direkte i  

 loven.
Som nævnt i de almindelige bemærkninger,  

 afsnit 4, regulerer buslovens bestemmelser i første række den  

 erhvervsmæssige personbefordring og dermed den personbefordring, som er  

 baseret på et krav om tilladelse, jf. herved både den  

 gældende og den foreslåede bestemmelse i stk. 1. Den  

 ikke-erhvervsmæssige personbefordring kan derimod udføres  

 tilladelsesfrit.
Den nærmere afgrænsning mellem den  

 erhvervsmæssige og den ikke-erhvervsmæssige personbefordring er  

 derfor afgørende for lovens anvendelsesområde.
 Den gældende afgrænsning er i henhold til  

 bemyndigelsen i den gældende lov fastlagt i Trafikministeriets  

 bekendtgørelse nr. 33 af 15. januar 1997 om buskørsel  

 (busbekendtgørelsen). Det findes imidlertid rigtigst, at  

 afgrænsningen mellem den erhvervsmæssige og den  

 ikke-erhvervsmæssige personbefordring - og dermed lovens  

 anvendelsesområde - fremgår direkte af lovens tekst.
 Efter den nuværende busbekendtgørelses  

 § 1, stk. 4, anses kørsel for ikke-erhvervsmæssig  

personbefordring, hvis følgende betingelser er opfyldt:
 1)	Kørslen udføres vederlagsfrit, bortset fra  

 dækning af variable udgifter, som f.eks. udgifter til benzin eller  

 olie.
2)	Kørslen udføres af den registrerede ejer eller bruger  

 af motorkøretøjet eller en ansat hos denne.
Hvis  

 personbefordringen alene finder sted inden for landets grænser, kan  

 kørslen dog udføres af andre end den registrerede ejer eller  

 bruger.
 3)	Kørslen er led i anden virksomhed, idet befordringen af  

 passagerer skal udgøre en underordnet rolle i forhold til det, den  

 pågældende person, virksomhed eller sammenslutning  

 beskæftiger sig med.
 4)	Der befordres udelukkende personer med nærmere tilknytning til  

 den pågældende person, virksomhed eller sammenslutning, der  

 udfører eller lader kørslen udføre.
Den nu foreslåede afgrænsning i stk. 4,  

 nr. 1, betyder, at kravet om en nærmere tilknytning til den  

 pågældende person, virksomhed eller sammenslutning, der  

 udfører eller lader kørslen udføre, opretholdes,  

 såfremt kørsel skal kunne udføres uden tilladelse.  

 Befordring af nære pårørende vil som hidtil ikke  

 kræve tilladelse.
Ved »privat kørsel« foreligger den  

 nærmere tilknytning således med hensyn til befordring af den  

 nærmeste familie, men ikke ved befordring af f.eks. naboer, venner og  

 bekendte.
Endvidere vil kommunale institutioner fortsat alene kunne  

 udføre ikke-erhvervsmæssig buskørsel for den personkreds,  

 der er tilknyttet institutionen som patienter, elever eller lignende.
Der vil  

 fortsat kunne befordres hjemmeboende ældre, der er visiteret til  

 aktiviteter, som har til formål at vedligeholde den  

 pågældendes fysiske og psykiske færdigheder.
En virksomhed kan som hidtil befordre virksomhedens  

 ansatte, men ikke virksomhedens kunder.
Endvidere kan en forening befordre  

 foreningens aktive medlemmer, herunder kan en sportsforening befordre  

 foreningens sportsudøvere, træneren og andre hjælpere til  

 et sportsarrangement, men ikke pårørende til de aktive,  

 tilhængere eller lignende.
 Som hidtil vil det være muligt at udføre  

 ikke-erhvervsmæssig kørsel i en bus lejet uden fører,  

 såfremt kørslen finder sted inden for landets grænser.
Der vil naturligvis, som det er tilfældet i dag,  

 kunne opstå situationer vedrørende forståelsen af begrebet  

 »nærmere tilknytning«, der ikke umiddelbart er omfattet af de her  

 nævnte eksempler.
Som hidtil vil sådanne forhold skulle afklares  

 ved en konkret fortolkning.
Efter stk. 4, nr. 2, vil det kræve tilladelse  

 at udføre buskørsel mod vederlag.
Der tilsigtes ingen  

 ændring i den gældende retstilstand, hvorefter der ved den  

 ikke-erhvervsmæssige kørsel kan godtgøres udgifter  

 forbundet med kørslen som f.eks. udgifter til benzin og olie, uden at  

 dette anses som betaling i lovens forstand.
Med den foreslåede bestemmelse i stk. 4, nr. 3,  

 vil det endvidere kræve tilladelse, hvis buskørslen udgør  

 en virksomheds, forenings eller institutions m.fl. primære  

 formål.
Der tilsigtes med bestemmelsen ingen ændring af den  

 gældende retstilstand.
Derimod indeholder den foreslåede bestemmelse i  

 stk. 4 ikke noget krav om førerens nærmere tilknytning,  

 hvilket skal ses i modsætning til de nugældende regler i  

 busbekendtgørelsens § 2, som indeholder et ubetinget krav om, at  

 en fører, der udfører ikke-erhvervsmæssig  

 personbefordring for en kommunal institution, har dagligt arbejdssted  

 på institutionen.
Dette gælder, uanset om køretøjet  

 er institutionens eget, eller det er lejet eller lånt.
Ved en forenings  

 eller lignende sammenslutnings ikke-erhvervsmæssige personbefordring  

 med egen bus er det efter de gældende regler et krav, at føreren  

 er ansat af foreningen, mens det ved sådan kørsel i et lejet  

 eller lånt køretøj alene er et krav, at bussen  

 føres af en person med nærmere tilknytning til foreningen, jf.  

 bekendtgørelsens § 5, stk. 1, 2. pkt.
 Disse krav om førernes ansættelse hos eller  

 nærmere tilknytning til den, som lader kørslen udføre,  

 bidrager imidlertid ikke i sig selv til at sikre de  

 færdselssikkerhedsmæssige hensyn, der udover de trafikpolitiske  

 hensyn også skal varetages på busområdet.
 De relevante færdselssikkerhedsmæssige hensyn  

 varetages bedst gennem direkte regulering af kravene til førerne samt  

 forholdene vedrørende selve kørslen.
 De færdselssikkerhedsmæssige hensyn  

 vedrørende førere af busser varetages endvidere gennem kravene  

 i den grundlæggende køreuddannelse til kategori D (stor  

 personbil).
 Det bemærkes, at færdselslovgivningens krav  

 til førerne gælder for alle førere, uanset om der  

 udføres erhvervsmæssig personbefordring eller  

 ikke-erhvervsmæssig personbefordring.
 Den væsentligste forskel i de krav, der i dag  

 stilles til førere af busser, findes i reglerne om køre- og  

 hviletid om bl.a. efteruddannelse af førere (blå og hvide  

 kvalifikationsbeviser), som i dag ikke omfatter busser, der benyttes til  

 ikke-erhvervsmæssig personbefordring, såfremt  

 køretøjet er indrettet til befordring af højst 17  

 personer, føreren medregnet.
For at varetage hensynet til færdselssikkerheden  

 bedst muligt, er det hensigten at foretage ændringer i  

 bekendtgørelse nr. 930 af 21. december 1987 om uddannelse efter  

 arbejdsmiljøloven af visse førere af køretøjer i  

 vejtransport med henblik på at sikre gennemførelsen af motiverne  

 bag lovændringen i 1996 (lov nr. 500 af 16. december 1996 om  

 ændring af lov om buskørsel, jf.
Folketingstidende 1995/96,  

 Tillæg A, side 3070), for så vidt angår  

 spørgsmålet om efteruddannelse af førere af  

 køretøjer indrettet til befordring af færre end 17  

 personer.
Det fremgår af bemærkningerne til  

 lovændringen i 1996, at uddannelseskravet skulle omfatte alle  

 førere af disse køretøjer.
Det er ikke hensigten nu, at  

 den rene private kørsel skal omfattes af dette krav.
Kravet bliver  

 således udvidet til at omfatte førere af  

 køretøjer, som anvendes af kommunale institutioner, foreninger,  

 klubber og lignende sammenslutninger samt de førere, der  

 udfører kørsel for sådanne sammenslutninger.
Endvidere  

 vil der blive stillet krav om, at alle førere, der kører over  

 landets grænse, skal have kendskab til de internationale  

 færdselsregler.
De gældende uddannelseskrav til førere af  

 busser fremgår af bekendtgørelse nr. 930 af 21. december 1987 om  

 uddannelse efter arbejdsmiljøloven af visse førere af  

 køretøjer i vejtransport.
Det nuværende uddannelsessystem  

 er bygget op således, at en person, som har opnået  

 kørekort til kategori D (stor personbil), skal gennemføre en  

 særlig uddannelse, der fører til udstedelse af hvidt og  

 blåt kvalifikationsbevis.
Chauffører, der udfører national  

 erhvervsmæssig personbefordring skal a a a Kravene til chauffører, der udfører  

international personbefordring (såvel erhvervsmæssig som  

 ikke-erhvervsmæssig) er de samme som ovenfor beskrevet.
Der stilles dog  

 krav om, at chaufføren skal være fyldt 23 år og have 2  

 års praktisk erfaring.
En chauffør skal gennem uddannelsen  

 vedrørende hvidt kvalifikationsbevis opnå kendskab  

 til a a a a a a En chauffør skal under uddannelsen  

 vedrørende blåt kvalifikationsbevis modtage undervisning  

 i a a a a a Varigheden af uddannelsen er ca. 37 timer, og den  

 nærmere tilrettelæggelse forestås af  

 Arbejdsmarkedsstyrelsen.
Uddannelsen gennemføres på AMU-centrene  

 eller ved de ca. 100 særligt godkendte private kørelærere,  

 hvoraf ca. 50 kan varetage undervisningen til hvide kvalifikationsbeviser og  

 ca. 50 kan varetage undervisningen til både hvide og blå  

 kvalifikationsbeviser.
Det er undervisningsstedet, der udsteder  

 kvalifikationsbeviserne på vegne af Arbejdsmarkedsstyrelsen.
Centralregisteret for Motorkøretøjer er ikke  

 i besiddelse af oplysninger om antallet af køretøjer, som vil  

 blive omfattet af ændringen.
Det kan dog anslås, at der er ca.  

 7.000 køretøjer, som er indrettet til flere end 9 personer,  

 føreren medberegnet, og som er registreret til privat  

 buskørsel.
 Det er endvidere ikke muligt præcist at angive, hvor  

 mange af køretøjerne, der er indrettet til højst 17  

 personer, og hvor mange der alene anvendes til rent privat kørsel.
 Antallet af førere, der bliver berørt af de  

 skærpede uddannelseskrav, er således vanskeligt at angive, men  

 kan formentlig forsigtigt anslås til omkring 5-10.000.
Det understreges i denne forbindelse, at de berørte  

 vil få tid til at indstille sig praktisk og økonomisk på  

 kravet om uddannelse.
Det er således hensigten at etablere en  

 særlig indkøringsperiode, som ikke vil være på under  

 2 år.
Den nærmere fastlæggelse heraf vil blive foretaget i  

 forbindelse med en kommende ændring af bekendtgørelse nr. 930 af  

 21. december 1987 om uddannelse efter arbejdsmiljøloven af visse  

 førere af køretøjer i vejtransport.
Det er hensigten, at  

 indkøringsperioden skal løbe fra bekendtgørelsens  

 ikrafttræden.
 Der vil i forbindelse med den kommende ændring af  

 den nævnte bekendtgørelse eventuelt tillige blive foretaget en  

 revision af de gældende uddannelses- og erfaringskrav.
 Afgrænsningen af den erhvervsmæssige og  

 ikke-erhvervsmæssige personbefordring foreslås på den  

 anførte baggrund ændret på dette punkt, således at  

 sondringerne vedrørende førernes tilknytningsforhold til den,  

 som lader kørslen udføre, efter lovforslagets vedtagelse vil  

 blive ophævet i bekendtgørelsen.
 Endvidere vil det i den forbindelse blive overvejet, om  

 det vil være hensigtsmæssigt at stille krav om, at føreren  

 skal følge køre- og hviletidsbestemmelserne, hvilket vil  

 betyde, at der skal installeres fartskrivere i busserne, herunder også  

 i udlejningsbusser.
 Den foreslåede bestemmelse i stk. 5 svarer i  

 det hele til den gældende lovs § 1, stk. 4, og der tilsigtes  

 ingen ændring af retstilstanden.
Ad § 1 a Bestemmelsen i § 1 a, stk. 1, svarer  

 indholdsmæssigt til den gældende lovs § 1 a, 1. pkt., idet  

 der om Persontrafikrådets kompetence til at udstede tilladelser  

 henvises til forslagets § 1, nr. 3, samt bemærkningerne  

 hertil.
 Den foreslåede bestemmelse i § 1 a,  

 stk. 2, afløser den gældende bestemmelse i § 1 a, 3.  

 pkt., og fastlægger således området for det tilladelsesfri  

 udlån af busser direkte i loven.
 I lighed med spørgsmålet om  

 afgrænsningen af den erhvervsmæssige personbefordring over for  

 den ikke-erhvervsmæssige personbefordring findes det  

 hensigtsmæssigt, at rækkevidden for det tilladelsesfri  

 udlån af busser fremgår direkte af lovens bestemmelser.
 I henhold til den gældende buslovs § 1 a, 3.  

 pkt., kan trafikministeren fastsætte regler om tilladelsesfrit  

 udlån af busser mellem ikke-erhvervsdrivende foreninger, klubber og  

 lignende.
 Bemyndigelsen er i dag udnyttet i bekendtgørelse  

 nr. 33 af 15. januar 1997 om buskørsel, hvor det følger af  

 § 5, stk. 2, at foreninger, klubber og lignende sammenslutninger  

 kan udføre ikke-erhvervsmæssig personbefordring i en bus, der  

 vederlagsfrit er stillet til rådighed af en anden forening, klub eller  

 lignende sammenslutning.
De nugældende bestemmelser om tilladelsesfrit  

 udlån omfatter således ikke plejehjem, ældrecentre og  

 lignende institutioner.
Efter den foreslåede affattelse af bestemmelsen  

 kan plejehjem, ældrecentre og lignende institutioner af hensyn til  

 kommunernes sociale indsats over for ældre herefter tilladelsesfrit  

 udlåne busser i lighed med de regler, der på nuværende  

 tidspunkt gælder for foreninger, klubber og lignende  

 sammenslutninger.
Ad § 1 b I henhold til den gældende buslov udstedes  

 tilladelser til erhvervsmæssig personbefordring, busudlejning m.v. og  

 rutekørsel for et tidsrum af indtil 8 år.
Gyldighedsperioden for tilladelser til rutekørsel  

 blev i 1978-loven (lov nr. 115 af 29. marts 1978) fastsat under hensyn til  

 den normale afskrivningsperiode for busmateriel, mens gyldighedsperioden for  

 tilladelser til turist- og bestillingskørsel - ligesom tilladelser  

 på godskørselslovens område - blev fastsat til et tidsrum  

 af indtil 5 år.
Ved ændringen af busloven i 1990, hvor der blev  

 stillet krav om tilladelse til erhvervsmæssig personbefordring til alle  

 busser, herunder rutebusser, blev det fastsat, at tilladelser til  

 erhvervsmæssig personbefordring, der giver ret til at udføre  

 turist- og bestillingskørsel, ligeledes skulle udstedes for et tidsrum  

 af indtil 8 år.
Tilladelser til almindelig rutekørsel udstedes i  

 dag normalt kun af Persontrafikrådet til fjernbuskørsel, idet  

 den øvrige almindelige rutekørsel udføres på  

 grundlag af kontrakter med trafikselskaber eller amtskommuner efter, at  

 kørslen har været i udbud.
Disse kontrakter har forskellig  

 varighed.
Tilladelser til speciel rutekørsel udstedes på grund  

 af kørslens særlige karakter typisk for en kortere  

 årrække og sjældent med en gyldighed over 5 år.
 Ved den nye § 1 b foreslås det, at tidsrummet  

 for gyldigheden af alle tilladelser reduceres til indtil 5 år i lighed  

 med de regler, der gælder på godskørselslovens  

 område.
 Det bemærkes, at EF-tilladelser til international  

 buskørsel, der fra juni 1999 skal anvendes i henhold til Rådets  

 forordning (EF) nr. 11/98 af 11. december 1997 om ændring af  

 Rådets forordning (EØF) nr. 684/92 af 16. marts 1992 om  

 fælles regler for international personbefordring med bus, udstedes for  

 en periode på 5 år.
 Det følger af lovforslagets til § 1, nr. 22,  

 at en tilladelse til rutekørsel eller international buskørsel  

 bortfalder, hvis en tilladelse til erhvervsmæssig personbefordring  

 bortfalder, tilbagekaldes eller nægtes fornyet.
Til nr. 2 Efter den nugældende buslov foreligger der  

 rutekørsel, når kørslen udføres regelmæssigt  

 i en bestemt trafikforbindelse.
Ifølge forarbejderne til bestemmelsen  

 betyder »regelmæssigt«, at kørslen skal opfylde et trafikbehov,  

 der tidsmæssigt strækker sig over mindst 1 måned og  

 udføres med en vis hyppighed - i almindelighed mindst 1 gang om  

 ugen.
 I tidens løb har der imidlertid været  

 tilfælde, hvor der er givet tilladelse til rutekørsel, som reelt  

 har været særkørsel, idet der har været tale om  

 arrangementer, hvor kørslen ikke har været åben for alle,  

 f.eks. museumsbesøg, herregårdsbesøg og lignende.  

 Endvidere har der været givet tilladelse til rutekørsel, hvor  

 den tidsmæssige udstrækning har været af kortere  

 varighed.
 Til kørselsarrangementer, der er af  

 rutekørselslignende karakter, men som ikke opfylder kravet om, at  

 kørslen skal strække sig over mindst 1 måned, kan der  

 udstedes tilladelse efter den nugældende buslovs § 11,  

 stk. 1, der omfatter andre former for buskørsel end  

 rutekørsel, turistkørsel og bestillingskørsel.
 Der har i praksis været tilfælde, hvor den  

 tilladelsesudstedende myndighed (kommuner og amtskommuner) har givet  

 tilladelse i henhold til § 11, stk. 1, til rutekørselslignende  

 arrangementer i forbindelse med arrangementer, hvor den tidsmæssige  

 udstrækning har været ganske kort.
 Der har endvidere været givet tilladelse til  

 rutekørselslignende arrangementer i forbindelse med  

 enkeltstående arrangementer, f.eks. julemånedskørsel,  

 kræmmermarkeder og musikfestivaler, hvor perioden har været nede  

 på en enkelt dag.
 Det foreslås på denne baggrund, at det i selve  

 loven præciseres, at kørslen skal have en udstrækning af  

 mindst 3 kørselsdage, og at kørslen skal udføres med en  

 vis hyppighed - hvorved forstås kørsel mindst 1 gang om  

 ugen.
 Der kan således udføres rutekørsel  

 over en periode, der alene strækker sig over tre dage, hvorved  

 ønsket om, at der kan udføres rutekørsel i forbindelse  

 med enkeltstående arrangementer som f.eks. kræmmermarkeder,  

 festivals og lignende, og som ofte strækker sig over tre dage,  

 imødekommes.
 Endvidere kan der udføres rutekørsel  

 én gang om ugen i en tre ugers periode, hvorved ønsket om, at  

 der kan udføres rutekørsel i forbindelse med  

 sæsonbetonede begivenheder som f.eks. julemånedskørsel og  

 højsæsonskørsel i sommerhusområder,  

 imødekommes.
Som ny bestemmelse foreslås det i 2. pkt., at hvis  

 der i tilknytning til rutekørslen tilbydes en ekstraydelse  

 bestående i, at der kan købes en billet, der både  

 dækker buskørslen og adgangen til et arrangement, skal det  

 være et krav, at rutekørslen er åben for alle, uanset om  

 man ønsker at benytte sig af tilbudet eller ej.
Kørslen skal  

 udføres i en bestemt trafikforbindelse, hvilket betyder, at den  

 eksisterende køreplan ikke må ændres med henblik på  

 udførelse af denne kørsel.
Tilbudet skal således  

 indgå som en del af »normalkøreplanen« for en given rute, og der  

 kan således ikke laves midlertidige køreplaner.
Hvis det er  

 nødvendigt for en hensigtsmæssig afvikling af kørslen,  

 vil der kunne indsættes dubleringsbusser, som alene må  

 udføre kørsel med den ruteføring, som den  

 pågældende rute har ifølge normalkøreplanen.
Det  

 vil således ikke være muligt at kombinere ruteføringerne  

 for flere busruter ved udførelsen af dubleringskørsel.
Der kan  

 både være tale om ordninger i forbindelse med enkeltstående  

 arrangementer, f.eks. sportsbegivenheder og koncerter, hvor der alene er tale  

 om at indsætte dubleringsbusser på allerede eksisterende ruter,  

 eller ordninger, hvor hele rutekørselsnettet for en fast pris kan  

 anvendes i forbindelse med kørsel til forskellige seværdigheder,  

 udstillinger m.v.
 Efter bestemmelsen i stk. 2, 1. pkt., foreligger der  

 almindelig rutekørsel, når kørslen er åben for  

 alle, hvilket svarer til den gældende lovs § 2, stk. 2, 1.  

 pkt.
Der tilsigtes ingen ændring i mulighederne for at  

 udføre telebuskørsel og servicebuskørsel.  

 Telebuskørsel er behovsreguleret busbetjening, som normalt anvendes i  

 tyndt befolkede områder eller til betjening af kunder i yderpunkter med  

 svagt passagergrundlag, medens servicebuskørsel er et særligt  

 befordringstilbud for ældre og gangbesværede, hovedsageligt i  

 byområder.
Begge kørselsformer er åben for alle, og  

 kørslen sker med almindelig rejsehjemmel.
I henhold til HT-loven og kollektivtrafikloven, jf.  

 lovbekendtgørelse nr. 492 af 16. juni 1995 om hovedstadsområdets  

 kollektive persontrafik og lovbekendtgørelse nr. 493 af 16. juni 1995  

 om den lokale og regionale kollektive personbefordring uden for  

 hovedstadsområdet, er HT, amtsråd og trafikselskaber forpligtet  

 til at udføre individuel handicapkørsel for svært  

 bevægelseshæmmede.
Således som kørslen er beskrevet  

 i lovene og bemærkningerne sammenholdt med de nugældende  

 definitioner af buskørsel i busloven, er det uklart, hvorvidt denne  

 kørsel er omfattet af bestemmelserne om almindelig rutekørsel.  

 Den foreslåede bestemmelse i stk. 2, nr. 1, præciserer  

 således, at der er tale om almindelig rutekørsel.
 Der vil herefter kræves tilladelse efter busloven  

 til udførelse af denne individuel handicapkørsel uanset  

 køretøjets størrelse, jf. herved forslaget til lovens  

 § 1, stk. 2, 2. pkt.
Den foreslåede bestemmelse i stk. 2, nr. 2, er  

 en konsekvens af forenklingen af buslovens definitioner.
Der er for  

 øjeblikket udstedt tilladelser i henhold til buslovens § 11,  

 stk. 1, til DSB, privatbanerne og SAS til at lade udføre  

 befordring af passagerer med busser i tilfælde af sådanne  

 trafikforstyrrelser, som er til hinder for en normal afvikling af trafikken.  

 Der kan f.eks. være tale om befordring af passagerer mellem to  

 lufthavne eller på en delstrækning med afbrudt togtrafik.
Efter  

 forslaget vil disse former for kørsel fremover anses for  

 rutekørsel.
 Bestemmelsen i stk. 3 svarer til den nugældende  

 lovs § 2, stk. 2, 2. pkt., og der tilsigtes ingen ændring af  

 retstilstanden.
Til nr. 3 Efter den nugældende buslov træffer  

 Persontrafikrådet afgørelser om meddelelse og tilbagekaldelse af  

 tilladelser m.v.
Det fremgår endvidere af lovens § 21,  

 stk. 4, at trafikministeren efter aftale med Persontrafikrådet kan  

 fastsætte regler om, at Færdselsstyrelsen bemyndiges til at  

 træffe afgørelse efter loven.
Færdselsstyrelsen kan i dag i henhold til reglerne i  

 § 32 i busbekendtgørelsen træffe afgørelse i en  

 række sager.
Det drejer sig bl.a. om meddelelse og fornyelse af  

 tilladelser til erhvervsmæssig personbefordring, meddelelse og  

 fornyelse af tilladelser til busudlejning m.v. samt om godkendelse af  

 ansvarlig leder i et selskab m.v., når det er åbenbart, at  

 ansøgeren opfylder betingelserne.
Færdselsstyrelsen kan  

 tilsvarende meddele afslag på ansøgninger om tilladelser, hvis  

 det er åbenbart, at betingelserne ikke er opfyldt.  

 Færdselsstyrelsens tilbagekaldelsesbeføjelser er begrænset  

 til de specifikke tilfælde, hvor tilladelsen udnyttes af en anden end  

 indehaveren.
 Det findes hensigtsmæssigt, at der i loven foretages  

 en fastlæggelse af kompetencefordelingen mellem Persontrafikrådet  

 og Færdselsstyrelsen, hvorfor der foreslås indført en ny  

 § 2 a om kompetence- og klageadgang m.v.
 Det foreslås på den baggrund i stk. 1, at  

 Persontrafikrådet træffer afgørelse hvis sagen er af  

 principiel karakter, eller hvis den er af betydelig almen interesse, i alle  

 sager om udstedelse af tilladelse til erhvervsmæssig personbefordring  

 og busudlejning m.v., om godkendelse som ansvarlig leder i et selskab m.v.,  

 om fornyelse af en tilladelse samt om tilbagekaldelse af en tilladelse eller  

 en godkendelse.
Det understreges, at både Persontrafikrådet og  

 Færdselsstyrelsen efter ændringen af den gældende lov som  

 hidtil vil kunne tage initiativ til drøftelse af generelle  

 problemstillinger, der eventuelt måtte opstå som følge af  

 behandlingen af konkrete afgørelsessager.
På denne måde  

 vil det fortsat kunne sikres, at Færdselsstyrelsen har det bedst mulige  

 kendskab til branchens generelle vilkår.
 Det vil således efter den foreslåede  

 bestemmelse være Persontrafikrådet, som varetager den generelle  

 rammefastlæggelse for Færdselsstyrelsens  

 tilladelsesadministration, idet rådet træffer afgørelse i  

 alle principielle sager.
 En ordning af denne karakter vil således  

 indebære, at flere sager end i dag vil kunne afgøres som led i  

 Færdselsstyrelsens daglige administration af buslovens  

 område.
Det bemærkes, at der i den nuværende praksis i  

 forbindelse med afgørelse af sager af hastende karakter er anvendt en  

 skriftlig procedure.
Persontrafikrådets medlemmer afgiver i disse  

 tilfælde en skriftlig indstilling, uden at rådet formelt  

 træder sammen.
Der er intet i den foreslåede bestemmelse, som  

 hindrer, at denne praksis fortsættes i det omfang, dette skønnes  

 hensigtsmæssigt.
 Endelig bemærkes det, at det i øvrigt kunne  

 overvejes, om det vil være hensigtsmæssigt at sammenlægge  

 Persontrafikrådet med Vejtransportrådet, således at der  

 herefter vil være ét organ, der behandler principielle  

 spørgsmål og sager inden for bus- og vejtransportområdet,  

 idet sagstyperne inden for de to områder i vidt omfang er parallelle.  

 Dette skal endvidere ses i lyset af, at Færdselsstyrelsen fremover, jf.  

 lovforslagets § 1, nr. 4, vil være den kompetente myndighed, der  

 udsteder tilladelser til fjernbuskørsel.
 Efter stk. 2 træffer Færdselsstyrelsen  

 afgørelse i andre sager, herunder også i sager om  

 afgørelse om udstedelse af tilladelse til international  

 buskørsel m.v., ligesom Færdselsstyrelsen - som i dag - fungerer  

 som sekretariat for Persontrafikrådet.
Både ved Færdselsstyrelsens egen behandling af  

 ansøgninger om tilladelser og i sager, som styrelsen forbereder for  

 Persontrafikrådet, er det af betydning, at styrelsen har alle relevante  

 oplysninger i den konkrete sag.
Det er i denne proces samtidig vigtigt, at  

 Færdselsstyrelsen kan modtage oplysninger fra organisationer.
Med den foreslåede bestemmelse i stk. 2, 2.  

 pkt., præciseres det på den baggrund, at Færdselsstyrelsen  

 bl.a. skal kunne forelægge ansøgninger om tilladelse til  

 erhvervsmæssig personbefordring og busudlejning m.v. og godkendelse som  

 ansvarlig leder i et selskab m.v. for branche- og arbejdstagerorganisationer  

 inden for buskørselsområdet.
Disse organisationer sidder inde  

 med stor viden om forholdene på dette område, og deres udtalelser  

 i konkrete sager kan derfor være væsentlige bidrag til  

 Færdselsstyrelsens sagsvurdering.
 Det bemærkes, at Færdselsstyrelsens  

 brevveksling med Persontrafikrådet i forbindelse med udførelse  

 af sekretariatsfunktionen har intern karakter, jf. herved offentlighedslovens  

 § 10, nr. 3. Endvidere bemærkes det, at det følger af  

 forvaltningslovens § 31, at styrelsen kan indhente oplysninger hos andre  

 myndigheder.
 Efter bestemmelsen i stk. 3, 1. pkt., vil det  

 endvidere være Persontrafikrådet, som fastsætter  

 standardvilkårene for tildeling af tilladelser i overensstemmelse med  

 retstilstanden i dag.
Det foreslås endvidere, at Persontrafikrådet  

 som et vilkår kan fastsætte mindsteantallet af passagerer.  

 Baggrunden herfor er, at der i de af Persontrafikrådet udstedte  

 tilladelser til erhvervsmæssig personbefordring er fastsat et  

 vilkår om, at der ved bestillingskørsel skal deltage et  

 mindsteantal passagerer i kørselsarrangementet.
Vilkåret er  

 fastsat for at afgrænse bestillingskørsel over for  

 taxikørsel, idet man hindrer, at navnlig mindre busser  

 uretmæssigt konkurrerer med taxivognmænd.
Definitionen af  

 bestillingskørsel ophæves med forslagets § 1, nr. 8, men  

 der vil fortsat være et behov for at afgrænse buskørsel  

 over for taxikørsel.
 For så vidt angår 2. pkt. er det efter den  

 nugældende lov om international buskørsel trafikministeren, der  

 fastsætter vilkår for udstedelse af internationale tilladelser.  

 Efter bestemmelsen foreslås det, at det er Færdselsstyrelsen, der  

 fastsætter vilkårene.
Ifølge den internationale buslov, der ophæves  

 med dette lovforslag, meddeles tilladelse af trafikministeren, ligesom det er  

 trafikministeren, jf. ovenfor, der fastsætter de nærmere  

 vilkår for tilladelserne.
Adgangen til at træffe afgørelse  

 efter denne lov er overført til Færdselsstyrelsen, jf. herved  

 Trafikministeriets bekendtgørelse nr. 729 af 7. oktober 1998 om  

 henlæggelse af opgaver til Færdselsstyrelsen.
Bestemmelsen  

 indebærer derfor ingen realitetsændring på dette punkt.
Persontrafikrådets afgørelser kan efter den  

 gældende buslov ikke indbringes for anden administrativ myndighed.
En  

 tilsvarende bestemmelse er derfor medtaget som en del af den nye § 2 a,  

 stk. 4. Bestemmelsen omfatter tillige Færdselsstyrelsen.
Efter den gældende lov kan trafikministeren  

 bestemme, at en afgørelse, der efter aftale med  

 Persontrafikrådet er henlagt til Færdselsstyrelsen, ikke skal  

 kunne indbringes for højere administrativ myndighed.
Bemyndigelsen til  

 at afskære klageadgangen er i dag udnyttet i busbekendtgørelsen.  

 Der er derfor ikke tale om en ændring af retstilstanden for så  

 vidt angår sådanne afgørelser, når muligheden for at  

 indbringe Færdselsstyrelsens afgørelser for  

 Persontrafikrådet afskæres.
Da Færdselsstyrelsen alene træffer  

 afgørelse på baggrund af de retningslinier og inden for rammerne  

 af de standarder, der fastlægges af Persontrafikrådet, findes det  

 ubetænkeligt, at det i loven fastslås, at styrelsens  

 afgørelser ikke kan påklages med henblik på en ny  

 vurdering af sagen.
Det understreges imidlertid, at både  

 Persontrafikrådet og Færdselsstyrelsen, som hidtil, vil kunne  

 tage initiativ til drøftelse af generelle problemstillinger, der  

 eventuelt måtte opstå som følge af behandling af konkrete  

 afgørelsessager.
På denne måde vil det fortsat kunne  

 sikres, at Færdselsstyrelsen har det bedst mulige kendskab til  

 branchens generelle vilkår.
Afgørelser truffet af Færdselsstyrelsen kan i  

 henhold til den nugældende internationale buslov indbringes for  

 Trafikministeriet som 2. instansmyndighed.
Borgernes retssikkerhed findes  

 imidlertid at være tilstrækkelig sikret ved, at  

 Færdselsstyrelsens afgørelser kan indbringes for domstolene.
 Der foretages samtidig konsekvensændringer af  

 buslovens bestemmelser, som indeholder henvisninger til og omtale af  

 Persontrafikrådet.
 Det bemærkes endelig, at fastlæggelsen af  

 Persontrafikrådets og Færdselsstyrelsens kompetence i loven ikke  

 hindrer trafikministeren i at overføre de beføjelser, der i  

 loven er tillagt ministeren, til Færdselsstyrelsen eller en anden  

 styrelse eller institution under Trafikministeriet.
Til nr. 4 Forslaget til § 3, stk. 1, nr. 4,  

 indebærer, at tilladelser til fjernbustrafik, der hidtil er blevet  

 udstedt af Persontrafikrådet, fremover udstedes af  

 Færdselsstyrelsen efter regler, der fastsættes af  

 trafikministeren.
Der tænkes i den periode, hvor der pågår  

 forsøg med fjernbuskørsel, som udgangspunkt alene udstedt  

 tilladelse til kørsel, der indgår i forsøgsordningen.
Der  

 henvises til afsnit 5 b i lovforslagets almindelige bemærkninger.
Til nr. 5 Den foreslåede nye § 3, stk. 2, svarer til  

 den gældende retstilstand efter § 14 i den nugældende  

 buslov, hvorefter de tilladelsesudstedende myndigheder træffer  

 afgørelse om tilbagekaldelse af en rutetilladelse, når  

 tilladelsesindehaveren har overtrådt vilkårene m.v. for  

 tilladelsen.
Der henvises til forslagets § 1, nr. 15, om den  

 foreslåede ændring af lovens § 14.
Stk. 3 svarer til § 19, stk. 2, i den  

 gældende buslov.
Der tilsigtes ingen ændring af  

 retstilstanden.
Til nr. 6 Ophævelsen af den nugældende lovs § 5,  

 stk. 1, er en konsekvens af indførelse af en ny § 1 b, jf.  

 lovforslagets § 1, nr. 1, og bemærkningerne hertil.
Til nr. 7 Den foreslåede ændrede udformning af § 7,  

 1. pkt., indebærer, at Persontrafikrådet ikke skal tage stilling  

 til forslag om ændring af vilkår i tilladelser til fjernbustrafik  

 fastsat af Færdselsstyrelsen.
Til nr. 8 Den nugældende buslov definerer de forskellige  

 former for buskørsel: rutekørsel, herunder speciel  

 rutekørsel, turistkørsel, bestillingskørsel og andre  

 former for buskørsel end rutekørsel, turistkørsel og  

 bestillingskørsel (»§ 11-kørsel«). Til udførelse af  

 rutekørsel og andre former for buskørsel end rutekørsel,  

 turistkørsel og bestillingskørsel kræves særlig  

 tilladelse, medens turistkørsel og bestillingskørsel kan  

 udføres på grundlag af en tilladelse til erhvervsmæssig  

 personbefordring.
 I lighed med Rådets forordning nr. 11/98/EF om  

 ændring af forordning nr. 684/92/EØF om fælles regler for  

 international personbefordring med bus, hvori der indgår en forenkling  

 af definitionerne af buskørsel i form af et tostrenget system,  

 således at der alene sker en afgrænsning af rutekørsel i  

 forhold til anden buskørsel, foreslås et tilsvarende tostrenget  

 system indført for den indenlandske buskørsel.
Bestemmelsen om ophævelse af kapitel 3 om  

 turistkørsel, bestillingskørsel og »§ 11-kørsel,«  

 der i øvrigt ikke kendes i udlandet, vil ikke medføre en  

 realitetsændring i adgangen til at udføre andre former for  

 buskørsel end rutekørsel, men vil både for erhvervet og  

 de tilladelsesudstedende myndigheder betyde en forenkling.
Definitionen af  

 rutekørsel ændres samtidig hermed, jf. bemærkningerne til  

 lovforslagets § 1, nr. 2.
 Til udførelse af rutekørsel, herunder  

 speciel rutekørsel, som defineret i lovens § 2, kræves  

 særlig tilladelse, medens andre former for buskørsel, hvorved  

 forstås kørsel, der ikke svarer til definitionen af  

 rutekørsel, efter forslaget kan udføres på grundlag af en  

 tilladelse til erhvervsmæssig personbefordring.
Til nr. 9 og 11 I forbindelse med forslaget til en integrationslov, der  

 bl.a. målrettet sigter mod udlændinges ansættelse på  

 arbejdsmarkedet, anmodede indenrigsministeren i januar 1998 samtlige ministre  

 om at være opmærksomme på de krav om indfødsret, der  

 måtte være inden for ministeriets område.
I den forbindelse  

 anmodede indenrigsministeren om, at det blev overvejet, hvorvidt et krav om  

 indfødsret fortsat kunne anses som velbegrundet, således at der  

 ikke unødigt blev lagt hindringer i vejen for udlændinges adgang  

 til arbejdsmarkedet.
 Formålet med denne del af lovforslaget er på  

 den anførte baggrund at ophæve buslovens krav om  

 indfødsret for indehavere af tilladelser til erhvervsmæssig  

 personbefordring og busudlejning m.v. samt for ansvarlige ledere af selskaber  

 m.v.
 Ansøgere, der ikke har dansk indfødsret, vil  

 herefter kunne meddeles sådanne tilladelser eller godkendelse som  

 ansvarlig leder i et selskab, hvis de opfylder lovens almindelige krav.
De tilladelsesudstedende myndigheder skal herefter ikke  

 kontrollere, om indfødsretskravet er opfyldt.
Derimod skal  

 myndighederne fortsat kontrollere, om de øvrige krav i § 12,  

 stk. 1, er opfyldt, herunder kontrollere ansøgerens vandel og  

 faglige kvalifikationer.
Det bemærkes, at de tilladelsesudstedende  

 myndigheder ved vurderingen af ansøgere indhenter ansøgerens  

 straffeattest til brug for bedømmelse af den pågældendes  

 vandel.
Er der tale om et selskab, indhenter de tilladelsesudstedende  

 myndigheder straffeattest for den person, der er ansvarlig leder af  

 virksomheden.
For så vidt angår vurderingen af de faglige  

 kvalifikationer kræves det, at ansøgeren har gennemført  

 et af Trafikministeriet godkendt kursus.
Herudover kræves det, at den  

 pågældende har været beskæftiget inden for erhvervet  

 i mindst 3 år, jf. reglerne i busbekendtgørelsen.
Manglende eller utilstrækkeligt bekræftede  

 oplysninger om vandel og faglige kvalifikationer kan medføre, at en  

 ansøgning må afslås på grund af utilstrækkelig  

 dokumentation.
Dette gør sig gældende for alle ansøgere.  

 Det bemærkes, at det kan være nødvendigt, at en  

 ansøger, der i en årrække ikke har opholdt sig her i  

 landet, selv må skaffe dokumenterede oplysninger fra opholdslandet.
Til nr. 10 Den foreslåede bestemmelse svarer  

 indholdsmæssigt til den nugældende lovbestemmelse om  

 nægtelse af udstedelse af tilladelse begrundet i ansøgerens  

 gæld til det offentlige.
Der tilsigtes ingen ændring af  

 retstilstanden.
Til nr. 12 og 13 Ændringen er i første række en  

 konsekvens af lovforslagets § 1, nr. 9 og 11, om ophævelse af  

 kravet om indfødsret.
 Endvidere er den foreslåede henvisning til buslovens  

 § 12, stk. 2, jf. forslagets § 1, nr. 13, alene en  

 præcisering af gældende ret.
Til nr. 14 Det fremgår af bemærkningerne til den  

 gældende buslov, at der kan nægtes tilladelse til et selskab,  

 hvor personkredsen bag dette helt eller delvist ikke selv vil kunne få  

 udstedt tilladelse til erhvervsmæssig personbefordring eller  

 busudlejning m.v. f.eks. på grund af, at de pågældende  

 tidligere har drevet transportvirksomhed på en ikke forsvarlig  

 måde eller i uoverensstemmelse med god skik inden for branchen.
Der  

 henvises til Folketingstidende 1995-96, tillæg A, side 3068.
 Med henblik på en præcisering af, at der kan  

 nægtes tilladelse til et selskab, hvis bestyrelses- og  

 direktionsmedlemmer samt andre med væsentlige interesser, f.eks.  

 aktionærer eller anpartshavere, i selskaber m.v. ikke selv vil kunne  

 få udstedt tilladelse til erhvervsmæssig personbefordring eller  

 busudlejning m.v., foreslås det, at der i selve loven medtages en  

 bestemmelse herom.
Bestemmelsens formål er samtidig at sikre, at der  

 for så vidt angår bestyrelses- og direktionsmedlemmer samt andre  

 med væsentlige interesser i selskaber m.v., foretages en konkret  

 vurdering af den pågældendes indflydelse i selskabet.  

 Konstateringen af, at en sådan person ikke opfylder de forudsatte  

 betingelser, bør således kun få afsmittende virkning  

 på spørgsmålet om, hvorvidt selskabet som sådant kan  

 få udstedt en tilladelse, hvis en nærmere konkret vurdering af  

 samtlige forhold i sagen giver grund til at befrygte, at selskabet vil  

 tilsidesætte de gældende regler.
Der skal således i  

 forbindelse med nægtelse af udstedelse af en tilladelse til et selskab  

 m.v. efter både § 13, stk. 5, nr. 1 og 2, foreligge  

 omstændigheder, der giver grundlag for at antage, at selskabet som  

 sådant ikke vil kunne udøve bus- eller busudlejningsvirksomhed  

 på forsvarlig måde og i overensstemmelse med god skik inden for  

 branchen.
 Det bemærkes, at adgangen i de nugældende  

 §§ 12 og 13 til at nægte udstedelse af tilladelse til en  

 ansøger begrundet i ansøgerens egne forhold er mere  

 vidtgående end efter den foreslåede bestemmelse om nægtelse  

 af udstedelse af en tilladelse begrundet i personkredsens forhold.
 For disse personers vedkommende kan der efter  

 bestemmelsens nr. 1 kun nægtes udstedelse af tilladelse, hvis et medlem  

 af selskabets bestyrelse eller direktion samt andre med væsentlige  

 interesser i selskabet inden for de sidste 5 år er blevet nægtet  

 udstedelse af eller har fået tilbagekaldt en tilladelse eller en  

 godkendelse som ansvarlig leder af et selskab som følge af  

 overtrædelser af bestemmelser i buslovgivningen,  

 godskørselslovgivningen eller taxilovgivningen.
 Bestemmelsen i nr. 2 vedrører tilfælde, hvor  

 der foreligger oplysninger om, at et bestyrelses- eller direktionsmedlem samt  

 andre med væsentlige interesser i et selskab har overtrådt de  

 lovgivningsområder, der er nævnt i § 14, stk. 1, nr. 1.  

 Der henvises i den forbindelse til bemærkningerne til forslagets  

 § 1, nr. 15. Det er samtidig præciseret, at overtrædelsen  

 skal være sket i forbindelse med udførelse af buskørsel  

 eller busudlejning m.v.
 Bestemmelsens 5 års krav regnes fra  

 ansøgningstidspunktet.
Prøvelsen af, om personkredsen bag et selskab  

 opfylder de fastsatte krav, finder sted i forbindelse med udstedelse af  

 tilladelser til et selskab samt i forbindelse med fornyelsen af et selskabs  

 tilladelser.
I løbet af tilladelsernes gyldighedsperiode kan den  

 tilladelsesudstedende myndighed foretage en undersøgelse af, om  

 direktion og bestyrelse i et selskab fortsat opfylder betingelserne.
Til nr. 15 Den nugældende § 14 om tilbagekaldelse af  

 tilladelse til erhvervsmæssig personbefordring, tilladelse til  

 udlejning m.v. samt godkendelse som ansvarlig leder foreslås  

 ændret i indholdet samt i systematikken.
Efter den gældende bestemmelse kan en tilladelse  

 eller godkendelse tilbagekaldes, hvis indehaveren eller den, der  

 optræder i virksomhedens interesse, groft eller gentagne gange har  

 overtrådt vilkårene for tilladelsen, bestemmelserne i loven eller  

 forskrifter udstedt i medfør af loven.
Endvidere kan en tilladelse  

 eller godkendelse tilbagekaldes, hvis det må antages, at indehaveren  

 ikke længere vil kunne udøve virksomheden på forsvarlig  

 måde eller i overensstemmelse med god skik inden for branchen.
Endelig  

 kan en tilladelse eller godkendelse tilbagekaldes, hvis indehaveren har  

 betydelig forfalden gæld til det offentlige.
Den pågældende  

 skal således gøre det antageligt, at vedkommende vil kunne  

 udøve den pågældende virksomhed på forsvarlig  

 måde og i overensstemmelse med god skik inden for branchen.
 Den foreslåede bestemmelse i stk. 1  

 indebærer, at det fremover er den tilladelses- eller  

 godkendelsesudstedende myndighed, der skal godtgøre, at tilladelsen  

 eller godkendelsen skal tilbagekaldes begrundet i de nærmere  

 omstændigheder.
Det bemærkes, at der oftest i praksis som  

 udgangspunkt vil blive tildelt en forudgående advarsel, inden der  

 træffes afgørelse om tilbagekaldelse.
Advarslen angiver, at  

 fremtidige overtrædelser vil kunne føre til tilbagekaldelse af  

 tilladelsen eller godkendelsen.
For så vidt angår den foreslåede  

 bestemmelse i stk. 1, nr. 1, fremgår det, at der kan ske  

 tilbagekaldelse af en tilladelse, hvis indehaveren groft eller gentagne gange  

 overtræder vilkårene for tilladelsen, buslovgivningens  

 bestemmelser eller bestemmelser inden for en række nærmere  

 angivne lovområder.
I alle tilfælde skal det vurderes, om  

 overtrædelsen er af en sådan karakter, at det må antages,  

 at indehaveren ikke længere vil kunne udøve sit hverv  

 forsvarligt og i overensstemmelse med god skik inden for branchen, og at  

 tilladelsen derfor skal tilbagekaldes.
De i forslaget angivne  

 lovområder har navnlig baggrund i Justitsministeriets  

 cirkulæreskrivelse af 10. september 1997 om indberetning af visse  

 overtrædelser af lovgivningen til Færdselsstyrelsen.
Overtrædelse af færdselslovens bestemmelser om  

 bl.a. anbringelse af passagerer, hastighedsbegrænsere,  

 hastighedsgrænser samt køre- og hviletid, udgør en fare  

 for færdselssikkerheden og skal kunne føre til tilbagekaldelse  

 af en tilladelse.
Denne del af forslaget har sammenhæng med det  

 tidligere fremsatte forslag til lov om ændring af færdselsloven  

 og godskørselsloven m.v., jf. lovforslag nr.
L 108, hvori det  

 foreslås, at overtrædelser af denne karakter skal medføre  

 skærpede sanktioner.
 For så vidt angår lovgivningen om  

 euforiserende stoffer er det specielt indsmuglingssituationen, der vil  

 være relevant i forbindelse med udførelse af  

 buskørsel.
Henvisningen til overtrædelser af  

 miljølovgivningen omfatter miljøbeskyttelseslovens bestemmelser  

 om beskyttelse af jord samt grund- og overfladevand, og om frembringelse,  

 opbevaring, behandling eller bortskaffelse af affald.
Der tænkes  

 specielt i denne forbindelse på bortfjernelse af affald fra bussers  

 beholdere til opbevaring af affald fra toiletter.
 For så vidt angår overtrædelser inden  

 for told- og skattelovgivningen vil urigtige eller manglende angivelser over  

 for toldvæsenet og skattesvig være relevant.
Efter bestemmelsen i stk. 1, nr. 2, kan der ske  

 tilbagekaldelse af en tilladelse, hvis indehaveren har en betydelig forfalden  

 gæld til det offentlige.
Der tilsigtes ingen ændring af  

 retstilstanden, jf. den nugældende bestemmelse i § 14,  

 stk. 3.
 Stk. 2 og 3 er en præcisering af den  

 gældende § 14, stk. 1.
 Det fremgår af den nugældende § 14,  

 stk. 1, at en tilladelse eller godkendelse kan tilbagekaldes, hvis den,  

 der optræder i virksomhedens interesse, groft eller gentagne gange har  

 overtrådt vilkårene for en tilladelse eller en godkendelse eller  

 buslovgivningens bestemmelser.
 Efter den foreslåede bestemmelse i stk. 1 kan  

 en tilladelse tilbagekaldes, hvis der foreligger én grov eller  

 gentagne overtrædelser begået af tilladelsesindehaveren.
 Efter bestemmelsen i stk. 2 kan det føre til  

 tilbagekaldelse af en tilladelse, hvis en fører eller en anden, der  

 optræder i virksomhedens interesse, gentagne gange groft har  

 overtrådt bestemmelserne i stk. 1, nr. 1, idet det ikke synes  

 rimeligt, at en tilladelse kan tilbagekaldes ved én grov  

 overtrædelse, når der er tale om en ansats overtrædelse af  

 bestemmelserne i stk. 1, nr. 1. Tilladelsesindehaveren har således  

 ikke altid i sådanne situationer haft mulighed for at rette op på  

 forholdene som følge af manglende kendskab til den ansattes  

 overtrædelser af lovgivningen.
 Det bemærkes, at en tilladelse under alle  

 omstændigheder kun vil kunne tilbagekaldes, hvis det må antages,  

 at indehaveren af tilladelsen på grund af overtrædelsernes  

 karakter ikke vil kunne udøve sin virksomhed forsvarligt og i  

 overensstemmelse med god skik inden for branchen.
 Efter bestemmelsen skal der i almindelighed være  

 tale om overtrædelser begået af den samme fører eller en  

 anden, der optræder i indehaverens interesse.
 For så vidt angår en tilladelsesindehaver med  

 mange tilladelser, vil der imidlertid - både i disse tilfælde og  

 generelt - blive foretaget en samlet vurdering af, hvorvidt vedkommende  

 fortsat må antages at kunne udøve virksomheden på  

 forsvarlig måde og i overensstemmelse med god skik inden for branchen.  

 Uanset at det principielle udgangspunkt er, at overtrædelser af  

 lovgivningen må medføre tilbagekaldelse af en virksomheds  

 samlede tilladelsesgrundlag, vil vurderingen af, om en tilladelsesindehaver  

 skal have tilbagekaldt én, nogle eller alle tilladelser, imidlertid  

 kunne sættes i relation til virksomhedens størrelse, herunder  

 det samlede antal tilladelser i virksomheden.
Det vil i den forbindelse endvidere navnlig indgå i  

 overvejelserne, hvilke skridt indehaveren har taget for at standse den eller  

 de personer, som gentagne gange groft har overtrådt lovgivningen.
Ved  

 den foreslåede formulering af § 14, stk. 2, understreges  

 således tilladelsesindehaverens ledelsesmæssige ansvar med hensyn  

 til at sikre sig, at de ansatte overholder gældende lovgivning i  

 forbindelse med udførelsen af deres hverv i virksomheden.
Der skal  

 derfor ikke alene foretages en konkret vurdering af eventuelle  

 overtrædelser af lovgivningen, men også en samlet vurdering af  

 den pågældende virksomhed, herunder navnlig virksomhedens  

 tidligere og nuværende situation, samt hvilke ledelsesmæssige  

 dispositioner der som følge af eventuelle overtrædelser af  

 lovgivningen er foretaget med henblik på at sikre, at virksomheden  

 samlet lever op til de krav, der er en forudsætning for at have  

 tilladelse til at drive buskørselsvirksomhed.
Stk. 3 vedrører tilbagekaldelse af en  

 godkendelse som ansvarlig leder af et selskab.
Det foreslås, at en  

 godkendelse kan tilbagekaldes i lighed med en tilladelse til  

 erhvervsmæssig personbefordring, når der foreligger de i  

 stk. 1 nævnte forhold og forfalden gæld til det  

 offentlige.
Stk. 4, der er ny, har til formål at sikre, at  

 de betingelser, der er en forudsætning for at få udstedt en  

 tilladelse til erhvervsmæssig personbefordring, en tilladelse til  

 busudlejning m.v. eller en godkendelse som ansvarlig leder af et selskab  

 m.v., også løbende opfyldes af tilladelsesindehaveren eller den  

 ansvarlige leder.
En tilladelse eller en godkendelse kan efter den  

 foreslåede bestemmelse tilbagekaldes, hvis dette ikke er  

 tilfældet.
 Bestemmelsen vil f.eks. kunne omfatte tilfælde, hvor  

 en tilladelsesindehaver, uden at der foreligger betalingsstandsning eller  

 konkurs, kommer i en situation, der indebærer, at den  

 pågældende på baggrund af en konkret vurdering må  

 anses for ikke længere at have tilstrækkeligt økonomisk  

 grundlag for at drive virksomheden på forretningsmæssig  

 forsvarlig måde.
Bestemmelsen vil endvidere være relevant for  

 så vidt angår selskaber m.v., jf. herved lovforslagets § 1,  

 nr. 14, hvorefter der i forbindelse med udstedelse af tilladelser til et  

 selskab foreslås indført krav om en nærmere  

 prøvelse af selskabets bestyrelses- og direktionsmedlemmer samt andre  

 med væsentlige interesser i selskabet.
Bestemmelsen vil således  

 hindre, at et selskab, som har opnået en tilladelse,  

 efterfølgende ændrer bestyrelsens eller direktionens  

 sammensætning på en måde, der giver grundlag for at antage,  

 at selskabet ikke længere vil kunne udøve busvirksomhed på  

 forsvarlig måde og i overensstemmelse med god skik inden for branchen.  

 Bestemmelsen sikrer, at der i sådanne tilfælde kan foretages en  

 fornyet konkret vurdering af selskabet m.v.
Færdselsstyrelsen vil efter  

 forslagets vedtagelse udarbejde forslag til ændring af  

 standardvilkårene med henblik på, at Færdselsstyrelsen skal  

 have meddelelse om ændringer i bestyrelsens eller direktionens  

 sammensætning.
Forslaget vil blive forelagt Persontrafikrådet til  

 godkendelse.
 Bestemmelsen i stk. 4 har samtidig sammenhæng med  

 Rådets direktiv 98/76/EF af 1. oktober 1998 om ændring af  

 direktiv 96/26/EF om adgang til erhvervet godstransport og personbefordring  

 ad landevej m.v. (adgangsdirektivet). Fristen for gennemførelse i  

 dansk ret er fastlagt til 1 år efter direktivets vedtagelse.
 Der er i direktivet fastsat minimumskrav vedrørende  

 ansøgerens faglige kvalifikationer, økonomisk baggrund og  

 vandel samt regler om tilbagekaldelse af meddelte tilladelser.  

 Ændringsdirektivet indebærer en stramning af disse adgangskrav.  

 De eksisterende danske regler på dette område i buslovgivningen  

 er skærpede i forhold til EU's minimumskrav, og lovforslagets  

 bestemmelser om øget mulighed for tilbagekaldelse af tilladelser m.v.  

 er i overensstemmelse med ønsket om, at der skal være en  

 høj standard inden for erhvervet.
I ændringsdirektivet stilles der endvidere krav om,  

 at virksomhederne skal kontrolleres regelmæssigt og mindst hvert  

 5. år med hensyn til vandel, økonomiske krav, herunder  

 egenkapital, samt faglige kvalifikationer.
Med den foreslåede  

 bestemmelse sikres der således samtidig hjemmel til, at  

 Færdselsstyrelsen kan etablere den i direktivet forudsatte  

 stikprøvekontrol på buslovens område.
Bestemmelsen i stk. 5 vedrører muligheden for  

 tilbagekaldelse af tilladelse til rutekørsel, og svarer til  

 bestemmelsen i den nugældende lov.
Der tilsigtes således ingen  

 ændring af retstilstanden.
Bestemmelsen i stk. 6, der er ny, er en konsekvens af  

 inkorporeringen af lov om international buskørsel i buslovens  

 bestemmelser.
Bestemmelsen svarer til den internationale buslovs § 4,  

 stk. 1, idet det dog bemærkes, at tilbagekaldelse af tilladelsen  

 som følge af førerens eller en anden, der optræder i  

 virksomhedens interesse, overtrædelse af vilkårene for  

 tilladelsen kun kan ske ved grove gentagne overtrædelser af  

 vilkårene.
Med bestemmelsens stk. 7 foreslås der  

 indført tilsvarende bestemmelser om tilbagekaldelse i forhold til  

 busudlejningsvirksomhed.
Forslaget er i overensstemmelse med lovens  

 øvrige systematik, hvorefter der stilles de samme krav til busudlejere  

 som til indehavere af tilladelser til erhvervsmæssig  

 personbefordring.
 Der er dog foretaget visse præciseringer, idet visse  

 dele af det tilbagekaldelsesgrundlag, der kan finde anvendelse på  

 indehavere af tilladelser til erhvervsmæssig personbefordring, ikke er  

 relevant i forhold til busudlejere.
Bestemmelsen i stk. 8 præciserer, at  

 tilbagekaldelse af tilladelse og tilbagekaldelse af godkendelse som ansvarlig  

 leder af et selskab kan ske på tid fra 1 til 5 år eller indtil  

 videre.
Tilbagekaldelse af en tilladelse eller en godkendelse, der ikke  

 indeholder en angivelse af tidsfrist, skal forstås som en  

 tilbagekaldelse indtil videre.
 Da der ikke er nogen antalsbegrænsning med hensyn  

 til tilladelser til erhvervsmæssig personbefordring, vil en  

 tilbagekaldelse af en enkelt eller nogle tilladelser have den konsekvens, at  

 der skal forløbe en vis periode - fra 1 til 5 år eller indtil  

 videre - hvor tilladelsesindehaveren ikke kan få udstedt yderligere  

 tilladelser.
Til nr. 16 Den foreslåede nye § 14 a bestemmer, at  

 myndighederne i forbindelse med behandling af sager om tilbagekaldelse skal  

 give tilladelsesindehaveren oplysninger om overtrædelser begået  

 af en fører eller en anden, der optræder i virksomhedens  

 interesse, i forbindelse med udførelse af hvervet.
 I forbindelse med en afgørelse om tilbagekaldelse  

 af en tilladelse, som er begrundet i føreres eller andre ansattes  

 grove og gentagne overtrædelser af lovgivningen, er det ud fra  

 almindelige retssikkerhedsmæssige principper vigtigt at sikre, at  

 tilladelsesindehaveren er bekendt med de oplysninger, der kan medføre,  

 at myndighederne træffer afgørelse om tilbagekaldelse.
Politiet skal i henhold til Justitsministeriets  

 cirkulæreskrivelse af 10. september 1997 foretage indberetning af visse  

 overtrædelser af lovgivningen til Færdselsstyrelsen, når en  

 tilladelsesindehaver eller dennes førere straffes for et forhold, der  

 vil kunne få betydning for en vurdering af, om en tilladelse skal  

 tilbagekaldes.
Færdselsstyrelsen modtager således oplysning,  

 når en tilladelsesindehaver eller en fører straffes for  

 overtrædelse af færdselslovens bestemmelser om mangler ved  

 køretøjer, kørsel uden kørekort samt  

 hastighedsovertrædelser, reglerne om køre- og hviletid, told- og  

 skattelovgivningen, straffelovgivningen og anden lovgivning.
Indberetning i henhold til Justitsministeriets  

 cirkulæreskrivelse er for så vidt angår overtrædelser  

 af told- og skattelovgivningen, straffelovgivningen og anden lovgivning  

 begrænset til at omfatte overtrædelser, der er sket i tilknytning  

 til driften af buskørselsvirksomheden.
Færdselsstyrelsen kan  

 derfor på cirkulæreskrivelsens øvrige lovområder  

 være i besiddelse af oplysninger om strafbare forhold, der ikke  

 umiddelbart er knyttet til overtrædelser begået i forbindelse med  

 udførelse af arbejde i virksomheden.
Efter lovforslagets § 1, nr.  

 15 (buslovens § 14, stk. 2), følger det, at tilbagekaldelse  

 af en tilladelse skal være begrundet i en overtrædelse af  

 lovgivningen, som er sket i forbindelse med udførelsen af den ansattes  

 hverv for tilladelsesindehaveren.
I den her foreslåede bestemmelse er  

 der med henvisningen til § 14, stk. 1, nr. 1, foretaget en  

 udtrykkelig afgrænsning af de strafbare forhold, der kan begrunde  

 videregivelse af oplysninger.
Videregivelse af oplysninger om føreres  

 eller andre ansattes strafbare forhold til tilladelsesindehaveren kan derfor  

 ikke ske i videre omfang end det anførte, og de nævnte  

 øvrige oplysninger kan således ikke videregives.
Cirkulæreskrivelsen indeholder en række  

 eksempler for så vidt angår overtrædelser af told- og  

 skattelovgivningen, straffelovgivningen og anden lovgivning.
Inden for told-  

 og skattelovgivningen vil urigtige eller manglende angivelser over for  

 toldvæsenet og skattesvig være relevant.
 Ved videregivelse af oplysninger i nødvendigt  

 omfang forstås videregivelse med henblik på at opfylde  

 forvaltningslovens krav om partshøring og begrundelseskrav.
Til nr. 17 Det foreslås i § 15, stk. 1, at  

 indehaveren af en tilladelse eller en godkendelse altid kan forlange en  

 afgørelse om tilbagekaldelse indbragt for domstolene.
Det  

 bemærkes i den forbindelse, at adgangen til domstolsprøvelse  

 herefter også omfatter afgørelse om tilbagekaldelse af de  

 særlige (internationale) tilladelser som følge af  

 overtrædelse af vilkårene for tilladelsen, jf. herved forslagets  

 § 1, nr. 1 og 28.
 Med lovforslagets § 1, nr. 15, foreslås det at  

 etablere en udvidet adgang til at tilbagekalde tilladelser og godkendelser  

 som følge af strafbare overtrædelser af buslovgivningen samt  

 anden lovgivning begået af indehavere eller af andre i virksomheden.  

 Det findes på den baggrund rigtigst, at indbringelse for domstolene i  

 alle tilfælde, hvor der i en afgørelse om tilbagekaldelse  

 indgår spørgsmål af denne karakter, ikke sker i den  

 borgerlige retsplejes former, jf. herved bestemmelsen i den gældende  

 buslov, men i stedet kan ske efter de principper, der følger af  

 straffelovens § 78, stk. 3, og i strafferetsplejens former med de  

 særlige retsgarantier, der følger heraf.
 § 15, stk. 2, om domstolsprøvelse ved  

 nægtelse af fornyelse af tilladelser og godkendelser svarer  

 indholdsmæssigt til den nugældende lovs § 15,  

 stk. 2.
Det foreslås endvidere, at anmodning om  

 sagsanlæg skal have opsættende virkning, bortset fra den  

 gældende bestemmelse vedrørende tilbagekaldelse eller  

 nægtelse af fornyelse på grund af betydelig forfalden gæld  

 til det offentlige.
Der tilsigtes således ingen ændring af  

 retstilstanden.
 Det bemærkes, at den tilladelsesudstedende myndighed  

 i forbindelse med sagsanlæg kan nedlægge påstand om, at  

 afgørelsen om tilbagekaldelse ikke skal have opsættende  

 virkning.
Til nr. 18 og 19 Der er tale om konsekvensændringer som følge  

 af lovforslagets § 1, nr. 9 og 11, om ophævelse af kravet om  

 indfødsret.
Til nr. 20 Det foreslås, at den myndighed, der har tilbagekaldt  

 en tilladelse eller godkendelse, til enhver tid kan ophæve  

 beslutningen, hvilket svarer til den gældende retstilstand.
Til nr. 21 Ændringen er en konsekvens af forslagets § 1,  

 nr. 9 og 11, om ophævelse af kravet om indfødsret i lovens  

 § 12, stk. 1 og 2.
Til nr. 22 Den foreslåede bestemmelse er en konsekvens af  

 inkorporeringen af lov om international buskørsel i buslovens  

 bestemmelser.
Bestemmelsen svarer i princippet til den internationale buslovs  

 § 4, stk. 2, idet bestemmelsen dog er ændret fra en  

 bemyndigelsesbestemmelse til en egentlig bestemmelse om bortfald af den  

 særlige tilladelse, når den grundlæggende tilladelse til  

 erhvervsmæssig personbefordring tilbagekaldes efter lovens § 14  

 eller bortfalder efter bestemmelsens stk. 1, eller nægtes  

 fornyet.
 Samtidig bliver sådanne tilladelser, når de  

 bortfalder, omfattet af den generelle bestemmelse i lovens § 17,  

 stk. 1, om pligtmæssig aflevering af bortfaldne tilladelser til  

 Færdselsstyrelsen.
Bestemmelsens henvisning til lovforslagets § 1, nr.  

 2, om rutekørsel er ny.
Den særlige tilladelse til  

 rutekørsel har hidtil alene været omfattet af muligheden for  

 tilbagekaldelse efter lovens § 14.
 I lighed med bestemmelsen om de internationale tilladelser  

 foreslås det, at en tilladelse til rutekørsel uden videre  

 bortfalder, i det omfang den nationale tilladelse til erhvervsmæssig  

 personbefordring tilbagekaldes efter lovens § 14 eller i øvrigt  

 bortfalder efter § 16, stk. 1, eller nægtes fornyet.
Til nr. 23 Der tilsigtes med den foreslåede bestemmelse ingen  

 ændringer i den bestående adgang til at tilbageholde  

 motorkøretøjer, hvormed der udføres buskørsel i  

 strid med lovens bestemmelser m.v. Ændringen har sammenhæng med  

 det tidligere fremsatte forslag til lov om ændring af  

 færdselsloven og godskørselsloven m.v., jf. § 1, nr. 8, og  

 § 2, nr. 20, i lovforslag nr.
L 108, hvorefter der etableres  

 tilbageholdelsesadgang i en række tilfælde på  

 færdselslovens område.
Bestemmelsen i stk. 2 indeholder en henvisning til  

 retsplejelovens bestemmelser om beslaglæggelse.
Den principielle  

 hovedregel efter bestemmelsen i den nugældende § 825 er, at det er  

 en domstol, som skal tage stilling til spørgsmålet om  

 beslaglæggelse.
Efter bestemmelsen kan politiet dog, hvor en beslutning  

 om beslaglæggelse ikke uden fare kan udsættes, foretage en  

 foreløbig beslaglæggelse.
I tilfælde, hvor politiet har  

 foretaget en sådan foreløbig beslaglæggelse, skal rettens  

 stadfæstelse af indgrebet som udgangspunkt indhentes inden 24  

 timer.
Til nr. 24 Bestemmelsen er en konsekvens af lovforslagets § 1,  

 nr. 1, om afgrænsningen mellem erhvervsmæssig og  

 ikke-erhvervsmæssig personbefordring.
Til nr. 25 Ændringen af § 18, stk. 1, nr. 6 og 7, er  

 en konsekvens af indførelsen af en ny nr. 8.
 Ved den foreslåede nye § 18, stk. 1, nr.  

 8, bemyndiges trafikministeren til at overføre tilladelseskompetencen  

 fra Færdselsstyrelsen, jf. lovforslagets § 1, nr. 3, (buslovens  

 § 2 a, stk. 3), for så vidt angår international  

 rutekørsel i grænseområder mellem Danmark og henholdsvis  

 Sverige og Tyskland, til respektive regionale tilladelsesudstedende  

 myndigheder.
 Baggrunden for bestemmelsen er navnlig et ønske om  

 at tage højde for den udvikling, som også på  

 buskørselsområdet må forventes ved etablering af et  

 tættere samarbejde i grænseområdet mellem Danmark og  

 Tyskland og ved etableringen af den faste forbindelse mellem Danmark og  

 Sverige.
 Reglerne for international rutekørsel mellem  

 Danmark og henholdsvis Sverige og Tyskland fremgår af Rådets  

 forordning (EØF) nr. 684 af 16. marts 1992 om fælles regler for  

 international personbefordring med bus som ændret ved Rådets  

 forordning (EF) nr. 11/98.
Til nr. 26 Den nugældende buslovgivning har i tidens løb  

 givet anledning til, at en række forsøg vedrørende  

 udførelse af forskellige former for buskørsel i  

 lokalområder og i regionale områder, herunder forsøg  

 afviklet under Trafikministeriets forskellige puljeordninger, har vist sig  

 uigennemførlige inden for lovgivningens system.
 Det synes hensigtsmæssigt i lyset af udviklingen  

 på busområdet bl.a. ud fra trafikpolitiske og  

 miljømæssige hensyn at foreslå indsat en  

 bemyndigelsesbestemmelse, hvorefter trafikministeren kan fravige buslovens  

 bestemmelser i forbindelse med konkrete tidsbegrænsede og  

 afgrænsede forsøg med udførelse af buskørsel.
 Bestemmelsen indeholder to elementer, dels en generel  

 bemyndigelse til at fravige loven i forbindelse med »almindelige«  

 forsøg, dels en speciel hjemmel til at afvige fra loven i forbindelse  

 med forsøg med fjernbuskørsel.
I forbindelse med »almindelige« forsøg vil  

 anmodning herom skulle indsendes til Trafikministeriet og være ledsaget  

 af en beskrivelse af projektets varighed og opfølgning.
Det vil  

 være et vilkår for en tilladelse efter bestemmelsen, at en  

 evaluering af forsøget indsendes til ministeriet, der bl.a. skal  

 vurdere, om forsøgets resultater giver anledning til at foreslå  

 ændring af buslovgivningen.
 Bestemmelsen om, at ministeren kan foretage forsøg  

 med fjernbuskørsel, agtes anvendt således, at der foretages et  

 generelt forsøg med en begrænset åbning af  

 fjernbustrafikken i perioden frem til 31. maj 2003. For så vidt  

 angår forsøget henvises i øvrigt til afsnit 5 i  

 lovforslagets almindelige bemærkninger.
Til nr. 27 Den foreslåede ophævelse af bestemmelsen er en  

 konsekvens af lovforslagets § 1, nr. 3 og 5.
Til nr. 28 Den foreslåede bestemmelse er en konsekvens af  

 inkorporeringen af lov om international buskørsel i lovens  

 bestemmelser og svarer til den internationale buslovs §§ 5 a og b.
Den internationale buslovs §§ 5 a og b blev indsat  

 ved lov nr. 305 af 22. maj 1982 med henblik på at sikre  

 chauffører og andre, der medvirker ved international personbefordring,  

 mod udgifter til sygebehandling m.v. og til retshjælp i udlandet, idet  

 det økonomiske ansvar herfor blev pålagt arbejdsgiveren.
For  

 så vidt angår motiverne til lovændringen henvises i  

 øvrigt til Folketingstidende 1981/82, 2. samling, tillæg A sp.  

 2295.
Det bemærkes dog, at den internationale buslovs  

 § 5 a, stk. 2, hvorefter hæftelsen påhviler  

 tilladelsesindehaveren i forbindelse med kørsel i en lejet bus, ikke  

 er videreført med dette lovforslag.
Der er ikke hermed tilsigtet en  

 realitetsændring af retstilstanden.
Bestemmelsen er imidlertid ikke  

 længere relevant, idet der ligesom i godskørselsloven stilles  

 krav om, at indehaveren af en tilladelse til erhvervsmæssig  

 personbefordring er registreret som bruger af de busser, som denne  

 anvender.
Til nr. 29 Den foreslåede bestemmelse er en konsekvens af de  

 strukturelle omlægninger inden for busvognmandserhvervet.
Med virkning fra den 1. januar 1999 indgår  

 Turistvognmændenes Landsforening og Landsforeningen Danmarks Bilruter i  

 den nye organisation Danske Busvognmænd.
Det foreslås, at disse  

 organisationer repræsenteres med ét medlem i  

 Persontrafikrådet (mod nu 2 medlemmer) i lighed med arbejdstagersiden,  

 der ligeledes er repræsenteret med ét medlem.
Til nr. 30 Bestemmelsen er en præcisering af gældende  

 ret, idet det allerede i dag fremgår af Persontrafikrådets  

 forretningsorden, at formandens stemme er afgørende, når  

 stemmerne står lige.
Indholdet af den hidtidige § 21, stk. 4,  

 indgår i lovforslagets § 1, nr. 3.
Til nr. 31 Bestemmelsen er en konsekvens af inkorporeringen af lov om  

 international buskørsel i buslovens bestemmelser.
Efter den  

 gældende internationale buslovs § 6 straffes overtrædelse af  

 § 1, der omhandler krav om tilladelse til at udføre international  

 buskørsel, og § 5 a, stk. 5, der omhandler pligt til at  

 stille sikkerhed for udgifter til behandling m.v. i udlandet, med  

 bøde.
En tilsvarende sanktionsmulighed foreslås  

 gennemført i busloven.
 Endvidere er bestemmelsen en konsekvens af ændringen  

 af buslovens § 1.
Til nr. 32 Ved lov nr. 474 af 12. juni 1996 om ændring af  

 straffeloven er der fastsat bestemmelser om strafansvar for juridiske  

 personer.
Med den nævnte lov er der indført en  

 række generelle bestemmelser om kollektivansvar i straffeloven.
De nye  

 bestemmelser omfatter også overtrædelser, som begås af  

 staten, kommuner og kommunale fællesskaber, jf. § 60 i lov om  

 kommunernes styrelse.
 Det er ved lovens vedtagelse forudsat, at allerede  

 gældende bestemmelser om hjemmel til selskabsansvar ændres ved  

 førstkommende lejlighed.
Til nr. 33 Der foreslås indført en ny bestemmelse, hvori  

 det som supplement til straffelovens § 75, stk. 2, nr. 1, præciseres,  

 at der kan ske konfiskation af busser, der har været anvendt til  

 ulovlig buskørsel, hvilket normalt vil sige buskørsel uden  

 fornøden tilladelse.
Efter bestemmelsen skal konfiskation kun kunne  

 ske ved grove eller gentagne overtrædelser af buslovgivningen og kun,  

 såfremt det er påkrævet for at forebygge yderligere  

 overtrædelser, og konfiskation ikke er urimelig.
Bestemmelsen skal  

 således kun bringes i anvendelse, hvis myndighederne ikke har kunnet  

 bringe den ulovlige buskørsel til ophør ved anvendelse af de  

 øvrige eksisterende sanktionsmuligheder (tilbageholdelse,  

 bøder).
Konfiskation under disse omstændigheder er  

 principielt også muligt efter straffelovens regler.
Formålet med  

 bestemmelsen er derfor primært ved en øget fokusering på  

 mulighederne for konfiskation at intensivere  indsatsen mod ulovlig  

 buskørsel.
Bestemmelsen svarer til en bestemmelse, der ved lov nr.  

 1136 af 21. december 1994 blev indført i godskørselsloven som §  

 17 a.
Om baggrunden for denne bestemmelse henvises til Folketingstidende  

 1994-95, tillæg A, side 312.
Til § 2 Til nr. 1 Tilføjelsen til § 1, stk. 1, i lov om  

 hovedstadsområdets kollektive persontrafik foreslås for at give  

 Hovedstadsområdets Trafikselskab mulighed for at drive sejlads med  

 vandbus som led i sin kollektive trafikvirksomhed.
Med vandbusser forstås passagerskibe, som er egnede  

 til passagerbefordring året rundt i havneområder.
Det er  

 hensigten, at vandbusserne skal supplere de former for kollektiv transport,  

 der allerede findes inden for hovedstadsområdet, og at vandbusserne  

 skal indgå i den almindelige planlægning af den kollektive  

 persontrafik inden for hovedstadsområdet, som foretages i samarbejde  

 mellem HT, Banestyrelsen og DSB og med inddragelse af de i medfør af  

 lov om Ørestaden m.v. dannede letbaneselskaber.
Det er således  

 hensigten, at vandbusserne skal afgå efter en fast fartplan som HT s  

 øvrige transporttilbud.
 Det er hensigten, at vandbustransporten skal indgå i  

 det almindelige takst- og billetteringssystem inden for  

 hovedstadsområdet.
 Vandbusserne vil skulle sikkerhedsmæssigt godkendes  

 af Søfartsstyrelsen i henhold til forskrifter om skibes indretning og  

 udstyr udstedt med hjemmel i lov om skibes sikkerhed m.v.
 Det er ikke hensigten med bestemmelsen at give HT en  

 eneret til at udføre passagertransport i Københavns Havn.
Til nr. 2 For at fremme samordningen af den lokale og regionale  

 kollektive personbefordring over landets grænser foreslås det i  

 lov om hovedstadsområdets kollektive persontrafik at skabe mulighed for  

 at lade udføre rutekørsel i Øresundsregionen.
 Bestemmelsen er en konsekvens af forslagets § 1, nr.  

 25, hvor trafikministeren bemyndiges til at henlægge  

 tilladelseskompetencen for så vidt angår international  

 rutekørsel til de berørte lokale eller regionale  

 myndigheder.
 Der skabes herved mulighed for, at de berørte  

 regionale myndigheder kan udvikle den kollektive trafik i takt med det  

 forventede tættere samarbejde over grænsen og i forbindelse med  

 etableringen af faste forbindelser.
 Der åbnes mulighed for, at HT - ud over som nu at  

 varetage den almindelige rutekørsel med bus inden for  

 hovedstadsområdet - ved etableringen af den faste forbindelse over  

 Øresund tillige kan lade udføre rutekørsel mellem  

 hovedstadsområdet og Skåne.
 Bestemmelsen giver ikke adgang til at  

 iværksætte færgefart over Øresund.
Fastlæggelsen af omfanget af og tidspunkterne for  

 den grænseoverskridende buskørsel skal ske efter  

 drøftelse med de berørte jernbanevirksomheder.
Det er  

 hensigten, at jernbanen skal være fundamentet for den kollektive  

 persontrafik over Øresund.
Hjemlen tænkes således  

 udelukkende anvendt til at supplere jernbanetrafikken med busser,  

 således f.eks. hvor det ikke vil medføre nogen direkte  

 konkurrence til jernbanetrafikken, således f.eks. på tidspunkter  

 af døgnet, hvor det på grund af ringe passagergrundlag ikke vil  

 kunne betale sig at indsætte tog.
Til nr. 3 Den foreslåede ændring af lovens § 2, stk. 1,  

 er en konsekvens af den foreslåede bestemmelse i nr. 1, hvor der skabes  

 en hjemmel for HT til at drive sejlads med vandbusser.
 Efter forslaget vil HT s nettoudgift til driften af  

 vandbusser, ligesom det er tilfældet med HT s nettoudgifter til  

 busdriften, skulle dækkes af de i lovens § 1 nævnte kommuner og  

 amtskommuner.
 Bestemmelsen vil ikke være til hinder for, at staten  

 - såfremt der skulle være ønske herom - i kortere eller  

 længere perioder giver økonomisk tilskud til HT s  

 virksomhed.
Til nr. 4 Det følger af forslaget til ny § 3, stk. 2, at al  

 vandbusdrift skal udbydes.
Der fastsættes ingen overgangsperioder, hvor  

 HT selv vil kunne drive vandbusvirksomhed.
 Som ved HT s udbud af buskørsel overlades det ved  

 bestemmelsen til HT at vælge den fremgangsmåde for udbud, der i  

 den konkrete situation er mest formålstjenlig, f.eks. offentligt udbud,  

 begrænset udbud eller udbud efter forhandling.
HT kan i forbindelse med udbuddet stille krav om, at  

 tilbudsgiveren udfører vandbusdriften med fartøjer, der  

 opfylder nærmere fastsatte standarder.
HT kan endvidere i forbindelse  

 med udbuddet stille som vilkår, at investeringer i materiel foretaget  

 af den vindende tilbudsgiver, specielt til brug for driften af den  

 pågældende vandbusrute skal overtages af en efterfølgende  

 vindende tilbudsgiver til en pris, som tager højde for almindelige og  

 sædvanlige afskrivninger af materiel.
 Med den foreslåede affattelse af stk. 3 (det  

 hidtidige stk. 2) sidestilles vandbusdrift med buskørsel,  

 således at vandbusdriften kan udføres af statslige eller private  

 virksomheder.
Til nr. 5 I forslaget til ny § 3, stk. 6, bestemmes, at udbud af  

 kontrakter om drift af vandbusser højst kan ske for 5 år.  

 Grænsen skyldes, at der fra HT s side ventes givet tilskud til  

 vandbusdriften i Københavns Havn.
Dette er i overensstemmelse med de  

 regler, der ventes fastsat i lov om færgefart.
 Efter kontraktsperiodens udløb kan der udbydes en  

 ny kontrakt på lignende eller ændrede vilkår.
Til nr. 6 Det følger af forslaget til ændring af § 5,  

 stk. 2, at vandbusdriften skal indgå i den samlede plan for den  

 kollektive trafik, der skal udarbejdes i henhold til § 5, stk. 1.
Til nr. 7 Det følger af forslaget til ændring af § 6,  

 stk. 1, at rejser med vandbus indgår i det almindelige takstsystem i  

 hovedstadsområdet.
Til § 3 Til nr. 1 For at fremme samordningen af den lokale og regionale  

 kollektive personbefordring over landets grænse foreslås det i  

 lov om den lokale og regionale kollektive personbefordring uden for  

 hovedstadsområdet at skabe mulighed for, at de berørte  

 amtsråd kan lade udføre regional rutekørsel i  

 grænseregionen.
 Bestemmelsen er en konsekvens af forslagets § 1, nr.  

 25, hvor trafikministeren bemyndiges til at henlægge  

 tilladelseskompetencen for så vidt angår international regional  

 rutekørsel til de berørte lokale eller regionale  

 myndigheder.
 Der skabes herved mulighed for, at de berørte  

 regionale myndigheder får mulighed for at udvikle den kollektive trafik  

 i takt med det forventede tættere samarbejde over grænsen.
 Der åbnes således mulighed for, at de  

 regionale tilladelsesudstedende myndigheder i Sønderjyllands  

 Amtskommune kan lade udføre international regional rutekørsel  

 mellem henholdsvis Sønderjyllands Amtskommune og dele af  

 Slesvig-Holsten.
 Den grænseoverskridende buskørsel skal  

 indgå i den planlægning, der er beskrevet i lovens § 2.
Til nr. 2 Den foreslåede ændring er en konsekvens af de  

 strukturelle omlægninger inden for busvognmandserhvervet.
Der henvises  

 til bemærkningerne til § 1, nr. 29.
Til § 4 Loven foreslås at træde i kraft den 1. juli  

 1999.
 Med bestemmelsen i stk. 2 ophæves lov nr. 254 af 22.  

 maj 1974 om international buskørsel.
 Bestemmelsen i stk. 3 om tilladelser udstedt i  

 henhold til den gældende lovgivning har sammenhæng med den  

 ændrede definition af rutekørsel, jf. lovforslagets § 1,  

 nr. 2, og med ophævelsen af lov nr. 254 af 22. maj 1974 om  

 international buskørsel.
Det følger af overgangsbestemmelsen i stk. 4,  

 at tilladelser udstedt i henhold til § 3, nr. 4, i lov om  

 buskørsel, jf. lovbekendtgørelse nr. 1270 af 16. december 1996,  

 forbliver i kraft i henhold til deres indhold.
Disse bestemmelsers  

 gyldighedsperiode forventes i øvrigt forlænget, således at  

 de udløber den 31. maj 2003. Forlængelsen foretages af  

 Færdselsstyrelsen, der bliver den kompetente myndighed for så  

 vidt angår ændringer af vilkår i tilladelser til  

 rutekørsel udstedt i henhold til § 3, nr. 4, i den hidtil  

 gældende buslov.
Sidste punktum i stk. 4 har sammenhæng med  

 færgesituationen på Kattegat efter indsættelse af  

 hurtigfærger, der ikke kan medtage busser.
Således som den  

 gældende buslov er udformet, betyder det, at der ud over de  

 eksisterende tre tilladelser til fjernbuskørsel mellem Jylland og  

 København af de lokale og regionale myndigheder er blevet udstedt  

 tilladelse til rutekørsel i de tilfælde, hvor bussen ikke  

 overføres med færgen.
En sådan opsplitning af de tre  

 busruter i dels fjernbusruter, dels lokale eller regionale busruter er  

 uhensigtsmæssig både for vognmændene og de  

 tilladelsesudstedende myndigheder, idet der ved ændring af  

 vilkårene for kørslen skal indsendes ansøgninger til tre  

 myndigheder, der herefter skal koordinere afgørelserne.
Ved at  

 overføre afgørelseskompetencen til Færdselsstyrelsen  

 også i de tilfælde, hvor bussen ikke overføres med  

 færgen, vil disse busruter på ny kun skulle relatere sig til en  

 tilladelsesudstedende myndighed.
Til § 5 Den foreslåede bestemmelse i § 5 indeholder en  

 revisionsbestemmelse, hvorefter forslag om revision af de bestemmelser, der  

 knytter sig til forsøget med udbud af fjernbuskørsel,  

 fremsættes for Folketinget i begyndelsen af folketingsåret  

 2002-03, dvs. hen mod slutningen af den planlagte forsøgsperiode.  

 Forslag til reviderede bestemmelser vil blive udformet i lyset af de  

 foreløbige erfaringer med den foreslåede forsøgsordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om buskørsel, jf. lovbekendtgørelse nr. 1270 af 16.  

 december 1996, som ændret ved § 36 i lov nr. 289 af 18. maj 1998,  

 foretages følgende ændringer:
 1. Kapitel 1 affattes således:
»Kapitel 1 tilladelse til buskørsel § 1. Den, der udfører erhvervsmæssig  

 personbefordring med et dansk indregistreret motorkøretøj,  

 indrettet til befordring af flere end 9 personer, føreren medregnet,  

 skal have tilladelse hertil af Persontrafikrådet.
Der kan gives en  

 ansøger flere tilladelser, der gælder for et tidsrum af indtil 8  

 år.
§ 1. Den, der er etableret på dansk område og  

 udfører erhvervsmæssig personbefordring med dansk indregistreret  

 motorkøretøj indrettet til befordring af flere end 9 personer,  

 føreren medregnet, skal have tilladelse hertil.
Erhvervsmæssig  

 personbefordring må kun udføres af tilladelsesindehaveren, en  

 chauffør ansat hos denne eller hos en anden tilladelsesindehaver.
Der  

 må kun kræves betaling for de med udlånet direkte forbundne  

 omkostninger.
 Stk. 2. Udføres der rutekørsel, jf. § 2,  

 eller den i § 11, stk. 1, nævnte kørsel, kræves  

 der tillige tilladelse i henhold til § 3 eller § 11.
 Stk. 2. Udføres der rutekørsel, jf. § 2,  

 kræves der tillige tilladelse hertil, jf. dog stk. 5.  

 Udføres der almindelig rutekørsel, jf. § 2, stk. 2,  

 gælder dette krav uanset motorkøretøjets  

 størrelse.
 Stk. 3. Udføres der almindelig rutekørsel, jf.  

 § 2, stk. 2, gælder kravet i stk. 2 uanset  

 motorkøretøjets størrelse.
Stk. 3. Medmindre andet følger af bestemmelser fastsat  

 af Det Europæiske Fællesskab, international aftale eller  

 bestemmelser fastsat af trafikministeren, kræver udførelse af  

 erhvervsmæssig personbefordring særlig tilladelse ved  

 kørsel 1)	over landets grænse eller 2)	på dansk område af en virksomhed etableret i  

 udlandet.
Stk. 4. Undtaget fra kravet i stk. 2 er kørsel,  

 der inden for de i § 3, nr. 1-2, nævnte områder  

 udføres af eller for den tilladelsesudstedende myndighed.
Det samme  

 gælder kørsel inden for de i § 3, nr. 3, nævnte  

 områder, såfremt de berørte myndigheder er enige om  

 kørslen, eller Persontrafikrådet har godkendt denne.
Stk. 4. Ved erhvervsmæssig personbefordring  

 forstås kørsel med de i stk. 1 nævnte  

 køretøjer 1)	med personer uden en nærmere tilknytning til den person,  

 virksomhed eller sammenslutning, der udfører eller lader  

 kørslen udføre, 2)	som udføres mod vederlag, eller 3)	som udgør den pågældende persons, virksomheds  

 eller sammenslutnings primære formål.
 Stk. 5. Erhvervsmæssig personbefordring, der udelukkende  

 udføres inden for dansk område med et  

 motorkøretøj, der er indregistreret i udlandet, kan alene  

 udføres i henhold til international aftale eller regler fastsat af  

 trafikministeren.
Stk. 5. Undtaget fra tilladelseskravet i stk. 2 er  

 kørsel, der inden for de i § 3, stk. 1, nr. 1-2, nævnte  

 områder udføres af eller for den tilladelsesudstedende  

 myndighed.
Det samme gælder kørsel inden for de i § 3, stk.  

 1, nr. 3, nævnte områder, såfremt de berørte  

 myndigheder er enige om kørslen, eller Persontrafikrådet har  

 godkendt denne.
§ 1a.
Den, der udlejer et dansk indregistreret  

 motorkøretøj indrettet til befordring af flere end 9 personer  

 føreren medregnet til personbefordring, skal have tilladelse hertil af  

 Persontrafikrådet.
Der kan gives en ansøger flere tilladelser,  

 der gælder for et tidsrum af indtil 8 år.
Trafikministeren  

 bemyndiges til at fastsætte bestemmelser om tilladelsesfrit udlån  

 mellem ikkeerhvervsdrivende foreninger, klubber og lignende af de i 1. pkt.  

 nævnte motorkøretøjer.
»§ 1 a.
Den, der til personbefordring udlejer eller  

 udlåner et af de i § 1, stk. 1, nævnte  

 motorkøretøjer uden fører, skal have tilladelse  

 hertil.
 Stk. 2. Udlån af de i § 1, stk. 1, nævnte  

 motorkøretøjer mellem ikke-erhvervsdrivende foreninger, klubber  

 og lignende sammenslutninger samt plejehjem, ældrecentre og lignende  

 institutioner kan ske uden tilladelse.
§ 1b.
Tilladelse til erhvervsmæssig personbefordring,  

 udlejning af motorkøretøjer eller rutekørsel udstedes  

 med gyldighed i indtil 5 år.
Der kan gives en ansøger flere  

 tilladelser.«.
 2. § 2 affattes således:
 § 2. Ved rutekørsel forstås regelmæssig  

 befordring af personer i en bestemt trafikforbindelse, hvor på- eller  

 afstigning kan ske inden for forud fastsatte områder.
 »§ 2. Ved rutekørsel forstås regelmæssig  

 befordring af personer i en bestemt trafikforbindelse, som finder sted over  

 mindst 3 kørselsdage og mindst én gang om ugen, og hvor  

 på- eller afstigning kan ske inden for forud fastsatte områder.  

 Der kan tillige tilbydes en ekstra ydelse, såfremt kørslen er  

 åben for alle uanset ønske om benyttelse af denne ekstra  

 ydelse.
Stk. 2. Står adgangen til at deltage i den i stk. 1  

 omhandlede kørsel åben for alle, betegnes denne som »almindelig  

 rutekørsel«.
Befordres der derimod kun bestemte kategorier af  

 personer, betegnes kørslen som »speciel rutekørsel«.
Stk. 2. Står adgangen til at deltage i den i stk. 1  

 omhandlede kørsel åben for alle, betegnes denne som »almindelig  

 rutekørsel«.
Uanset stk. 1 forstås ved almindelig  

 rutekørsel endvidere:
 1)	Individuel handicapkørsel for svært  

 bevægelseshæmmede, som rækker ud over befordring til  

 behandling, terapi og lignende jf. § 1, stk. 3, i lov om  

 hovedstadsområdets kollektive persontrafik og § 1, stk. 2, i  

 lov om den lokale og regionale kollektive personbefordring uden for  

 hovedstadsområdet.
 2)	Kørsel af passagerer for jernbanevirksomheder og  

 luftfartsselskaber, der er ramt af trafikforstyrrelser.
 Stk. 3. Befordres der kun bestemte kategorier af personer,  

 betegnes kørslen som »speciel rutekørsel«.«.
 3. Efter § 2 indsættes:
»Kapitel 2 a Kompetenceregler, klageadgang m.v.
§ 2 a.
Persontrafikrådet træffer afgørelse  

 i sager af principiel karakter eller af betydelig almen interesse for  

 så vidt angår udstedelse af tilladelse til erhvervsmæssig  

 personbefordring efter § 1, stk. 1, og § 13, stk. 1, 3 og  

 4, til udlejning m.v. efter § 1 a, om godkendelse som ansvarlig leder i  

 et selskab m.v. efter § 13, stk. 2, om fornyelse af en tilladelse  

 samt om tilbagekaldelse af en tilladelse eller en godkendelse efter  

 § 14, stk. 1-4 og 7.
Stk. 2. Færdselsstyrelsen træffer afgørelse  

 i alle andre sager bortset fra sager om rutekørsel, jf. § 1, stk.  

 2, og § 18, nr. 8, og fungerer samtidig som sekretariat for  

 Persontrafikrådet.
Færdselsstyrelsen kan i forbindelse hermed  

 modtage oplysninger fra organisationer.
Stk. 3. Tilladelser og godkendelser omfattet af stk. 1 og  

 2 meddeles på nærmere af Persontrafikrådet fastsatte  

 generelle vilkår for virksomhedens udøvelse, herunder  

 fastsættelse af mindsteantallet af passagerer.
Dog fastsætter  

 Færdselsstyrelsen de nærmere vilkår for internationale  

 tilladelser, som udstedes efter § 1, stk. 3, nr. 1, jf. dog § 18,  

 nr. 8.
 Stk. 4. Afgørelser truffet af Persontrafikrådet  

 og Færdselsstyrelsen i medfør af denne lov eller forskrifter  

 fastsat i medfør heraf kan ikke indbringes for anden administrativ  

 myndighed.«.
 4. I § 3, nr. 4, der bliver § 3, stk. 1, nr.  

 4, ændres »Persontrafikrådet« til: »Færdselsstyrelsen efter  

 regler, der fastsættes af trafikministeren«.
§ 3. Tilladelse til udførelse af såvel almindelig  

 som speciel rutekørsel gives, 1)	hvor kørslen forløber inden for Københavns og  

 Frederiksberg Kommuner samt Københavns, Frederiksborg og Roskilde  

 Amtskommuner (hovedstadsområdet), af Hovedstadsområdets  

 Trafikselskab, 2)	hvor kørslen forløber inden for én amtskommune  

 uden for hovedstadsområdet, a)	af det udvalg, der er nævnt i lov om den lokale og regionale  

 kollektive personbefordring uden for hovedstadsområdet, såfremt  

 der er oprettet en fælleskommunal trafikvirksomhed i  

 amtskommunen, b)	i andre tilfælde af kommunalbestyrelsen, såfremt  

 kørslen udelukkende forløber inden for én kommune,  

 og c)	ellers af amtsrådet, 3)	hvor kørslen forløber inden for to amtskommuner uden  

 for hovedstadsområdet eller inden for hovedstadsområdet og en  

 tilstødende amtskommune, af den under nr. 1, nr. 2 a eller nr. 2 c  

 nævnte myndighed, i hvis område den længste del af  

 kørslen forløber.
Tilladelsen kan dog kun gives, hvis begge  

 områders myndigheder er enige herom, eller hvis  

 Persontrafikrådet, jf. § 21, træffer bestemmelse  

 herom, 4) 	i alle andre tilfælde af Persontrafikrådet, jf. dog  

 §§ 6 og 7.
 5. I § 3 indsættes som stk. 2 og  

 3:
 »Stk. 2. Afgørelse om tilbagekaldelse af en tilladelse  

 til rutekørsel efter § 14, stk. 5, jf. § 1,  

 stk. 2, træffes af den myndighed, der har givet tilladelsen.
 Stk. 3. Afgørelse truffet af de i stk. 1 og 2  

 nævnte myndigheder kan ikke indbringes for anden administrativ  

 myndighed.«.
 § 5. Tilladelser i henhold til § 3 gives for indtil 8 år  

 og, for så vidt de vedrører almindelig rutekørsel, i  

 almindelighed ikke under 5 år.
 6. § 5, stk. 1, ophæves.
 Stk. 2-5 bliver herefter stk. 1-4.
 7. I § 7, 1. pkt., indsættes efter  

 »ændret«: », bortset fra tilladelser udstedt i medfør af  

 § 3, stk. 1, nr. 4«.
§ 7. Ud fra hensynet til en samordning af jernbane- og  

 bustrafikken i området kan jernbanevirksomhederne og de i medfør  

 af lov om Ørestaden m.v. dannede letbaneselskaber foreslå de af  

 den tilladelsesudstedende myndighed fastsatte vilkår for en tilladelse  

 ændret.
Forslag herom, der skal fremsættes inden 2 måneder  

 efter, at tilladelsen er givet eller kørslen påbegyndt, kan  

 indbringes for Persontrafikrådet, jf. § 21.
Kapitel 3 8. Kapitel 3 ophæves.
Andre former for buskørsel § 9. Ved turistkørsel forstås befordring med samme  

 køretøj af en gruppe personer fra et område og tilbage  

 til dette således, at køretøjet først, når  

 hele turen er afsluttet, benyttes til befordring af andre.
 Stk. 2. Ved bestillingskørsel forstås  

 lejlighedsvis befordring af en på forhånd sluttet kreds af  

 personer efter bestilling på vognejerens bopæl eller  

 forretningssted og efter forud fastsat betaling, der erlægges samlet af  

 den, der har bestilt kørslen.
 § 10. Turist- og bestillingskørsel kan udføres  

 af den, der har tilladelse i henhold til § 1, stk. 1. Tilladelsen  

 meddeles på nærmere af Persontrafikrådet fastsatte  

 vilkår for virksomhedens udøvelse.
 § 11. Tilladelse til at udføre andre former for  

 buskørsel inden for landets grænser end nævnt i §§ 2  

 og 9 gives af de i § 3 nævnte myndigheder, og kun såfremt  

 behovet for kørslen ikke kan dækkes af bestående  

 kollektive trafikforbindelser.
 Stk. 2. Reglerne i §§ 5 og 6 gælder for den i  

 stk. 1 omhandlede kørsel.
 Stk. 3. Tilladelse til at udføre andre former for  

 buskørsel i forbindelse med kørsel i udlandet gives af  

 Persontrafikrådet.
§ 12. Tilladelse i henhold til § 1, stk. 1, og  

 § 1 a kan meddeles personer, der 9. § 12, stk. 1, nr. 1, ophæves.
 Nr. 2-8 bliver herefter nr. 1-7.
1)	har dansk indfødsret, 2)	har bopæl her i landet, 3)	er myndige og ikke er under værgemål efter  

 værgemålslovens § 5 eller under samværgemål  

 efter værgemålslovens § 7, 4)	hverken har anmeldt betalingsstandsning eller er under  

 konkurs, 5)	ikke har betydelig forfalden gæld til det offentlige, hvorved  

 forstås beløb i størrelsesordenen 50.000 kr. og  

 derover, 6)	har økonomisk grundlag for at drive virksomheden  

 forretningsmæssigt forsvarligt, 7)	ikke er dømt for strafbart forhold, der begrunder en  

 nærliggende fare for misbrug af adgangen til at udføre  

 vognmandsvirksomhed eller busudlejning, jf. borgerlig straffelovs § 78,  

 stk. 2, 8) 	i faglig henseende er kvalificeret til at drive vognmandsvirksomhed  

 eller busudlejning og gør det antageligt, at de vil kunne udøve  

 denne på forsvarlig måde og i overensstemmelse med god skik inden  

 for branchen.
 Stk. 2. Kravet i stk. 1 om indfødsret og  

 bopæl i Danmark bortfalder i det omfang, dette følger af  

 international aftale eller regler fastsat af trafikministeren.
 10. § 12, stk. 1, nr. 5,der bliver nr. 4, affattes  

 således:
 »4)	ikke har forfalden gæld til det offentlige på over  

 50.000 kr.,«.
 11. I § 12, stk. 2, udgår:  

 »indfødsret og«.
 § 13. Tilladelse i henhold til § 1, stk. 1, og  

 § 1 a kan meddeles aktieselskaber eller anpartsselskaber, når  

 selskabet opfylder betingelserne i § 12, stk. 1, nr. 4, 5, 6 og 8,  

 2. led.
 12. I § 13, stk. 1, ændres »nr. 4, 5, 6 og  

 8, 2. led« til: »nr. 3-5 og 7, 2. led«.
Stk. 2. Selskabet skal have ansat en godkendt ansvarlig leder,  

 der faktisk og vedvarende skal forestå virksomhedens buskørsel  

 eller busudlejning.
Denne skal opfylde betingelserne i § 12,  

 stk. 1, nr. 1-5, 7 og 8.
 13. I § 13, stk. 2, 2. pkt., ændres »nr.  

 1-5, 7 og 8« til: »nr. 1-4, 6 og 7, jf. dog § 12, stk. 2«.
Stk. 3. Der kan under de i stk. 1 og 2 nævnte  

 betingelser meddeles tilladelse til andre her i landet hjemmehørende  

 selskaber med begrænset ansvar, kommanditselskaber, interessentskaber,  

 foreninger, fonde og andre selvejende institutioner.
Der kan ligeledes  

 meddeles tilladelse til offentlige myndigheder og virksomheder.
 Stk. 4. Filialer af udenlandske selskaber m.v. af den i  

 stk. 1 og 3 nævnte art kan meddeles tilladelse, såfremt  

 dette følger af international aftale eller regler fastsat af  

 trafikministeren.
 14. I § 13 indsættes som stk. 5:
»Stk. 5. Ved vurderingen af, om selskabet opfylder  

 betingelserne i § 12, stk. 1, nr. 7, 2. led, kan indgå  

 oplysninger om, at medlemmer af bestyrelsen, direktionen eller andre personer  

 med væsentlige interesser i selskabet inden for de seneste 5  

 år 1)	er blevet nægtet udstedelse af eller har fået  

 tilbagekaldt en tilladelse eller en godkendelse som ansvarlig leder i  

 medfør af bestemmelser i denne lov, lov om godskørsel eller lov  

 om taxikørsel m.v., eller forskrifter udstedt i medfør heraf,  

 eller 2)	i forbindelse med udførelse af erhvervsmæssig  

 personbefordring eller udlejning m.v. groft eller gentagne gange har  

 overtrådt bestemmelser omfattet af § 14, stk. 1, nr.  

 1.«.
 15. § 14 affattes således:
 § 14. Den myndighed, der har givet tilladelsen, kan  

 tilbagekalde denne, hvis indehaveren eller den, der optræder i  

 virksomhedens interesse, groft eller gentagne gange har overtrådt  

 vilkårene for tilladelsen, jf. § 5, stk. 2 og 3, § 10 og  

 § 11, stk. 2, bestemmelserne i denne lov eller forskrifter udstedt  

 i medfør af loven.
»§ 14. En tilladelse til erhvervsmæssig  

 personbefordring, jf. § 1, stk. 1, og § 13, stk. 1, 3 og  

 4, kan tilbagekaldes, hvis indehaveren 1)	må antages ikke længere at opfylde betingelserne i  

 § 12, stk. 1, nr. 7, 2. led, som følge af, at vedkommende i  

 forbindelse med udførelse af hvervet groft eller gentagne gange har  

 overtrådt vilkårene for tilladelsen eller bestemmelser i a) 	denne lov eller forskrifter udstedt i medfør heraf, b) 	færdselslovgivningens bestemmelser om hastighed,  

 kørsel uden kørekort, køretøjers indretning,  

 udstyr og tilbehør, anbringelse af passagerer eller gods og  

 køre- og hviletid, c) 	Rådets forordning (EØF) nr. 3820/85 om harmonisering  

 af visse bestemmelser på det sociale område inden for  

 vejtransport, Rådets forordning (EØF) nr. 3821/85 om  

 kontrolapparatet inden for vejtransport med senere ændringer og Den  

 europæiske overenskomst om arbejde, der udføres af det  

 kørende personale i international Vejtransport  

 (AETR-overenskomsten), d) 	lovgivningen om euforiserende stoffer, e) 	miljølovgivningens bestemmelser om beskyttelse af jord samt  

 grund- og overfladevand, og om frembringelse, opbevaring, behandling eller  

 bortskaffelse af affald, eller f) 	skatte- og afgiftslovgivningen, eller 2) 	har forfalden gæld til det offentlige på ikke under  

 100.000 kr.
Stk. 2. Det samme gælder, såfremt betingelsen i  

 § 12, stk. 1, nr. 8, 2. led, eller § 13, jf. § 12,  

 stk. 1, nr. 8, 2. led, for meddelelse af tilladelse ikke længere  

 er til stede.
For så vidt tilladelsen er udstedt i henhold til  

 § 1, stk. 1, og § 1 a kan den tilbagekaldes på tid fra  

 1-5 år eller indtil videre.
 Stk. 2. En tilladelse til erhvervsmæssig  

 personbefordring, jf. § 1, stk. 1, og § 13, stk. 1, 3 og  

 4, kan tilbagekaldes, hvis en fører eller en anden, der optræder  

 i indehaverens interesse, i forbindelse med udførelse af hvervet  

 gentagne gange groft har overtrådt bestemmelser omfattet af  

 stk. 1, nr. 1, og hvis det som følge heraf må antages, at  

 indehaveren ikke længere opfylder betingelserne i § 12,  

 stk. 1, nr. 7, 2. led.
 Stk. 3. En tilladelse kan endvidere tilbagekaldes,  

 såfremt indehaveren eller den, der optræder i virksomhedens  

 interesse, har betydelig forfalden gæld til det offentlige, hvorved  

 forstås beløb i størrelsesordenen 100.000 kr og derover.  

 For så vidt tilladelsen er udstedt i henhold til § 1, stk. 1,  

 og § 1 a kan den tilbagekaldes på tid fra 1 til 5 år eller  

 indtil videre.
 Stk. 3. En godkendelse som ansvarlig leder af et selskab m.v.,  

 jf. § 13, stk. 2, kan tilbagekaldes under de i stk. 1, nr. 1  

 og 2, nævnte betingelser.
 Stk.4 Godkendelse som ansvarlig leder efter § 13, stk. 2,  

 kan ligeledes tilbagekaldes efter stk. 1-3.
 Stk. 4. En tilladelse til erhvervsmæssig  

 personbefordring eller en godkendelse som ansvarlig leder af et selskab m.v.  

 kan i tilfælde, som ikke er omfattet af stk. 1 eller 2, eller af  

 bestemmelsen om bortfald i § 16, stk. 1, tilbagekaldes, hvis  

 betingelserne for udstedelse af en tilladelse eller en godkendelse ikke  

 længere er til stede.
 Stk. 5. En tilladelse til rutekørsel, jf. § 1,  

 stk. 2, kan tilbagekaldes, hvis indehaveren groft eller gentagne, gange  

 har overtrådt vilkårene for tilladelsen, eller såfremt en  

 fører eller en anden, der optræder i virksomhedens interesse,  

 gentagne gange groft har overtrådt vilkårene for  

 tilladelsen.
 Stk. 6. En tilladelse til international buskørsel, jf.  

 § 1, stk. 3, nr. 1, kan tilbagekaldes, hvis indehaveren groft eller  

 gentagne gange har overtrådt vilkårene for tilladelsen, eller  

 såfremt en fører eller en anden, der optræder i  

 virksomhedens interesse, gentagne gange groft har overtrådt  

 vilkårene for tilladelsen.
Stk. 7. En tilladelse til udlejning m.v. efter § 1 a og  

 § 14, stk. 1, 3 og 4, eller en godkendelse som ansvarlig leder af  

 et selskab, der har tilladelse til udlejning efter § 13, stk. 2,  

 kan tilbagekaldes under de i stk. 1, nr. 1, litra a, e og f, nr. 2, og  

 stk. 4, nævnte betingelser.
En tilladelse som nævnt i 1.  

 pkt. kan endvidere tilbagekaldes, hvis en ansat eller en anden, der  

 optræder i indehaverens interesse, i forbindelse med udførelse  

 af hvervet gentagne gange groft har overtrådt bestemmelser omfattet af  

 stk. 1, nr. 1, litra a, e og f, og hvis det som følge heraf  

 må antages, at indehaveren ikke længere opfylder betingelserne i  

 § 12, stk. 1, nr. 7, 2. led.
Ved overtrædelse af de i  

 stk. 1, nr. 1, litra b, nævnte bestemmelser om indretning, udstyr  

 og tilbehør gælder 1. og 2. pkt. tilsvarende.
 Stk. 8. Tilbagekaldelse af en tilladelse eller tilbagekaldelse  

 af en godkendelse som ansvarlig leder af et selskab m.v., jf. § 1,  

 stk. 1, 2 og 3, nr. 1, § 1 a, stk. 1, og § 13, sker  

 på tid fra 1 til 5 år eller indtil videre.«.
 16. Efter § 14 indsættes:
»§ 14 a.
I forbindelse med behandling af sager om  

 tilbagekaldelse af tilladelser til erhvervsmæssig personbefordring  

 eller udlejning m.v. kan myndighederne i nødvendigt omfang videregive  

 oplysninger til tilladelsesindehaveren om overtrædelse af bestemmelser  

 omfattet af § 14, stk. 1, nr. 1, som en fører eller en  

 anden, der optræder i indehaverens interesse, har begået i  

 forbindelse med udførelse af hvervet.«.
 17. § 15, stk. 1 og 2, affattes  

 således:
§ 15. En afgørelse efter § 14, stk. 2 og 3,  

 og § 14, stk. 4, jf. stk. 2 og 3, kan af den,  

 afgørelsen vedrører, forlanges indbragt for domstolene.  

 Anmodning herom skal inden 4 uger efter, at afgørelsen er meddelt den  

 pågældende, fremsættes over for den myndighed, der har  

 truffet afgørelsen.
Myndigheden anlægger sag mod den  

 pågældende i den borgerlige retsplejes former.
»En afgørelse om tilbagekaldelse efter § 14  

 kan forlanges indbragt for domstolene.
Anmodning om indbringelse af en  

 afgørelse om tilbagekaldelse efter § 14, stk. 1, nr. 2,  

 § 14, stk. 3, jf. stk. 1, nr. 2, § 14, stk. 4 - 6,  

 eller § 14, stk. 7, jf. stk. 1, nr. 2, og stk. 4, skal  

 inden 4 uger efter, at afgørelsen er meddelt indehaveren af  

 tilladelsen eller godkendelsen, fremsættes over for  

 Færdselsstyrelsen, der anlægger sag mod den  

 pågældende i den borgerlige retsplejes former.
En  

 afgørelse om tilbagekaldelse efter § 14, stk. 1, nr. 1,  

 § 14, stk. 2, § 14, stk. 3, jf. stk. 1, nr. 1, eller  

 § 14, stk. 7, jf. stk. 1, nr. 1, litra a, e og f, skal  

 på begæring af indehaveren af tilladelsen eller godkendelsen  

 indbringes for domstolene af anklagemyndigheden, efter fremgangsmåden i  

 straffelovens § 78, stk. 3, og sagen behandles i disse  

 tilfælde i strafferetsplejens former.
 Stk. 2. Bestemmelsen i stk. 1 gælder også,  

 såfremt vedkommende myndighed bestemmer, at tilladelsen ikke kan fornys  

 på grund af, at ansøgeren ikke længere opfylder  

 betingelsen i § 12, stk. 1, nr. 5 og 8, 2. led, eller i § 13,  

 jf. § 12, stk. 1, nr. 5 og 8, 2. led.
 Stk. 2. Bestemmelsen i stk. 1, 1. og 2. pkt., finder  

 tilsvarende anvendelse for afgørelse om, at tilladelsen ikke kan  

 fornys på grund af, at ansøgeren ikke længere opfylder  

 betingelserne i § 12, stk. 1, nr. 4 og 7, 2. led, eller i  

 § 13, jf. § 12, stk. 1, nr. 4 og 7, 2. led.«.
 Stk. 3. Anmodning om sagsanlæg vedrørende  

 tilbagekaldelse eller nægtelse af fornyelse ifølge § 14,  

 stk. 3, og § 15, stk. 2, jf. § 12, stk. 1, nr. 5,  

 har ikke opsættende virkning, men retten kan ved kendelse bestemme, at  

 den pågældende under sagens behandling skal have adgang til at  

 udøve den virksomhed, tilladelsen eller godkendelsen vedrører.  

 Ankes en dom, hvorved tilbagekaldelse ikke findes lovlig, kan den ret, der  

 har afsagt dommen, eller den ret, hvortil sagen er indbragt, bestemme, at  

 vognmandsvirksomheden eller busudlejningen ikke må udøves under  

 ankesagens behandling.
 18. I § 15, stk. 3, 1. pkt., ændres  

 »§ 14, stk. 3, og § 15, stk. 2, jf. § 12,  

 stk. 1, nr. 5« til: »§ 14, stk. 1, nr. 2, § 14,  

 stk. 3, jf. stk. 1, nr. 2, § 14, stk. 7, jf. stk. 1,  

 nr. 2, og § 15, stk. 2, jf. § 12, stk. 1, nr. 4«.
Stk. 4. Anmodningen om sagsanlæg vedrørende  

 tilbagekaldelse eller nægtelse af fornyelse af en tilladelse  

 ifølge § 14, stk. 2, og § 15, stk. 2, jf.  

 § 12, stk. 1, nr. 8, 2. led, har opsættende virkning, men  

 retten kan ved kendelse bestemme, at den pågældende under sagens  

 behandling ikke må udøve den virksomhed, tilladelsen eller  

 godkendelsen vedrører.
Hvis tilbagekaldelsen findes lovlig ved dommen,  

 kan det i denne bestemmes, at anke ikke har opsættende virkning.
 19. I § 15, stk. 4, 1. pkt., ændres  

 »af en tilladelse ifølge § 14, stk. 2, og § 15,  

 stk. 2, jf. § 12, stk. 1, nr. 8, 2. led« til: »ifølge  

 § 14, stk. 1, nr. 1, § 14, stk. 2, § 14,  

 stk. 3, jf. stk. 1, nr. 1, § 14, stk. 4 - 6, § 14,  

 stk. 7, jf. stk. 1, nr. 1, og stk. 4, og § 15,  

 stk. 2, jf. § 12, stk. 1, nr. 7, 2. led«.
 20. § 15, stk. 5, 1. pkt., affattes  

 således:
Stk. 5. En tilbagekaldelse efter § 14, stk. 2 og 3,  

 og § 14, stk. 4, jf. stk. 2 og 3, kan for så vidt  

 tilladelsen er givet i henhold til § 1, stk. 1, og § 1 a til  

 enhver tid efter ansøgning ophæves af den myndighed, der har  

 truffet afgørelsen.
En ansøgning herom kan dog kun indgives med  

 1 års mellemrum.
Hvis ansøgningen afslås, kan  

 ansøgeren forlange afgørelsen prøvet ved domstolene,  

 såfremt tilbagekaldelsen er sket indtil videre og der er  

 forløbet mindst 5 år efter tilbagekaldelsen og mindst 2 år  

 efter, at ophævelsen senest er nægtet ved dom.
Stk. 1, 2. og  

 3. pkt., finder tilsvarende anvendelse.
 »En tilbagekaldelse efter § 14 kan, for så vidt  

 tilladelsen er givet i henhold til § 1, stk. 1, og stk. 3, nr.  

 1, § 1 a eller § 13, til enhver tid efter ansøgning  

 ophæves af den myndighed, der har truffet afgørelsen om  

 tilbagekaldelse.«.
 § 16. Tilladelsen eller godkendelsen bortfalder, hvis  

 indehaveren af en tilladelse eller godkendelse afgår ved døden  

 eller ophører med at opfylde betingelserne i § 12, stk. 1,  

 nr. 1-4, eller § 13, jf. § 12, stk. 1, nr. 1-4.
 21. To steder i § 16, stk. 1, ændres »nr.  

 1-4« til: »nr. 1-3«.
Stk. 2. Efter anmeldelse inden 14 dage til den myndighed, der  

 har givet tilladelsen, kan et dødsbo, en ægtefælle, der  

 sidder i uskiftet bo, en skyldner der har anmeldt betalingsstandsning, et  

 konkursbo eller en værge for en person, der er under  

 værgemål efter værgemålslovens § 5, under  

 værgemål med fratagelse af den retlige handleevne, jf.  

 værgemålslovens § 6, eller under samværgemål  

 efter værgemålslovens § 7, midlertidigt få tilladelse  

 til at fortsætte virksomheden med henblik på afvikling,  

 afhændelse eller lignende.
Adgangen hertil gælder kun indtil seks  

 måneder fra dødsfaldet, betalingsstandsningens anmeldelse,  

 konkursdekretets afsigelse eller værgemålets  

 iværksættelse.
I særlige tilfælde kan fristen  

 forlænges.
 22. I § 16 indsættes efter  

stk. 1 som nyt stykke:
 »Stk. 2. En tilladelse, der er udstedt i medfør af  

 § 1, stk. 2 og 3, nr. 1, bortfalder, hvis en tilladelse til  

 erhvervsmæssig personbefordring bortfalder efter stk. 1,  

 tilbagekaldes efter § 14, eller nægtes fornyet på grund af,  

 at ansøgeren ikke længere opfylder betingelserne i § 12,  

 stk. 1, nr. 4-7, eller § 13, jf. § 12, stk. 1, nr. 4-5 og  

 7, 2. led.«.
 Stk. 2 bliver herefter stk. 3.
 23. § 17, stk. 2, ophæves, og i stedet  

 indsættes:
 § 17. En tilladelse, der er tilbagekaldt, frakendt eller  

 bortfaldet, jf. §§ 14 og 16, skal straks afleveres til den myndighed,  

 der har givet tilladelsen.
 Stk. 2. Der kan ske tilbageholdelse af et  

 motorkøretøj, såfremt der udføres buskørsel  

 i strid med lovgivningen.
 »Stk. 2. Politiet kan tilbageholde et  

 motorkøretøj, med hvilket der udføres personbefordring i  

 strid med loven eller forskrifter fastsat i medfør heraf.
Stk. 3. Med hensyn til iværksættelse af  

 tilbageholdelse efter stk. 1 finder retsplejelovens bestemmelser om  

 beslaglæggelse med henblik på konfiskation tilsvarende  

 anvendelse.
Tilbageholdelse kan ske, indtil forholdene er bragt i  

 overensstemmelse med de i stk. 2 nævnte bestemmelser.«.
§ 18. Trafikministeren kan fastsætte regler om 1)	anvendelse eller gennemførelse af De Europæiske  

 Fællesskabers forordninger og direktiver om buskørsel med  

 motorkøretøjer samt af tilsvarende aftaler med andre  

 lande, 2)	undtagelse fra kravet om tilladelse, herunder afgrænsningen  

 mellem erhvervsmæssig og ikkeerhvervsmæssig personbefordring.
3)	ansøgningers indhold samt om de økonomiske og faglige  

 krav, en ansøger skal opfylde, 24. I § 18, stk. 1, nr. 2, ændres:  

 »afgrænsning mellem erhvervsmæssig og ikkeerhvervsmæssig  

 personbefordring,« til: »tilladelsesfrit udlån, jf. § 1 a, stk.  

 2,«.
4)	fremgangsmåden ved udstedelse af tilladelser, herunder om  

 høring af myndigheder og organisationer, 5)	gebyr for behandling af ansøgninger og for meddelelse af  

 tilladelse og godkendelse, 25. § 18, stk. 1, nr. 6-7, ophæves og i  

 stedet indsættes:
6)	afmærkning af køretøjer og  

 kontrolforanstaltninger, herunder for den kørsel, der er undtaget fra  

 kravet om tilladelse samt »6)	afmærkning af køretøjer og  

 kontrolforanstaltninger, herunder for den kørsel, der er undtaget fra  

 kravet om tilladelse, 7)	udnyttelse af tilladelse i henhold til § 1 a.
7)	udnyttelse af tilladelse i henhold til § 1 a, samt 8) 	af afgørelse i sager om udstedelse af tilladelse i henhold  

 til § 1, stk. 3, nr. 1, herunder fastsættelse af vilkår  

 for en tilladelse, træffes af de berørte lokale eller regionale  

 myndigheder, jf. § 3, stk. 1, nr. 1 og 2.«.
 26. Efter § 18 indsættes:
»§ 18 a.
Trafikministeren bemyndiges til at fravige lovens  

 bestemmelser i forbindelse med konkrete tidsbegrænsede og  

 afgrænsede forsøg med buskørsel under inddragelse af  

 vedkommende tilladelsesudstedende myndigheder.
Ministeren kan herunder  

 fastsætte regler om forsøg med offentligt udbud af et  

 begrænset antal kontrakter om rutekørsel over mindst to  

 amtsgrænser (fjernbusser) og om samarbejde i den forbindelse mellem  

 amtskommuner, Københavns og Frederiksberg Kommuner eller  

 trafikselskaber i disse amtskommuner og kommuner.«.
 § 19. Uoverensstemmelser mellem en kommunalbestyrelse og et  

 amtsråd, jf. § 6, eller uoverensstemmelser mellem en  

 banevirksomhed og en tilladelsesudstedende myndighed, jf. § 7, kan  

 indbringes for Persontrafikrådet til endelig administrativ  

 afgørelse.
 27. § 19, stk. 2, ophæves.
 Stk. 2. Den tilladelsesudstedende myndigheds afgørelser  

 kan i øvrigt ikke påklages til anden administrativ  

 myndighed.
 28. Efter § 20 og før kapitel 5  

 indsættes:
»Kapitel 4 c Hæftelse ved international kørsel § 20 a.
Den registrerede ejer eller bruger af et  

 motorkøretøj, som oprindeligt er indrettet til befordring af  

 flere end 9 personer, føreren medregnet, hæfter over for  

 føreren af køretøjet og andre personer, der er  

 tilknyttet dennes virksomhed og efter dennes anmodning deltager i og  

 medvirker til erhvervsmæssig personbefordring, for udgifter, der  

 opstår under kørsel i udlandet, til behandling m.v. i udlandet  

 og hjemtransport i forbindelse med sygdom.
Stk. 2. Stk. 1 finder ikke anvendelse, hvis den  

 pågældende ved sin ansættelse svigagtigt har fortiet  

 sygdommen, denne er selvforskyldt, eller udgifterne afholdes efter 1)	lovgivningen om arbejdsskadeforsikring, 2)	lovgivningen om offentlig sygesikring, 3)	bestemmelserne i Rådets forordning (EØF) nr. 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, med senere ændringer, eller 4)	bestemmelser i internationale overenskomster om social  

 sikring.
 Stk. 3. Stk. 1 finder tilsvarende anvendelse på  

 udgifter til retshjælp og lignende udgifter, der opstår under  

 kørsel i udlandet i tilfælde af konflikter med udenlandske  

 myndigheder som følge af handlinger eller undladelser, der har en  

 naturlig forbindelse med transportens udførelse.
 Stk. 4. Den, der hæfter efter stk. 1, jf.  

 stk. 2 og 3, skal stille sikkerhed for opfyldelsen af sine eventuelle  

 forpligtelser, forinden et køretøj kører ud af  

 landet.
 Stk. 5. Trafikministeren fastsætter nærmere regler  

 om hæftelsen, herunder om dens omfang efter stk. 1, jf.  

 stk. 2 og 3, og om sikkerhedsstillelsen efter stk. 4.  

 Trafikministeren kan fastsætte regler om fritagelse for  

 sikkerhedsstillelse ved kørsel inden for nærmere angivne  

 områder.«.
 § 21. Persontrafikrådet består af 11 medlemmer,  

 der beskikkes af trafikministeren. 5 af medlemmerne beskikkes efter  

 indstilling af henholdsvis Amtsrådsforeningen i Danmark, Kommunernes  

 Landsforening, Landsforeningen Danmarks Bilruter, Turistvognmændenes  

 Landsforening og Specialarbejderforbundet i Danmark.
 29. I § 21, stk. 1, ændres »11 medlemmer,  

 der beskikkes af trafikministeren. 5 af medlemmerne beskikkes efter  

 indstilling af henholdsvis Amtsrådsforeningen i Danmark, Kommunernes  

 Landsforening, Landsforeningen Danmarks Bilruter, Turistvognmændenes  

 Landsforening og Specialarbejderforbundet i Danmark« til: »10 medlemmer, der  

 beskikkes af trafikministeren. 4 af medlemmerne beskikkes efter indstilling  

 af henholdsvis Amtsrådsforeningen i Danmark, Kommunernes Landsforening,  

 Danske Busvognmænd og Specialarbejderforbundet i Danmark«.
Stk. 2. --- Stk. 3. --- 30. § 21, stk. 4, affattes således:
Stk. 4. Færdselsstyrelsen fungerer som sekretariat for  

 Persontrafikrådet.
Trafikministeren kan efter aftale med  

 Persontrafikrådet fastsætte regler om, at Færdselsstyrelsen  

 bemyndiges til at træffe afgørelse efter loven.
Ministeren kan  

 herunder bestemme, at afgørelser, der er truffet af  

 Færdselsstyrelsen, ikke kan indbringes for højere administrativ  

 myndighed.
Sådanne bestemmelser er ikke til hinder for, at  

 Persontrafikrådet på eget initiativ kan tage en afgørelse,  

 der er truffet af Færdselsstyrelsen, op til nærmere  

 undersøgelse og afgørelse.
»Stk. 4. Persontrafikrådet træffer  

 afgørelse ved almindelig stemmeflerhed.
I tilfælde af  

 stemmelighed er formandens stemme afgørende.«.
§ 22. Medmindre højere straf er forskyldt efter anden  

 lovgivning, straffes med bøde den, der 31. I § 22, stk. 1, nr. 1, ændres »§ 1,  

 stk. 1, 2 , 3 og 5, § 1 a, stk. 1, § 13, stk. 2, 1. pkt.,  

 § 17, stk. 1, eller § 18, stk. 3 og 4« til: »§ 1,  

 stk. 1 - 3, § 1 a, § 13, stk. 2, 1. pkt., § 17,  

 stk. 1, § 18, stk. 3 og 4, eller § 20 a,  

 stk. 4«.
1)	overtræder § 1, stk. 1, 2, 3 og 5, § 1 a,  

 § 13, stk. 2, 1. pkt., § 17, stk. 1, eller § 18,  

 stk. 3 og 4, 2)	--- 3)	--- Stk. 2. --- 32. § 22, stk. 3, affattes således:
Stk. 3. Er en overtrædelse begået af et  

 aktieselskab, anpartsselskab eller lignende, kan der pålægges  

 selskabet som sådant bødeansvar.
Er overtrædelsen  

 begået af staten, Hovedstadsområdets Trafikselskab, en kommune  

 eller et kommunalt fællesskab, der er omfattet af § 60 i lov om  

 kommunernes styrelse, kan der pålægges staten, selskabet,  

 kommunen eller det kommunale fællesskab bødeansvar.
 »Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.«.
 33. Efter § 22 indsættes:
»§ 22 a.
Ved særlig grove eller gentagne  

 overtrædelser af denne lov eller bestemmelser fastsat i medfør  

 heraf kan der ske konfiskation af det ved overtrædelsen anvendte  

 motorkøretøj, såfremt det må anses for  

 påkrævet for at forebygge yderligere overtrædelser af  

 lovgivningen, og såfremt konfiskation ikke er urimelig.
 Stk. 2. I øvrigt gælder straffelovens  

 bestemmelser om konfiskation.«.
§ 2 I lov om hovedstadsområdets kollektive persontrafik, jf.  

 lovbekendtgørelse nr. 492 af 16. juni 1995, som ændret ved  

 § 9 i lov nr. 1230 af 27. december 1996 og § 34 i lov nr. 289 af  

 18. maj 1998, foretages følgende ændringer:
 1. I § 1, stk. 1, indsættes som 2. pkt.:
» § 1. Hovedstadsområdets Trafikselskab (HT) varetager den  

 almindelige rutekørsel med bus inden for hovedstadsområdet  

 omfattende Københavns og Frederiksberg Kommuner samt  

 Københavns, Frederiksborg og Roskilde Amtskommuner.
 2. I § 1 indsættes efter stk. 1 som  

 nyt stykke:
 Stk. 2. HT varetager individuel handicapkørsel for  

 svært bevægelseshæmmede, der rækker ud over transport  

 til behandling, terapi og lignende.
 »Stk. 2. HT kan for at fremme samordningen af den lokale og  

 regionale kollektive personbefordring i Øresundsregionen lade  

 udføre rutekørsel over landets grænse.«.
 Stk. 2 bliver herefter stk. 3.
 § 2. HT s nettoudgift til busdriften dækkes af de i § 1  

 nævnte kommuner og amtskommuner.
 3. I § 2, stk. 1, indsættes efter »busdriften«: »og driften af vandbusser«.
--- § 3. HT foretager løbende udbud af den i § 1 nævnte  

 buskørsel.
Senest den 1. juli 2002 skal hele kørslen  

 udføres på grundlag af udbud.
 4. § 3, stk. 2, ophæves og i stedet  

 indsættes:
 Stk. 2. Buskørslen kan udføres af statslige  

 eller private virksomheder, herunder det i § 3 a nævnte  

 aktieselskab.
» Stk. 3. Buskørslen og vandbusdriften kan  

 udføres af statslige eller private virksomheder, herunder det i § 3 a  

 nævnte aktieselskab.«.
 Stk. 3-4 bliver herefter stk. 4-5.
Stk. 3. HT kan fortsat som led i HT s udviklings- og  

 forsøgsprojekter m.v. eje et begrænset antal busser Stk. 4. Kontrakter om kørsel indgås for et  

 tidsrum af højst 8 år.
 5. I § 3 indsættes som stk. 6:
» § 5. --- Stk. 2. Planen skal angive retningslinier for  

 anlæg, linieføring, kørselsomfang og  

 køreplanlægning for den trafik, der udføres som  

 almindelig rutekørsel med bus, og af jernbanevirksomheder med tog, der  

 alene betjener hovedstadsområdet, samt af de i stk. 1 nævnte  

 letbaneselskaber med tog.
--- 6. I § 5, stk. 2, indsættes som 2. pkt.:
» 6. HT fastsætter takster og billetteringssystem for rejser  

 med bus og tog, der alene fortages inden for hovedstadsområdet, samt  

 med letbanerne.
 7. I § 6, stk. 1, indsættes efter »letbanerne«: »og med vandbus«.
§ 3 I lov om den lokale og regionale kollektive personbefordring uden for  

 hovedstadsområdet, jf. lovbekendtgørelse nr. 493 af 16. juni  

 1995, som ændret ved § 10 i lov nr. 1230 af 27. december 1996 og  

 § 35 i lov nr. 289 af 18. maj 1998, foretages følgende  

 ændringer:
 1. Efter § 1 og før overskriften til kapitel  

 2 indsættes:
»§ 1 a.
De berørte amtsråd kan for at fremme  

 samordningen af den lokale og regionale kollektive personbefordring i  

 grænseregionerne lade udføre rutekørsel over landets  

 grænse.«.
§ 2. --- Stk. 2. Hvert amtsråd uden for hovedstadsområdet  

 udarbejder på grundlag af dels den i stk. 1 nævnte  

 beskrivelse, dels forslag fra kommunalbestyrelserne inden for amtskommunnen,  

 en plan for den lokale og regionale kollektive persontrafik i amtskommunen.  

 Forinden planen vedtages, forhandles der om indholdet med amtsrådene i  

 de tilstødende amtskommuner eller, hvis disse er beliggende inden for  

 hovedstadsområdet, Hovedstadsområdets Trafikselskab,  

 Banestyrelsen samt de jernbanevirksomheder, der driver trafik i amtskommunen,  

 Landsforeningen Danmarks Bilruter og de virksomheder, der udfører fly-  

 eller færgetrafik til amtskommunen.
 2. I § 2, stk. 2, ændres »Landsforeningen  

 Danmarks Bilruter« til: »Danske Busvognmænd«.
Stk. 3. --- § 4 Stk. 1. Loven træder i kraft den 1. juli 1999.
 Stk. 2. Samtidig ophæves lov nr. 254 af 22. maj  

 1974 om international buskørsel.
 Stk. 3. Tilladelser, udstedt i henhold til § 11,  

 stk. 1, i lov om buskørsel, jf. lovbekendtgørelse nr. 1270  

 af 16. december 1996, og i henhold til § 1 i lov nr. 254 af 22. maj 1974  

 om international buskørsel, forbliver i kraft efter deres  

 indhold.
Stk. 4. Tilladelser, udstedt i henhold til § 3, nr. 4, i  

 lov om buskørsel, jf. lovbekendtgørelse nr. 1270 af 16.  

 december 1996, forbliver i kraft efter deres indhold.
Færdselsstyrelsen  

 træffer efter ansøgning afgørelse om ændring af  

 vilkår i disse tilladelser.
Færdselsstyrelsen træffer  

 afgørelse om ændring af vilkår, hvor en busrute går  

 over Kattegat, uanset om bussen overføres eller ønskes  

 overført med færgen eller ej.
§ 5 Forslag til revision af § 3, stk. 1, nr. 4, og § 18 a i lov  

 om buskørsel fremsættes for Folketinget senest i begyndelsen af  

 folketingsåret 2002-03.«.
Bilag 2 Oversigt over myndigheder og organisationer, der er anmodet  

 om en udtalelse i anledning af lovforslaget.
Amtsrådsforeningen Dansk Idrætsforbund Danske Biludlejere Fjernbusforeningen Frederiksberg Kommune HT Kommunernes Landsforening Københavns Kommune Landsorganisationen i Danmark Landsforeningen Danmarks Bilruter Landsforeningen Ungdomsringen NOAH-Trafik Nævnet for Etnisk Ligestilling Specialarbejderforbundet i Danmark Turistvognmændenes Landsforening Turistvognmændenes Arbejdsgiverforening Bilag 3 _)   	Loven  

 indeholder bestemmelser, der gennemfører Rådets direktiv 98/76/EF af 1. oktober  

 1998 om ændring af direktiv 96/26/EF om adgang til erhvervet  

 godstransport og personbefordring ad landevej m.v., EF-tidende 1998 L 277,  

 side 17.
