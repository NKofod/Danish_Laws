Betænkning afgivet af Udenrigsudvalget den 8. april 2003 Betænkning over Forslag til  

 folketingsbeslutning om opfordring til at trække aktstykke nr. 111 om støtte  

 til Irak tilbage fra Finansudvalget [af Villy Søvndal (SF)  

 m.fl.] 1. Udvalgsarbejdet Beslutningsforslaget blev fremsat den 3. april 2003 og var til  

 1. behandling den 8. april 2003. Beslutningsforslaget blev efter 1.  

 behandling  

 henvist til behandling i Udenrigsudvalget.
Møder Udvalget har behandlet beslutningsforslaget i 1 møde.
Spørgsmål Udvalget har stillet 19 spørgsmål til udenrigsministeren til  

 skriftlig besvarelse, som denne for størstedelens vedkommende har besvaret.  

 Spørgsmål 12-19 vil blive besvaret snarest muligt af udenrigsministeren.
Finansudvalgets behandling af aktstykke nr. 111 Aktstykke nr. 111 har været behandlet i Finansudvalget på 2  

 møder den 2. april 2003. Finansudvalget har stillet 1 spørgsmål til  

 udenrigsministeren til mundtlig besvarelse, som ministeren besvarede den 2.  

 april 2003. Udenrigsministerens besvarelse af samrådsspørgsmålet vil  

 efterfølgende blive fordelt.
Finansudvalget har stillet 53 spørgsmål til  

 udenrigsministeren og 4 spørgsmål til finansministeren til skriftlig  

 besvarelse, som disse har besvaret.
Under Finansudvalgets behandling af  

 aktstykket blev dette begæret behandlet i Folketingssalen af Socialistisk  

 Folkeparti, der i forlængelse heraf fremsatte nærværende beslutningsforslag.  

 Behandlingen  

 af aktstykket i Finansudvalget er stillet i bero, indtil beslutningsforslaget  

 er færdigbehandlet.
Besvarelser på spørgsmål stillet af Finansudvalget  

 vedrørende aktstykke nr. 111 er omdelt som bilag til beslutningsforslaget.
Udtalelse fra udvalget Udvalget finder det uheldigt, at der under 1. behandling af  

 beslutningsforslaget blev inddraget et foreløbigt og uofficielt udkast til  

 betænkning.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KRF) indstiller beslutningsforslaget til  

  

 forkastelse  

                                                                         .
 Dansk Folkeparti finder det rigtigt, at regeringen i forlængelse  

 af Danmarks deltagelse i de allieredes befrielse af det irakiske folk fra  

 diktatoren gennem mere end 30 år, aggressoren og massemorderen Saddam  

 Hussein,  

 yder en omfattende humanitær- og genopbygningshjælp på 350 mio. kr. i årerne  

 2003 og 2004.
 De allieredes aktion mod det irakiske diktatorregime og  

 befrielsen af det irakiske folk er både nødvendig og retfærdig, og Dansk  

 Folkeparti støtter fuldt ud dansk deltagelse og den foreslåede hjælp på 350  

 mio. kr.
Det er vigtigt for Dansk Folkeparti, at den omfattende bistand  

 anvendes til at hjælpe eventuelt internt fordrevne flygtninge i Irak, så de  

 fortsat kan forblive i Irak eller i nærområdet.
Det er samtidig vigtigt for  

 Dansk Folkeparti, at herboende irakere straks vender hjem og deltager i  

 genopbygningen af deres land efter regimets fald.
Det er beklageligt, at Socialistisk Folkeparti forsøger at lave  

 benspænd i denne sag ved at anmode om at trække aktstykket tilbage.
Jo før  

 dette aktstykke passerer igennem Folketinget desto bedre.
Derfor burde  

 Socialistisk Folkeparti have undladt denne obstruktion af det nødvendige  

 genopbygningsarbejde til gavn for den irakiske befolkning.
 Kristeligt Folkeparti har i Finansudvalget argumenteret for, at  

 aktstykket blev færdigbehandlet i udvalget for at undgå en unødig forsinkelse  

 af den nødhjælp, Danmark under alle omstændigheder må bidrage med.
Kristeligt Folkeparti er enig med regeringen i, at Danmark bør  

 tage et medansvar for at afhjælpe Irakkrigens katastrofale konsekvenser ikke  

 mindst for civilbefolkningen.
Humanitær bistand på kort sigt og  

 genopbygningsbistand efter krigen er helt påkrævet, og som krigsførende part  

 påhviler der i særdeleshed Danmark et stort ansvar.
 Når det kommer til den praktiske hjælp, er Kristeligt Folkeparti  

 meget utilfreds med regeringens holdninger.
For det første finder Kristeligt Folkeparti, at finansieringen  

 er helt forkert.
Regeringen vil tage de 350 mio. kr. fra forskellige konti  

 under ulandsrammen.
Det burde være »nye« penge, uanset at regeringen  

 fastholder, at finansieringen af aktstykket ikke vil give anledning til  

 afbrydelse eller forsinkelse af planlagte indsatser.
Selv uden en Irakkrig  

 havde der under alle omstændigheder været hårdt brug for 350 mio. kr.
Konsekvenserne bliver senere på året de samme som i forbindelse  

 med Kosovokrigen.
Nødhjælp, genopbygningsbistand m.v. kommer til at gå fra  

 den  

 langsigtede bistand til f.eks. lande i Afrika.
Dertil kommer, at aktstykket  

 næppe heller er det sidste af slagsen.
Irak har både nu og efter en krig brug  

 for massiv bistand.
 Kristeligt Folkeparti mener, at behovet for nye penge til at  

 finansiere aktstykkets formål forstærkes af, at ulandsbistanden er blevet  

 kraftigt reduceret efter regeringens tiltræden.
For det andet er regeringens holdning til, hvem der skal forestå  

 genopbygningsindsatsen, særdeles uklar.
For Kristeligt Folkeparti er det  

 afgørende,  

 at FN kommer til at spille en afgørende rolle.
Det er den eneste holdbare  

 løsning, og derfor skal Danmark aktivt følge FN-sporet med hensyn til  

 genopbygning.
 Et  

  

 mindretal  

  

 i  

 udvalget (S og RV) indstiller beslutningsforslaget til  

  

 vedtagelse uændret  

                                                                         .
 Socialdemokratiet og Det Radikale Venstre kan tiltræde  

 beslutningsforslagets intention om at opdele aktstykket i henholdsvis  

 humanitær  

 bistand og genopbygningsbistand.
 Mindretallet vil gerne yde humanitær bistand så hurtigt som  

 muligt, men finder samtidig, at den præcise udmøntning af den danske  

 genopbygningsbistand bør afvente de behovsanalyser, der ikke kan færdiggøres,  

 før krigshandlingerne er overstået.
Derfor ville det være fornuftigt, hvis regeringen valgte at dele  

 aktstykke nr. 111 op i to.
Den ene del om humanitær bistand ville  

 forventeligt  

 kunne vedtages hurtigt, mens den andel del om genopbygningsbistanden kunne  

 diskuteres mere indgående, inden Folketinget lagde sig fast på fordeling og  

 vilkår for genopbygningsbistanden generelt.
VK-regeringen har sparet over 3 mia. kr. på den internationale  

 indsats sammenlignet med det planlagte niveau under den tidligere regering.  

 Socialdemokratiet og Det Radikale Venstre tager afstand fra regeringens  

 besparelser på ulandsbistanden og finder, at det er forkert, at det danske  

 økonomiske bidrag til Irak skal tages fra ulandsrammen.
Ulandsbistanden er i  

 forvejen faldende som følge af regeringens besparelser.
Regeringen kunne i  

 stedet have valgt at finansiere indsatsen via de afsatte reserver på Miljø-,  

 Freds- og Stabilitetsrammen.
 Et andet  

  

 mindretal  

  

 i  

 udvalget (SF) indstiller beslutningsforslaget til  

  

 vedtagelse uændret  

                                                                         .
Socialistisk Folkeparti er enig i, at Danmark skal yde en aktiv  

 humanitær indsats i Irak.
Socialistisk Folkeparti mener faktisk, at  

 regeringens  

 forslag om at yde 180 mio. kr. er alt for lidt set i forhold til de  

 menneskelige lidelser, der følger af krigen.
Den humanitære bistand bør øges  

 med yderligere 200 mio. kr.
Socialistisk Folkeparti er også enig i, at Danmark skal bidrage  

 til genopbygningen af Irak, men finder det afgørende, at det sker under  

 ledelse  

 af FN.
Ligeledes finder Socialistisk Folkeparti, at det er urimeligt, at  

 nødhjælpsindsatsen finansieres inden for ulandsrammen og således sker på  

 bekostning af nødvendige indsatser andre steder i verden, hvor der også er  

 væsentlige flygtninge- og fattigdomsproblemer.
Teksten i aktstykke nr. 111  

 giver ingen garanti for, at genopbygningsindsatsen sker under FNs  

 ledelse.  

 Hvis USA blokerer for, at FN kommer til at stå for genopbygningen med henblik  

 på selv, eventuelt sammen med koalitionspartnerne i krigen, at forestå  

 genopbygningsarbejdet, kan det få katastrofale følger for FN og Irak.
Derfor  

 finder Socialistisk Folkeparti, at det er helt afgørende, at Danmarks  

 stilling  

 til genopbygningsindsatsen besluttes af Folketinget.
 Et tredje  

  

 mindretal  

  

 i  

 udvalget (EL) indstiller beslutningsforslaget til  

  

 vedtagelse uændret  

                                                                         .
Efter Enhedslistens opfattelse omfatter aktstykket bevillinger  

 til to forskellige formål, og det bør således opdeles.
Forslagets ene del  

 omhandler humanitær bistand og nødhjælp i den øjeblikkelige situation.  

 Hvordan  

 denne skal distribueres og af hvem, er fremgået af regeringens tidligere  

 udmeldinger, bl.a. i forbindelse med behandlingen af beslutningsforslag B 118  

 om dansk militær deltagelse i en multinational indsats i Irak, særligt i et  

 samråd med udenrigsministeren i denne forbindelse.
Genopbygningsbistanden er derimod et alvorligt politisk  

 spørgsmål med folkeretlige implikationer.
Denne bistand skal gives til en  

 genopbygning og kan i værste fald komme til at udfolde sig under en  

 besættelsesmagts diktater.
 Som aktstykket er formuleret, beder regeringen om frie hænder  

 til at støtte genopbygningsprocessen, uanset at denne kan bringe Danmark på  

 kant med international ret.
 Tjóðveldisflokkurin, Siumut og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Pia Larsen (V)  

    

 Henrik Vestergaard (V)  

    

 Troels Lund Poulsen (V)  

    

 Hanne Severinsen (V)  

    

 Peter Skaarup (DF)  

    

 Pia Kjærsgaard (DF)  

    

 Gitte Seeberg (KF)  

  

  nfmd.  

  

    

 Lars  

 Barfod (KF)  

    

 Jann Sjursen (KRF)  

  

  fmd.  

  

    

 Carsten Bo Jensen (S)  

    

 Jan Petersen (S)  

    

 Jeppe Kofod (S)  

    

 Mogens Lykketoft (S)  

    

 Nicolai Wammen (S)  

    

 Holger K.
Nielsen (SF)  

    

 Morten Helveg Petersen (RV)  

    

 Keld Albrechtsen (EL) Tjóðveldisflokkurin, Siumut og Inuit Ataqatigiit havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag omdelt på B 137 i URU Bilagsnr.
