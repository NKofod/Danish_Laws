I forbindelse med ekspropriation til nedlægning af private overkørsler  

 og overgange på en statsbanestrækning fandt kommissionen, at der ved  

 nedlæggelsen af den omhandlede overkørsel påførte ejeren af en  

 landbrugsejendom betydelige driftsmæssige ulemper i form af et væsentligt  

 ekstra tidsbrug til nødvendig udkørsel af gylle samt til markarbejde.
På  

 baggrund af dette og idet bemærkes, at ejendommens areal i forvejen er  

 utilstrækkeligt til at aftage gyllemængden fra ejendommens svineproduktion,  

 fandt taksationskommissionen, at erstatningen burde forhøjedes til 40.000 kr.
Udskrift af forhandlings- og kendelsesprotokollen for Taksationskommissionen for Nordjylland (Lov nr. 186 af 4. juni 1964) Sag nr.
Ta.
III 18/89 Matr.nr. 4 a og 46 c, Stevnstrup By, Grensten (bl.nr. 108) Erik Stampe (personlig sammen med konsulent Knud Erik Jensen) mod DSB (v/baneregionschef Peter Sørensen).
 Kendelse den 8. december 1989.
 Erik Stampe har som ejer af ovennævnte ejendom ønsket at efterprøve den  

 erstatning, der ved kendelse af 6. september 1989 er tillagt ham af  

 Ekspropriationskommissionen vedrørende mindre anlæg for statsbanerne i  

 Jylland i anledning af stedfunden ekspropriation til nedlægning af private  

 overkørsler og overgange på statsbanestrækningen Fredericia-Randers.
Der fremlagdes udskrift af forhandlingsprotokollen for  

 Ekspropriationskommissionen, hæfte 25 og 29, brev af 11. oktober 1989 fra  

 Kommissarius ved Statens Ekspropriationer i Jylland, arealfortegnelse nr. 2,  

 arealerhvervelsesplaner samt ankebegæring.
Endvidere fremlagdes brev af 1.  

 december 1989 fra Landbrugets Rådgivningscenter, Kontoret for Landboret.
Kommissionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
Ekspropriationen omfatter nedlæggelse af den private niveauoverkørsel nr.  

 334, som bl.a. har været benyttet af ejeren af denne ejendom, der er en  

 landbrugsejendom, ved driften af et ca. 6,4 ha stort areal øst for banen.  

 Restejendommen med bygningerne ligger vest for banen.
Ejendommens samlede  

 areal er på 19.0412 ha.
Ejeren er fremover henvist til at benytte offentlig  

 niveauoverkørsel nr. 333 samt eksisterende eller nye private fællesveje på  

 hver side af banen for at komme til arealet øst for banen, hvilket øger  

 afstanden fra bygningerne til arealet med ca. 1.400 m.
 Ekspropriationskommissionen har fastsat erstatningen således:
»For samtlige ulemper ved nedlægning af overkørsel nr. 334 20.000 kr.
 Renter 8% p.a. fra den 1. oktober 1989.
For konsulentbistand 500 kr.« Det fremgår af kendelsen, at ulempeerstatningen for de ændrede  

 adgangsforhold er fastsat som sædvanlig omvejserstatning med en mindre  

 oprunding, og at Ekspropriationskommissionen ikke har kunnet imødekomme et  

 krav om erstatning beregnet i forhold til det tidsmæssige merforbrug til  

 driften af ejendommen som nedlæggelsen af overkørslen medfører.
 For Taksationskommissionen har ejeren nedlagt påstand om en erstatning på  

 i alt 80.000 kr.
 Konsulent Knud Erik Jensen har i brev af 1. december 1989 anført følgende  

 til støtte for erstatningspåstanden:
 »Landbrugsejendommen er på i alt 19 ha, og den drives med et stort  

 svinehold (220 årssøer). Dette nødvendiggør, at der ud over almindelig  

 landbrugsdrift til samtlige arealer tilføres gylle fra svinebesætningen.
Ved ekspropriationen påføres ejendommen en betydelig omvej på ca. 1.400 m  

 til 6,4 ha eller ca. 1/3 af ejendommen.
Det bemærkes, at der er tale om en  

 kørsel på private fællesveje af varierende standard.
Det betyder, at den  

 sædvanlige landbrugsmæssige kørsel må foretages med små hastigheder.
Desuden  

 er den private fællesvej øst for jernbanen så smal, at landbrugsmæssige  

 køretøjer ikke kan passere hinanden.
Der er derfor indrettet en vigeplads på  

 denne vej, men det indebærer, at tidsforbruget øges ved ventetider ved  

 passage af andre køretøjer på vejen.
 De 6,4 ha øst for jernbanen benyttes delvis som omdriftsareal, delvis til  

 fårehold.
 De årlige merudgifter kan efter bedste skøn og beregninger fastsættes  

 således:
 Erstatningen for det ekspropriative indgreb skal dække forringelsen af  

 ejendommens handelsværdi under hensyntagen til de driftsmæssige ulemper, som  

 det ekspropriative indgreb medfører.
 Ekspropriationskommissionen har fastsat den samlede erstatning til 20.000  

 kr., der er beregnet som sædvanlig omvejserstatning med en mindre oprunding.
Det gøres gældende, at de årlige merudgifter er af så betydelig en  

 størrelse, at der bør fastsættes en erstatning ud fra en konkret vurdering af  

 disse.
Erstatningsfastsættelsen bør ikke være begrænset af sædvanlige  

 principper for omvejserstatning, som dels benyttes generelt, dels er baseret  

 på 15 år gamle takster.
Der må herved også henses til, at ejendommen ved  

 investeringer i faste bygningsanlæg er baseret på en meget intensiv drift med  

 stort dyrehold, og at det berørte areal udgør en betydelig del af ejendommen.
På den anden side findes det heller ikke rimeligt at fastsætte  

 erstatningskravet ud fra en simpel kapitalisering af de årlige  

 driftsudgifter.
De opgjorte årlige driftsomkostninger svarer stort set til  

 halvdelen af dækningsbidraget ved dyrkning af arealerne.
På denne baggrund  

 påstås erstatningen fastsat til 80.000 kr., idet bemærkes, at  

 Ekspropriationskommissionen benyttede en takst på 2,50 kr. pr. (m2) ved  

 arealerhvervelsen svarende til en pris for de 6,4 ha på 160.000 kr.
 Ved defigureringer fastsættes erstatningen efter praksis som halv  

 jordværdi, og ulempen ved omvej skønnes i det foreliggende tilfælde at svare  

 til ulemperne ved defigurering.
 Det bemærkes endeligt, at det forhold, at DSB ikke længere opretholder  

 hegn langs jernbaner skærper nødvendigheden af dagligt tilsyn med dyrehold.
 Det forbeholdes nærmere at redegøre for de driftsmæssige gener i  

 forbindelse med omvejen ved Taksationskommissionens besigtigelse.
Der påstås endeligt et beløb til sagkyndig bistand på 1.600 kr. (4  

 timer).« Anlægsmyndigheden har påstået Ekspropriationskommissionens afgørelse  

 stadfæstet.
Taksationskommissionen finder, at der ved nedlæggelsen af den omhandlede  

 overkørsel påføres ejeren betydelige driftsmæssige ulemper i form af et  

 væsentligt ekstra tidsforbrug til nødvendig udkørsel af gylle samt til  

 markarbejde.
Henset hertil og idet bemærkes, at ejendommens areal i forvejen  

 er ganske utilstrækkeligt til at aftage gyllemængden fra ejendommens  

 svineproduktion, finder Taksationskommissionen, at erstatningen bør forhøjes  

 til 40.000 kr., der forrentes med 8% p.a. fra den 1. oktober 1989.
For udgifter til sagkyndig bistand for Ekspropriationskommissionen er der  

 tillagt ejeren et beløb af 500 kr.
For tilsvarende udgifter ved  

 Taksationskommissionen tillægges der ejeren 1.000 kr.
