 Forsvarsministeriet og Forsvarsarbejdernes Landsorganisation, Kvindeligt  

 Arbejderforbund i Danmark, Dansk El-Forbund, Dansk Metalarbejderforbund,  

 Malerforbundet i Danmark, Snedker- og Tømrerforbundet i Danmark og  

 Træindustriarbejderforbundet i Danmark har den 14. februar 1992 i tilknytning  

 til Statsansattes Kartels fællesoverenskomst indgået organisationsaftale for  

 faglærte samt kvindelige arbejdere under Forsvarsministeriet.
 Organisationsaftalen vedlægges som bilag 1.
 § 1.  Bestemmelserne i denne kundgørelse omfatter  

 faglærte samt kvindelige arbejdere under Forsvarsministeriet.
 § 2.  I tilslutning til ovennævnte organisationsaftale  

 bemærkes følgende:
 Generelle bemærkninger:
 Organisationsaftalen har virkning fra den 1. januar 1992.
 Ændringerne vedrørende arbejdsbestemte tillæg, omlægning af  

 skalatrinsforløb samt pensionsforholdene træder i kraft med virkning fra 1.  

 april 1992.
Fra den 1. januar 1992 ansættes faglærte og kvindelige arbejdere i  

 forsvaret som hovedregel som månedslønnede ikke-funktionærer, jf.
STK's  

 fællesoverenskomst.
 Kun i de tilfælde, hvor ansættelsesperioden er under 7 måneder, finder  

 ansættelse sted på timeløn, jf. organisationsaftalens ad § 27.
 Vedrørende frihed til bestemte formål bemærkes, at dette, såfremt  

 tjenesten tillader det, som hovedregel kan gives i form af anvendelse af  

 feriedage, eller eventuelt ved anvendelse af optjent afspadsering m.v.
 Frihed til tillidsrepræsentantarbejde bør dog gives i den udstrækning, det  

 er nødvendigt for tillidsrepræsentantarbejdets forsvarlige udførelse, jf.  

 Tillidsrepræsentantaftalens § 6 og vedrørende tillidsrepræsentantens løn  

 under varetagelse af tillidsrepræsentantarbejdet, Tillidsrepræsentantaftalens  

 §§ 7 og 9. Der kan herudover efter aftale med institutionen gives  

 tillidsrepræsentanten frihed til i passende omfang at deltage i faglige  

 kurser m.v. jf. lønnings- og pensionsministeriets cirkulæreskrivelse af 23.  

 juni 1971.
 Vedrørende ansatte, som af en læge er henvist til at søge  

 specialbehandling, kan der meddeles frihed uden afkortning i lønnen 8 gange i  

 løbet af 12 på hinanden følgende måneder.
 Der kan dog uden begrænsning gives frihed uden lønafkortning til  

 specialbehandling som følge af tilskadekomst i tjenesten.
 Om reglerne for tjenestefrihed i øvrigt henvises til  

 STK-fællesoverenskomstens § 16 samt til side 12-13 i Personaleadministrativ  

 Vejledning (bilag 2).
Vedrørende opsigelse og afskedigelsesprocedure bemærkes, at de ansatte er  

 omfattet af en generel aftale, indgået mellem Finansministeriet og  

 centralorganisationerne, jf.
STK-fællesoverenskomstens § 19.
Vedrørende tillidsrepræsentantreglerne bemærkes, at der foreligger en  

 generel bindende aftale, indgået mellem Finansministeriet og  

 centralorganisationernes Fællesudvalg.
Aftalen medfører bl.a. at valg af  

 tillidsrepræsentant samt suppleant ikke længere skal meddeles til  

 Forsvarsministeriet, men til den ansættende myndighed.
 Vedrørende lønanciennitet er de ansatte omfattet af en særlig aftale, jf.  

 STK-fællesoverenskomsten, § 5. Bestemmelserne gælder dog alene ved  

 nyansættelse efter den 1. januar 1992.
 Ad organisationsaftalens § 11.
Der kan ifølge organisationsaftalens bestemmelser om overarbejde ikke  

 udbetales overarbejdsbetaling for hele det udførte overarbejde.
Alt  

 overarbejde skal derfor afspadseres, og kan dette ikke finde sted inden for 3  

 måneder efter overarbejdets udførelse, aftales en senere afvikling med den  

 stedlige tillidsrepræsentant.
Ud over afspadsering time for time honoreres  

 overarbejde med et tillæg på 50% af den normale timeløn.
Tillægget på 50%  

 udbetales i forbindelse med den normale lønudbetaling i måneden efter, at  

 overarbejdet har fundet sted.
 § 3.  Cirkulære om Statsansattes Kartels  

 fællesoverenskomst, cirkulære om Hovedaftale mellem Finansministeriet og  

 Statsansattes Kartel, cirkulære om rådighedsvagtaftale for håndværkere m.v.  

 samt cirkulære om tillidsrepræsentanter for overenskomstansatte i staten er  

 udsendt i Forsvarsministeriets Kundgørelsessamling, bind 2, faneblad 2.
 § 4.  Organisationsaftalen afløser sammen med STK's  

 fællesoverenskomst hovedoverenskomst 1989 for civile arbejdere under  

 Forsvarsministeriet for så vidt angår faglærte og kvindelige arbejdere under  

 Forsvarsministeriet.
 P.M.V.
 E.B.
A.
Anholm BILAG 1 Organisationsaftale for faglærte samt kvindelige arbejdere under Forsvarsministeriet.
BILAG 2 Udsnit af PAV, kapitel 28, side 12-13.
