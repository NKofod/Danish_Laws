 I henhold til § 24, stk. 2, i civilforsvarsloven (lov nr. 253 af 27. maj  

 1981) fastsættes:
 § 1.  For København og Frederiksberg kommuner samt  

 kommunerne i Københavns amtsrådskreds nedsættes en fælles  

 civilforsvarskommission, bestående af følgende medlemmer:
Københavns magistrat og 3 af Københavns borgerrepræsentation udpegede  

 medlemmer, borgmesteren i Frederiksberg kommune og 2 af Frederiksberg  

 kommunalbestyrelse udpegede medlemmer, amtsborgmesteren i Københavns amtskommune og 2 af Københavns amtsråd  

 udpegede medlemmer, borgmesteren i Søllerød kommune, borgmesteren i Lyngby-Tårbæk kommune, borgmesteren i Gentofte kommune, 1 af kommunalbestyrelserne i Gladsaxe og Herlev i fællesskab udpeget  

 borgmester, 1 af kommunalbestyrelserne i Ballerup, Værløse og Ledøje-Smørum i  

 fællesskab udpeget borgmester, 1 af kommunalbestyrelserne i Høje-Tåstrup, Ishøj og Albertslund i  

 fællesskab udpeget borgmester, 1 af kommunalbestyrelserne i Glostrup, Brøndby og Vallensbæk i fællesskab  

 udpeget borgmester, 1 af kommunalbestyrelserne i Rødovre og Hvidovre i fællesskab udpeget  

 borgmester, 1 af kommunalbestyrelserne i Dragør og Tårnby i fællesskab udpeget  

 borgmester, politidirektøren i København, 2 af Civilforsvars-Forbundet/ Danske Kvinders Beredskab udpegede  

 medlemmer.
 Overborgmesteren i Københavns kommune er formand for  

 civilforsvarskommissionen.
 Stk. 2.  Hovedstadsrådet udpeger en repræsentant til som  

 observatør at følge arbejdet i civilforsvarskommissionen.
 § 2.  Bekendtgørelsen træder i kraft den 1. januar  

 1985.
 Stk. 2.  Samtidig ophæves bekendtgørelse nr. 154 af 20.  

 april 1982 om sammensætningen af Storkøbenhavns civilforsvarskommission.
