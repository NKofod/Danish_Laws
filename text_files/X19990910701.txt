Rettigheder bortfaldet på grund af  

 manglende betaling af årsafgift genoprettet År 1997, den 18. marts afsagde Patentankenævnet  

 (Grønning-Nielsen, Hans Chr.
Thomsen, Terndrup Pedersen) Følgende KENDELSE i sagen j.nr.
P 16/94:	Klage fra Metaalwarenfabriek Van Geel B.V., Holland, v/Internationalt Patent-Bureau over Patentdirektoratets afgørelse af 25. maj 1994 af anmodning om genoprettelse af patentansøg- ning nr. 1523 1983.
 Den 6. april 1983 indleverede klageren en ansøgning  

 om patent på rende til ledninger, rør og lignende.
 Den 2. april 1992 godkendtes ansøgningen til  

 fremlæggelse.
 Den 23. november 1993 blev ansøgningen endeligt  

 henlagt, da 11. årsafgift ikke var betalt indenfor fristen for sidste  

 indbetaling den 1. november 1993.
 Den 20. januar 1994 anmodede klageren under henvisning til  

 patentlovens ? 72 om genoprettelse  

 af de rettigheder, der var gået tabt ved overskridelsen af  

 betalingsfristen for indbetaling af 11. årsafgift.
 Om de nærmere omstændigheder, som førte  

 til overskridelsen af betalingsfristen, anførte klageren  

 følgende:
 "De nærmere omstændigheder, som førte  

 til overskridelsen af betalingsfristen, er følgende:
INTERNATIONALT PATENT-BUREAU havde i henhold til normal  

 praksis afsendt to erindringsskrivelser til den udenlandske forbindelse,  

 hvorfra ordren gennem de tidligere år er modtaget, men modtog ikke  

 nogen betalingsordre.
Erindringsskrivelser, som sendes til udenlandske  

 kolleger, er i almindelighed en formalitet, fordi kollegaen selv råder  

 over et overvågningssystem, der er dobbeltsikret, og derfor strengt  

 taget ikke har andet behov for disse skrivelser end den prisoplysning, som  

 disse giver.
De fleste bureauer anvender dog disse skrivelser som en ekstra -  

 dvs. 3. kontrol på funktionen af overvågningssystemet, og dette  

 har også været tilfældet i det foreliggende  

 forløb.
 Da der fra den udenlandske forbindelse, som er et  

 svejtsisk datterselskab af et hollandsk patentbureau med flere kontorer i  

 Holland, ikke indløb nogen ordre, hverken i den ordinære frist  

 eller i den 6-måneders forlængede frist, blev der ikke taget  

 skridt til at foretage betalingen herfra, idet det måtte formodes, at  

 den manglende ordre, som det i talrige tilfælde forekommer, skyldes, at  

 patentansøgeren havde mistet interessen for at holde  

 patentansøgningen i kraft.
 Patentdirektoratets skrivelse af 23. november 1993 blev  

 den 6. december 1993 videresendt til det kontor i Holland, hvorfra den  

 oprindelige indleveringsordre var modtaget, med en bemærkning om, at  

 der under særlige omstændigheder kunne opnås en  

 genoprettelse af tabte rettigheder, og denne påmindelse førte  

 til, at man konstaterede, at der ved ekspeditionen af 11. årsafgift i  

 det svejtsiske datterselskab var sket en fejl, som medførte, at ordren  

 ikke blev ekspederet.
 Det svejtsiske datterselskab ledes af en medarbejder, der  

 har været ansat i bureauet siden 1976, og som har været  

 beskæftiget med betaling af årsafgifter siden  

 ansættelsen.
Administrationen og overvågningen af  

 årsafgifterne foregår i et computeriseret system, der har  

 været i brug i en årrække.
Systemet gør det muligt  

 at udskrive lister for de enkelte klienter på månedsbasis og  

 tilhørende notaer, som fremsendes ca. 3 måneder før  

 forfaldsdatoen.
For den foreliggende patentansøgning blev der  

 udskrevet den som "Exhibit A" vedlagte nota, der blev fremsendt til klienten.  

 Notaen blev, som det fremgår af kopien, fremsendt den 31.1.1993 og  

 vedrørte patenter/patentansøgninger med forfaldsdatoer i  

 april.
Indehaveren af patentansøgningen reagerede i  

 første omgang på notaen ved den 3. marts 1993 at fremsende et  

 brev, "Exhibit B", i hvilket de oplyste, at visse af  

 patentansøgningerne skulle falde bort, og det drejede sig bl.a. om  

 dansk patentansøgning nr. 1967/89 med forfaldsdato i april.
Efter  

 modtagelsen af brevet på betalingslisten for april 1993 blev den danske  

 patentansøgning overstreget ("Exhibit C"), og en proforma-kreditnota  

 ("Exhibit D") dateret 25. marts 1993 blev udstedt til klienten.
I mellemtiden betalte klienten det samlede beløb  

 på notaen af 31. januar 1993, således som det fremgår af  

 "Exhibit E". Eftersom dette beløb inkluderede betaling for DK 1967/89,  

 som skulle bortfalde, måtte der udstedes en kreditnota på  

 beløbet ("Exhibit F"). Denne kreditnota var reel og ikke proforma som  

 den tidligere udstedte.
Samtidig med udstedelsen af en kreditnota  

 hører den rutine, at den pågældende linie i  

 betalingslisten overstreges.
 Ved denne rutine skete der i det foreliggende  

 tilfælde en skæbnesvanger fejl, idet den medarbejder, som  

 udførte dette arbejde, overså, at posten allerede var  

 overstreget og i stedet overstrege den anden post, som omhandlede en dansk  

 patentansøgning, nemlig nr. 1523/83, tilhørende samme klient.  

 Som følge af overstregningen af posten i listen blev der ved de senere  

 ekspeditioner ikke afsendt en betalingsordre, hvilket havde til resultat, at  

 afgiften ikke blev betalt.
De fra Danmark modtagne erindringsskrivelser sammenlignes  

 med betalingslisterne, og ved modtagelsen af den første  

 erindringsskrivelse, "Exhibit G", kunne man konstatere, at sagsbehandlingen  

 forløb planmæssigt, og at man havde sagen korrekt registreret.  

 Efter denne konstatering er erindringsskrivelsen uden værdi, og den  

 kasseres derfor umiddelbart derefter.
Ved modtagelsen af den anden  

 erindringsskrivelse vil proceduren være den samme, men i det  

 foreliggende tilfælde er man overbevist om, at skrivelsen ikke er  

 modtaget.
Skrivelsen sendes som normal Prioritaire-post, og der findes derfor  

 intet bevismateriale, som kan godtgøre, at skrivelsen er nået  

 frem til den svejtsiske filial.
Den daglige ekspedition foretages af en medarbejder, som  

 er uddannet i firmaet til at løse denne opgave. medarbejderen har mere  

 end 2 års erfaring, og har i ansættelsesperioden vist arbejdet  

 stor interesse og omhu.
Der er i den forløbne periode ikke forekommet  

 tilsvarende hændelser.
Den opståede fejl er således  

 enkeltstående og må, fordi den er forekommet i forbindelse med et  

 usædvanligt hændelsesforløb ved modtagelsen af ordren,  

 anses for undskyldelig.
Ud over den daglige kontrol, hvor  

 afgiftsovervågningen hver gang, der modtages erindringsskrivelser eller  

 andet fra udenlandske kolleger, kontrolleres for at fastslå, om den  

 pågældende post er til stede i systemet, overvåges systemet  

 som helhed ved en løbende sammenligning med tilsvarende registreringer  

 i det hollandske moderfirma, der ligeledes råder over et  

 computerbaseret register.
Disse sammenligninger sker regelmæssigt, og  

 på grund af afstanden mellem de to afdelinger af firmaet foretages  

 sammenligningerne periodevist for et interval, der af sikkerhedsmæssige  

 årsager kun udgør en lille del af den periode, hvor afgifterne  

 stadig kan betales, omend med forhøjelse.
Denne kontrol har  

 været praktiseret siden 1976 uden at der er observeret situationer, fx  

 på grund af menneskelige fejl, hvor man ikke i tide har konstateret  

 disse og foretaget den fornødne korrektion.
I praksis er dobbelkontrollen blevet foretaget ved, at der  

 3 måneder før forfaldsdato fra moderfirmaet modtages en liste  

 over de betalinger, der skal foretages i måneden for forfaldsdato.  

 Denne liste, der er kopieret på et antal disketter, indspilles i  

 datasystemet, hvorved der foretages en første sammenligning mellem de  

 data, som findes i anlægget, og de data, som moderfirmaet er i  

 besiddelse af.
Denne udveksling muliggør tillige indsættelse af  

 nye data.
I løbet af den følgende 3-måneders periode  

 indløber der betalingers-ordrer fra klienterne.
Disse ordrer noteres i  

 betalingslisterne og udløser en betalingsordre til den kollega, som er  

 fuldmægtig i den pågældende sag.
 En instruktion om ikke at betale en bestemt afgift  

 (hvorved patentet - eller ansøgningen - bortfalder) medfører en  

 udstregning i månedslisten og en rapportering til moderfirmaet.
 Ved afslutningen af hver måned, ved begyndelsen af  

 den periode, hvor afgiften stadig kan betales med forhøjelse,  

 rapporteres alle åbne poster til moderfirmaet, som samtidig holder  

 øje med disse åbne poster, indtil der modtages endelig besked  

 om, hvorvidt ansøgningen/patentet skal opretholdes eller ikke.
I det foreliggende tilfælde vedrørende  

 DK-patentansøgning nr. 1523/83 skete der fejlagtigt ingen rapportering  

 af patentansøgningen som åben post, øjensynlig fordi det  

 var overstreget på betalingslisten.
Den uoverensstemmelse mellem  

 listerne i moder- og datterfirma, som skulle afsløre den første  

 fejl, blev derfor ikke konstateret ved den følgende, omhyggelige  

 sammenligning af listerne.
Der er således sket et enkeltstående  

 sammenfald af omstændigheder, som har sat effekt af dobbeltkontrollen  

 over styr.
 Det skal iøvrigt bemærkes, at systemerne  

 overvåges yderligere af en seniormedarbejder, som med jævne  

 mellemrum gennemgår listerne og kontrollerer, at de indarbejdede  

 procedurer nøje følges.
Vi mener på baggrund af det ovenfor anførte,  

 at Patentdirektoratet bør genoprette patentansøgning nr.  

 1523/83, idet det er godtgjort, at der er udvist fornøden omhu ved  

 behandlingen af afgiftsbetalingerne, og at den hændelse, der  

 førte til tabet, er et enkeltstående sammenfald af uheldige  

 omstændigheder og menneskelige fejl hos velinstruerede og omhyggeligt  

 arbejdende funktionærer." Patentdirektoratet udbad sig til brug for sagens videre  

 behandling yderligere forhold belyst og skrev i den anledning i skrivelse af  

 1. marts 1994 følgende til klageren:
"Foretages der fra det svejtsiske datterselskab af  

 METAAL-WARENFABRIEK VAN GEEL B.V. nogen form for kontrol af overstregningen  

 af patentansøgningerne på betalingslisten.
I bekræftende  

 fald, hvori består kontrollen.
Vi skal venligst anmode Dem om at  

 fremsende disse oplysningen inden ovennævnte frist." Klageren uddybede herefter i skrivelse af 29. marts 1994  

 sin forklaring om hændelsesforløbet og anførte:
"I besvarelse af Patentdirektoratets skrivelse af 1. marts  

 1994 i ovennævnte sag skal vi som ønsket nærmere belyse,  

 hvorledes der udøves kontrol med det primære betalingssystem i  

 den hollandske patentagents svejtsiske datterselskab.
Datterselskabet  

 tilhører ikke ansøger, således som det antydes i  

 direktoratets skrivelse, men dette er dog uden betydning for det  

 forløb, der førte til tab af ansøgningen.
I det svejtsiske datterselskab udfører man en af  

 betalingsproceduren uafhængig kontrol, der tidsmæssigt er  

 placeret uden for den ordinære betalingsperiode.
Kontrollen er baseret  

 på, at sagsmængden deles i de sager, hvor afgiften konstateres at  

 være korrekt betalt, hvilke sager derfor går på plads,  

 indtil næste betalingscyklus skal gennemløbes, og de sager, hvor  

 betaling ikke har fundet sted, enten fordi der er sket en overstregning af  

 posten i betalingslisten, eller fordi der ikke er modtaget ordre, eller fordi  

 der er mistanke om en kommunikationsfejl i korrespondancen med den  

 udenlandske agent.
Mængden af sager, der placeres i den anden gruppe,  

 er naturligvis langt mindre end i den første gruppe, men  

 kontrolarbejdet er mere kompliceret og tidskrævende.
Disse sager  

 konfereres med moderfirmaet i Holland, og i de overstregede sager på  

 listen kontrolleres det, om der rent faktisk foreligger en instruktion om, at  

 sagen skal bortfalde.
Denne kontrol udføres kort efter den egentlige  

 forfaldsdato, hvilket selvfølgelig medfører, at der ved  

 konstaterede fejl skal betales en forhøjet afgift, men da fejl kun  

 yderst sjældent opstår, er dette forhold uden praktisk og  

 økonomisk betydning.
I det foreliggende tilfælde svigtede denne ekstra  

 kontrol på grund af endnu en menneskelig fejl.
Det har nemlig vist sig,  

 at en af de medarbejdere, som arbejdede med det primære  

 betalingssystem, blev opmærksom på, at der i den foreliggende sag  

 kunne være sket en fejl, og derfor fysisk fjernede sagen fra den anden  

 kategori, hvori den efter udstregningen korrekt var havnet.
Det  

 efterfølgende dobbeltcheck blev derfor virkningsløst.  

 Desværre førte mistanken om, at sagen var fejlbehandlet, ikke  

 hos medarbejderen til, at fejlen straks blev korrigeret, men  

 øjensynlig til, at sagen fysisk blev placeret blandt de  

 færdigbehandlede og betalte sager.
Vi må derfor konstatere, at  

 årvågenhed og pligtfølelse i visse tilfælde kan have  

 uberegnelige konsekvenser, således som det har vist sig i det  

 foreliggende tilfælde, hvor et sammenfald af menneskelige fejl i to  

 instanser har ført til tab af rettigheder." Patentdirektoratet afslog i skrivelse af 25. maj 1994  

 anmodningen om genoprettelse af rettighederne med den baggrund, at klager  

 ikke havde udvist den nødvendige omhu efter patentlovens ?  72.
 Direktoratet anførte endvidere:
"De anfører i Deres breve af 20 jan og 29 mar 1994,  

 at De har opbygget et fristovervågningssystem, der er dobbelsikret med  

 henblik på rettidig betaling.
Overvågningssystemet består  

 dels af et computeriseret system i det svejtsiske datterselskab og dels af en  

 sammenligning med det hollandske moderfirmas registreringer.
Systemet i Svejts udskriver lister for de enkelte  

 klienter, som danner baggrund for en manuel overstregning af de  

 ansøgninger, der skal falde bort.
Systemets dobbelkontrol består  

 i en sammenligning af betalingslisterne med det hollandske moderselskab, som  

 tillige er i besiddelse af et computerbaseret register.
Efter direktoratets opfattelse har man ikke opnået  

 en dobbeltkontrol med henblik på rettidig betaling, idet  

 overvågningssystemerne ikke fungerer uafhængigt af hinanden.
Den  

 manuelle udstregning af sager på listerne kan kun siges at blive  

 tilstrækkeligt kontrolleret, såfremt det ikke er muligt for en  

 medarbejder senere at gribe ind i datterselskabets kontrolsystem.
Som  

 beskrevet giver overvågningssystemet mulighed for, at en medarbejder  

 kan fjerne sager fra den bunke der skal kontrolleres og derved vil  

 udstregningsfejlen ikke blive opdaget hverken ved intern kontrol i  

 datterselskabet eller ved moderselskabets kontrol.
Uanset at den enkeltstående menneskelige fejl er  

 begået af en betroet og kompetent medarbejder, har den fornødne  

 omhu ikke været udvist, idet fristovervågningssystemet ikke kan  

 anses for at have været tilstrækkelig effektivt." Denne afgørelse har klageren ved skrivelse af 22.  

 juli 1994 indbragt for Patentankenævnet.
 I klagebegrundelsen anføres bl.a.:
 "Patentdirektoratet har afslået at imødekomme  

 vor begæring om genoprettelse af tabte rettigheder med den begrundelse,  

 at der ikke er udvist den fornødne omhu efter patentlovens  

? 72.
Vi skal påklage denne afgørelse under  

 henvisning til, at begrebet, fornøden omhu, ikke forekommer i  

 bestemmelserne i ? 72; der tales  

 derimod om al den omhu, som med  rimelighed kunne kræves.
Vi vil  

 forsvare den påstand, at der er udvist overordentlig stor omhu, men at  

 et sammenfald af to menneskelige fejl i samme sag har haft til konsekvens, at  

 de løbende kontrolforanstaltninger ikke har afgivet den alarm, som  

 skulle have ført til en korrektion af fejlene.
Patentdirektoratets fortolkning af begrebet  

 for-nøden omhu er ifølge afgørelsen en fordring om, at  

 patentbureauer skal vedligeholde to overvågningssystemer, som skal  

 fungere uafhængigt af hinanden.
Dette er en meget streng fordring, og  

 det er et spørgsmål, om fordringen overhovedet kan opfyldes, thi  

 korrespondancen med klienter og korrespondenter foregår jo ikke  

 dobbelt, og visse procedurer, såsom ordreregistrering, der foretages  

 ved menneskelig indgriben i registrene,  medfører, at oplysninger  

 først indføres i det ene system og senere i det  

 sideløbende system.
Denne dobbelte registrering er således en  

 proces, hvor de to systemer - uanset hvor uafhængige de iøvrigt  

 er af hinanden og uanset at det ikke er den samme person, der foretager  

 indtastningen - er afhængige af en fælles seriel proces og dermed  

 står i et vist indbyrdes afhængighedsforhold.
Direktoratets  

 fordring om fuld uafhængighed mellem to systemer er derfor baseret  

 på teorier, der ikke 100% kan opfyldes i den praktiske verden.
Hvis  

 oplysningerne, som skal indføres i systemerne, indløber som  

 klare, entydige instrukser, kan en fast, stiv rutine følges, og man  

 kan i praksis opnå en registreringssikkerhed, der kommer tæt  

 på fuldstændig sikkerhed, men som det skal forklares i  

 forbindelse med hændelserne i den foreliggende sag, er det ikke altid  

 tilfældet at instruktionerne indløber i en klar, utvetydig form.  

 Systemerne skal da være tilstrækkelig fleksible til at også  

 sådanne situationer kan klares.
Overvågningssystemer til patentårsafgifter med  

 forskellige udformninger af dobbeltregistrering findes i næsten alle  

 patentbureauer, og en væsentlig grund til at man påtager sig  

 omkostningerne ved et sådant dobbeltarbejde, er, at der derved  

 demonstreres en sådan overflod af påpasselighed, at  

 spørgsmålet om hvorvidt der er udvist al den omhu, man med  

 rimelighed kan kræve, kun kan besvares positivt.
Direktoratets  

 afgørelse, der begrundes med, at to overvågningssystemer ikke  

 anses for at fungere uafhængigt, fastlægger i realiteten, at alle  

 patentbureauer som minimumskrav skal vedligeholde to uafhængige  

 systemer.
De patentbureauer, som, af hensyn til at de ved hændelige,  

 uforudsete uheld med afgiftsbetalinger skal kunne løfte bevisbyrden  

 for at have udvist al den omhu, man med rimelighed kan kræve,  

 ønsker at demonstrere en overflod af påpasselighed må  

 derfor som følge af Patentdirektoratets afgørelse  

 tilsyneladende operere med mindst tre af hinanden uafhængige systemer.  

 Denne konsekvens ligner skruen uden ende og synes ikke at harmonere med  

 lovteksten, der tilsiger rimelighed.
Internationalt Patent-Bureau råder selv over et  

 overvågningssystem med to uafhængige registre, der opdateres  

 sideløbende, og har derfor praktiske erfaringer med mulighederne og  

 begrænsningerne i sådanne systemer.
Formålet med at have  

 dobbelte systemer er selvfølgelig at tilvejebringe mulighed for gennem  

 konferering af de to systemer mod hinanden at kunne lokalisere mulige  

 fejlregistreringer.
Den uafhængige registrering skal minimere  

 muligheden for, at fejl fra det ene system  indføres i det andet, men  

 på trods af de to systemers uafhængighed vil en fejlregistrering  

 på samme sag i de to systemer være vanskelig at spore, og en  

 ondartet dobbeltfejl i det ene af registrene vil også kunne forblive  

 usynlig ved konfereringen, uanset hvor samvittighedsfuldt denne  

 udføres.
Den fejl, der har ført til rettighedstabet i det  

 foreliggende tilfælde, er netop  af den sidstnævnte type.  

 Patentankenævnet vil af den følgende beskrivelse af de anvendte  

 systemer se, at der i høj grad foreligger dobbeltkontrol, hvor fejl af  

 væsentlig betydning burde kunne afsløres, at de anvendte  

 registre i høj grad er uafhængige, og at der udvises stor omhu  

 for at sikre, at registreringerne er korrekte.
Patentdirektoratets afslag  

 må derfor end ikke på baggrund af den af Patentdirektoratet  

 anvendte fortolkning af bestemmelserne i patentlovens ?72 anses for berettiget.
I realiteten udvises der en omhu, som bevirker, at der i  

 visse vigtige henseender er ikke mindre end tre uafhængige systemer,  

 som konfereres mod hinanden, nemlig de to systemer hos den hollandske  

 patentagent og systemet i vort bureau.
Hvis Patentdirektoratets skrivelse om,  

 at patentet er bortfaldet, regnes med, er der fire.
Konfereringen med de fra  

 vort bureau fremsendte erindringsskrivelser sker ved, at de i lighed med alle  

 andre modtagne erindringsskrivelser holdes op mod egne registreringer,  

 hvorved der opnås en løbende kontrol med, at der ikke er  

 opstået systemfejl og at eventuelle ændringer i udenlandsk  

 praksis er korrekt programmeret.
Der er således ved indledningen til en  

 årlig betalingscyklus foretaget en ekstra dobbeltkontrol, der effektivt  

 er i stand til at afsløre ellers vanskeligt konstaterbare systemfejl,  

 hvis sådanne skulle opstå.
Fejlen, der har ført til tabet af rettigheder, er  

 sket i det hollandske patentbureau, der som fuldmægtig for  

 ansøger, drager omsorg for indleveringen og vedligeholdelsen af  

 ansøgers inden- og udenlandske patenter.
Det hollandske patentbureau  

 har udskilt den del af sit forretningsområde, der vedrører  

 betaling af årsafgifter, til et i Svejts placeret datterselskab.
Denne  

 opdeling var særdeles hensigtsmæssig, da den blev oprettet, fordi  

 den gjorde det muligt at indføre data-behandling i det primære  

 overvågnings- og betalingssystem på et tidligt tidspunkt, hvor  

 disse løsninger endnu var ganske kostbare.
Opdelingen medførte  

 som sidegevinst, at det sekundære system, hvormed funktionen af  

 betalingsovervågningssystemet kontrolleres, kommer til at befinde sig i  

 Holland, hvorved der er sikret en høj grad af indbyrdes  

 uafhængighed mellem de to systemer.
Konfereringen mellem de to systemer  

 er naturligvis påvirket af den store geografiske afstand, men ved  

 hjælp af en udveksling af datamedier har dette forhold ikke voldt  

 vanskeligheder i praksis, og det hollandske bureau konstaterer, at den  

 foreliggende genoprettelsessag er den første, man har oplevet i de 25  

 år, man har besørget årsafgiftsbetalingerne fra det  

 svejtsiske datterselskab.
Man har således haft god grund til at  

 forvente, at der i de velindarbejdede rutiner ikke forelå mulighed for,  

 at ekspeditionsfejl af menneskelig natur kunne få de konsekvenser, man  

 nu har set.
Gennem de 25 år systemet har virket, har man  

 selvfølgelig foretaget udbygninger og effektiviseringer, hver gang man  

 internt ved hjælp af dobbeltkontrollen har afsløret mangler  

 eller svagheder.
Patentdirektoratet synes i nogen grad at have  

 misforstået sammenhængen mellem det hollandske patentbureau og  

 dets svejtsiske datterselskab, og det ser ud til, at man ved vurderingen af,  

 om der foretages en dobbeltkontrol, sammenblander det hollandske patenbureau  

 med ansøgerens firma.
Forholdet er, at det hollandske patentbureau og  

 dets svejtsiske datterselskab har et så intimt samarbejde, at de i  

 forbindelse med patentafgiftsovervågningen i realiteten udgør to  

 afdelinger i en større enhed.
Selvom det primære register fysisk  

 er placeret i Svejts og det sekundære fysisk er placeret i Holland er  

 der etableret en sådan korrespondance, at ulemperne ved den geografiske  

 afstand elimineres.
Hændelserne, der førte til den manglende  

 ordrefrem-sendelse til vort bureau, fremgår af vor anmodning om  

 genoprettelse af 20 januar 1994 og af den supplerende forklaring af 29. marts  

 1994, men er af hensyn til ankenævnets behandling af sagen refereret i  

 sammenarbejdet form i vedlagte forklaring.
Til trods for, at  

 omstændighederne ved ordremodtagelsen fra patenthaveren var  

 usædvanlige, blev de forskellige notaer og kreditnotaer korrekt  

 udskrevet, men desværre blev der begået en fejl, hvorved en  

 patentansøgning, der ikke skulle have været slettet, blev  

 udstreget som om, den skulle falde.
Samtidig med at en sag, der skal falde  

 streges ud, omplacerer man sagens akter, så de fysisk placeres blandt  

 de sager, hvor betalingsproceduren anses for annulleret, og der hersker ingen  

 tvivl om, at denne flytning af sagen har fundet sted.
De sager, hvor betaling  

 ikke skal finde sted, er uinteressante i forhold til de procedurer, der  

 vedrører ordreafsendelse og betalingskontrol, og det skal blot sikres,  

 at de virkelig skal bortfalde, hvilket sker i en senere procedure, hvor  

 sagerne i den omplacerede gruppe kontrolleres og sammenholdes med  

 oplysningerne i det hollandske register.
Under "normale" forhold ville denne  

 efter udløbet af ordinær betalingsfrist udførte  

 konferering med data fra det hollandske hovedkontor have afsløret den  

 fejl- ekspedition, som havde fundet sted.
Desværre er der her indtrådt den anden  

 menneskelige indgriben i systemerne, hvorved sagen er blevet fjernet fra  

 rummet med faldesager, uden at betalingsforholdene er blevet berigtiget,  

 hvormed man ved den efterfølgende konferering med de fra Holland  

 modtagne data, ikke har kunnet afsløre den ved det andet indgreb  

 opståede fejl.
Vi må i denne forbindelse hævde, at det ikke  

 kan have betydning, om markeringen af, at en sag skal falde, består i  

 en notering på et kartotekskort, nogle magnetiske oplysninger på  

 et databærende medium eller et rum, hvori et antal sagsomslag befinder  

 sig.
I alle tilfælde foreligger der mulighed for, at der foretages  

 indgreb, som ændrer kartotekets indhold, netop, som det er sket i det  

 foreliggende tilfælde.
Her havde man kunnet ønske, at den  

 medarbejder, som godt nok i den bedste mening foretog indgrebet, havde  

 undladt sit forsøg på at korrigere den formodede fejl, for i  

 så fald havde den efterfølgende, periodiske kontrol og  

 konferering med usvigelig sikkerhed afdækket den først  

 begåede fejl.
Selvom man på det tidspunkt, hvor man foretog  

 konfereringen, havde passeret den normale forfaldsdato, var der rigelig tid  

 til at korrigere kartotekerne og få betalt den manglende  

 årsafgift med tillæg for forsinket betaling.
Den 20%'s  

 forhøjelse må nærmest betragtes som en  

 skønhedsplet, men udgør ikke problem, idet forekomsten af fejl  

 af den type, som konstateres gennem dobbeltkontrollen, er meget  

 sjælden.
Vi skal på baggrund af det ovenstående anmode  

 om genoprettelse af dansk patentansøgning nr. 1523/83 (Freml. nr.  

 166.160) under henvisning til patentlovens ?72. Vi mener, at der er udvist al den omhu, der  

 med rimelighed kan kræves ved overvågelsen af  

 patentafgiftsbetalingen.
De menneskelige fejl, som har ført til tabet  

 af rettighederne, er undskyldelige og enkeltstående, idet de i  

 høj grad kan føres tilbage til særlige og  

 usædvanlige forhold ved ordremodtagelsen.
Det, der rent teknisk har  

 ført til den manglende opdagelse af fejlen er ganske vist ikke et  

 sammenfald af uheld i to uafhængige kontrolsystemer, men en dobbeltfejl  

 i det ene af systemerne, hvorved sammenligningen mellem de to systemer blev  

 værdiløs.
Også sådanne fejl bør kunne komme i  

 betragtning ved genoprettelser." Klageren har med skrivelse af 8. december 1994 fremsendt  

 en kopi af en dom, afsagt af den svenske Regeringsrätt den 14. december  

 1993.
 Klageren anfører i den forbindelse  

 følgende:
"Regeringsrättens afgørelse i en sag, der  

 ligesom den foreliggende vedrører en manglende indbetaling af  

 årsafgifter, dokumenterer, at den tidligere meget strenge praksis med  

 hensyn til genoprettelse af tabte rettigheder er blevet afpasset efter  

 europæisk praksis.
Regeringsrätten har ifølge referatet  

 udtalt, at Sveriges tilslutning til den europæiske patentkonvention  

 motiverer, at man i den interne retstilpasning inden for rammerne af det, som  

 er foreneligt med svensk lovgivning, tager hensyn til den praksis ved  

 tilpasning af tilsvarende bestemmelser, som kommer til udtryk inden for EPO.  

 Det samme synspunkt bør kunne gælde i forbindelse med dansk  

 praksis - ikke blot af hensyn til den danske ratificering af EPC - men  

 også af hensyn til den hidtidige tradition for en ensartet praksis i  

 Norden.
Den svenske sag har visse lighedspunkter med den  

 foreliggende ved, at en enkelt person ved sin handlemåde har sat en  

 dobbeltkontrol i et ellers gennem en årrække afprøvet,  

 velfungerende system ud af kraft, så den først begåede  

 fejl ikke lod sig opdage.
Regeringsrätten har fundet, at  

 forudsætningen for at genoprette de tabte rettigheder under henvisning  

 til patentlovens ? 72 var til  

 stede, og Patentankenævnet bør analogt slutte, at genopretning  

 tilsvarende kan finde sted i den foreliggende sag." Patentdirektoratet har i skrivelse af 3. januar 1995  

 afgivet følgende udtalelse i sagen:
 "Patentdirektoratet er enig i, at der i et vist omfang  

 bør være en overensstemmelse mellem Patentdirektoratets praksis  

 vedrørende genoprettelse i henhold til patentlovens ?  72 og afgørelser, der træffes af  

 EPO i henhold til EPK art. 122.
Et princip, som for længst er slået fast i  

 EPO-regi er, at en enkeltstående menneskelig fejl i et ellers  

 tilfredsstillende system ikke skal resultere i tab af rettigheder.
Dette  

 princip kan genfindes i Patentdirektoratets afgørelser.
Patentdirektoratet finder dog ikke, at der i dette  

 tilfælde, er tale om et tilfredsstillende system.
Det fremgår af  

 Patentdirektoratets afgørelse, at baggrunden for afslaget skal findes  

 i en kritik af selve systemets opbygning.
Patentdirektoratet finder ikke, at  

 fristovervågningssystemet har fungeret hensigtsmæssigt.
Der har  

 været mulighed for at gribe ind i systemet.
For det første  

 foretager man en rettelse på betalingslisten for april, efter man har  

 foretaget en sammenligning mellem denne liste og oplysningerne fra det  

 hollandske moderselskab.
Den første kontrolprocedure, som foretages  

 umiddelbart inden en betalingscyklus, er således gjort illusorisk.  

 Dernæst har man en anden kontrol, som foretages på baggrund af en  

 sags fysiske placering.
Når sagens fysiske placering ikke er i  

 overensstemmelse med den betaling, som man foretager på baggrund af  

 betalingslisten, er der ikke mulighed for at opdage en manglende betaling.  

 Baggrunden for sagens fysiske fejlplacering er, at medarbejderne i det  

 schweiziske datterselskab igen har mulighed for at gribe ind i  

 fristovervågningssystemet og dermed gøre den anden  

 illusorisk.
På den baggrund finder Patentdirektoratet ikke, at  

 der er udvist den omhu, der er fornøden for at betingelserne for  

 genoprettelse i henhold til patentlovens ? 73 er til stede." Klageren har i skrivelse af 8. februar 1996 afgivet  

 følgende nærmere redegørelse vedrørende  

 hændelsesforløbet:
"I besvarelse af ankenævnets skrivelse af 12.  

 december 1995 skal vi fremkomme med en redegørelse for, hvorledes  

 kontrollen med arbejdsgangen i det hollandske og det schweiziske firma er  

 opbygget.
På basis af redegørelsen vil det fremgå,at der  

 er sket en fejlbehandling af sagen såvel i det schweiziske som i det  

 hollandske firma.
Det hollandske moderfirma og det schweiziske datterselskab  

 har et snævert samarbejde, der totalt set skaber et dobbeltkontrolleret  

 system, der er således tilpasset til arbejdsgangene i de to firmaer, at  

 det kan tage hensyn til instruktioner vedrørende betaling af forfaldne  

 årsafgifter og instruktioner, som indløber under den i Holland  

 styrede patentsagsbehandling, og som på forskellig måde kan  

 påvirke afgiftsbetalingen, der varetages i Schweiz.
 Arbejdsgangen og kontrolproceduren i  

 patentfornyelsessystemet er som følger:
Systemet er opbygget med to uafhængigt  

 arbejdende EDB-systemer, hvori de fra klienterne modtagne instruktioner  

 behandles, idet der undervejs i behandlingsforløbet er en række  

 kontrolprocedurer, hvorved registreringerne i de to systemer sammenlignes.  

 Både i Zug/Schweiz og i Haag/Holland er der installeret en computer af  

 typen AS-400. Begge computere har lagret komplette datafiler indeholdende  

 informationer relateret til klienternes patenter og patentansøgninger  

 og disses fornyelsesdata.
Da computerne er af samme type, kan data  

 problemløst overføres mellem de to computere.
Ved begyndelsen af hver måned produceres der i  

 moderfirmaet i Holland en EDB-udskrevet liste, der indeholder samtlige de  

 patenter og -ansøgninger, for hvilke der forfalder afgifter i den  

 tredie derefter følgende måned.
Dvs. at listen, som udskrives  

 primo januar 1996, indeholder de afgifter, som forfalder i marts måned  

 frem til 31. marts 1996.
Sammen med de månedlige lister EDB-skrives  

 debetnotaer til klienterne, til hvilke de fremsendes, idet de ved  

 fremsendelsen må betragtes som erindringsskrivelser.
Disse notaer  

 fremsendes altså ca. 3 måneder forud for forfaldsdatoen.  

  Yderligere sendes der til det schweiziske datterselskab sammen med listerne  

 og notaerne et antal disketter, som indlæses i AS-400-computeren i  

 Schweiz, med det primære formål at opdate filerne i den  

 schweiziske computer og med det sekundære formål at fremstille en  

 liste over de forskelle, som ved indlæsningen kan konstateres mellem de  

 oprindelige registre og disketterne.
Listen indeholdende forskellene  

 underkastes en manuel kontrol, og hvor det er påkrævet, foretages  

 korrektioner.
Der foreligger således ved hver årlig  

 betalingscyklus et opdateret og kontrolleret register, udfra hvilket de  

 efterfølgende trin foretages.
Disse trin styres fra datterselskabet i  

 Schweiz.
I de følgende tre måneder frem til en bestemt  

 forfaldsdato modtages ordrer om betaling fra klienterne.
Disse ordrer  

 indføres på listerne for den pågældende måned,  

 og betaling af afgifterne formidles til myndighederne enten direkte eller  

 gennem en udenlandsk kollega.
Modtages der fra kollegaen en  

 erindringsskrivelse, foretages der en ekstra kontrol af,om den  

 pågældende afgift er registreret på betalingslisterne.
 En fra en klient modtaget instruktion om ikke at forny et  

 patent resulterer i en overstregning af den pågældende post  

 på listen og fremsendelse per fax af en kopi af instruktionerne til  

 moderselskabet i Haag.
Ved månedens slutning, dvs. kort før  

 forfaldsdag, fremsendes en kopi af listerne (der nu indeholder notater  

 såsom "betales", "falde" eller for nogle få posters vedkommende  

 ingen notater) til moderselskabet til dobbeltkontrol.
De udstregede poster  

 sammenlignes med filen, hvori de faxfremsendte faldeordrer blev registreret,  

 og eventuelle differencer undersøges nærmere og korrigeres om  

 nødvendigt.
De poster, som stadig er åbne ved indgangen til den  

 periode,hvor afgiften stadig kan betales, omend med bøde, føres  

 uafhængigt både i moderselskabet og i datterselskabet.
Denne  

 relativt korte liste holdes under løbende opsyn begge steder og  

 konfereres jævnligt, indtil alle poster er lukket, enten ved modtagelse  

 af en betalingsordre eller en faldeordre.
Opfølgningen og dobbeltkontrollen af  

 betalingsordrerne fortsætter gennem hele den 6-måneders periode,  

 hvori afgifterne kan betales med forhøjelse.
Som nævnt  

 før regi-   streres datoen for betalingsordren og datoen for  

 afsendelsen af betalingsinstruktionen på listerne.
Endvidere  

 registreres modtagelsen af ordrebekræftelser, og det noteres,  

 hvornår den officielle kvittering modtages.
Midtvejs i 6-månedersperioden fremsendes fra  

 datterselskabet i Schweiz en yderligere kopi af listen med de på det  

 tidspunkt påførte notater til moderselskabet i Haag.
På  

 dette tidspunkt foretages en fuldstændig og meget grundig kontrol af  

 listen i moderselskabet, og listen sammenholdes med registreringerne i  

 moderselskabets computer.
Afvigelser rapporteres tilbage til Schweiz til  

 omgående opfølgning.
Proceduren gentages derefter i den  

 følgende periode, indtil alle poster er registreret og bekræftet  

 som betalt eller bortfaldet.
Når en månedsliste er "udfyldt", dvs. ikke  

 indeholder åbne poster, indføres de under betalingscyklen regi-  

  strerede ændringer i moderselskabets computer, således at de  

 deri indeholdte data er klar til det følgende års  

 betalingscyklus.
Kontrollen med indtastningen af disse data opnås  

 gennem indlæsningen af disketterne ved indledningen til næste  

 års cyklus.
Ved således at føre data frem og tilbage  

 mellem de to,med hensyn til afgiftsregistreringer ens EDB-anlæg,  

 opnås der ud over en betydelig datasikkerhed en løbende  

 dobbeltkontrol.
De to systemer er fysisk adskilt, men samarbejder i et system  

 med et antal kontrolprocedurer, der tager sigte på at afsløre  

 menneskelige fejl, som kan opstå ved indsætning af data.
På trods af de ovenfor beskrevne  

 sikkerhedsforanstaltninger er der i DK-ansøgning nr. 1523/83 sket en  

 fejl, der har ført til, at 11. årsafgift ikke blev betalt  

 rettidigt.
Hændelsesforløbet er blevet nøje  

 undersøgt, og det må have været som følger:
Den liste, som blev udskrevet ved begyndelsen af februar  

 1993 indeholdt alle patenter og -ansøgninger, i hvilke der forfaldt  

 afgifter i april 1993 til og med 30. april 1993. Listen, der var på 15  

 sider, indeholdt et stort antal poster, der var sorteret efter lande.
For  

 hvert land var der opregnet et antal klienter, men i dette tilfælde var  

 der to poster tilhørende Van Geel Systems.
Listerne indeholder  

 tilstrækkeligt med oplysninger til, at de enkelte poster kan  

 identificeres, så selvom der er flere poster for samme klient kan de  

 enkelte poster uden videre holdes ude fra hinanden.
Det skal dog  

 tilføjes, at i praksis er det forholdsvis sjældent, at der er  

 flere poster fra samme klient i samme gruppe på listen.
Med brevet af  

 3. marts 1993 blev det til det schweiziske datterselskab meddelt, at  

 forskellige patenter skulle falde bort, bl.a.
DK-ansøgning nr. 1967/89  

 med forfaldsdato 30. april 1993. Som følge heraf blev denne  

 ansøgning streget ud på listen for april-sager, og  

 moderselskabet i Haag blev underrettet om bortfaldet.
På trods af instruktionerne om at lade  

 DK-ansøgning nr. 1967/89 falde, indbetalte klienten med en  

 bankoverførsel det nødvendige beløb til betaling af  

 årsafgiften i ans.nr. 1967/89. Misforståelserne omkring  

 betalingen af denne afgift blev opklaret, og det blev konstateret, at  

 afgiften ikke skulle betales.
Der blev derfor udstedt en kreditnota på  

 det indbetalte beløb.
I analogi med faldeinstruktioner blev der  

 også for kreditnotaen, der registreres på listen, fremsendt en  

 kopi til orientering til moderselskabet i Haag.
På dette tidspunkt optrådte den første  

 fejl, der førte til den manglende betaling.
I stedet for at  

 konstatere, at ans.nr. 1967/89 allerede var streget ud på listen, blev  

 den anden DK-ansøgning tilhørende klienten, nemlig ans.nr.  

 1523/83, streget ud på trods af de indløbne instruktioner om, at  

 denne afgift skulle betales.
Det er klart, at misforståelserne i  

 forbindelse med betaling eller bortfald af ansøgning nr. 1967/89 har  

 skabt opmærksomhed omkring klientens danske ansøgninger, og  

 dette kan tjene som forklaring snarere end som undskyldning for den fejl,der  

 blev begået ved udstregningen af ans.nr. 1523/83 på  

 betalingslisten.
Som forklaring på fejlen tjener også det  

 forhold, at det sjældent forekommer, at der i samme måned er  

 flere afgifter i samme land for en enkelt klient.
Desværre ophørte kæden af  

 usædvanlige omstændigheder ikke her, for i moderselskabet, hvor  

 den parallelle registrering og kontrol finder sted, skete der en anden fejl.  

 Ved sammenligningen af listen med sager, der skulle falde, med de  

 overstregede poster på april-listen, der blev fremsendt fra det  

 schweiziske datterselskab, blev den utilsigtet overstregede post ikke  

 afsløret.
De to overstregede danske patentansøgninger passede  

 fuldstændigt med deres liste over faldesager, i hvilken der for det  

 første korrekt var indført en faldeinstruktion fra brevkopien  

 og for det andet fejlagtigt var indført en kreditnota.
Det blev  

 overset, at brevkopi og kreditnota tilhørte samme sag, nemlig ans.nr.  

 1967/89.
 Resultatet af disse to fejl foretaget i to  

 uafhængige trin af betalings- og kontrolproceduren og af to af hinanden  

 uafhængige personer var, at årsafgiften i ans.nr. 1523/83 forblev  

 i overstreget tilstand og derfor ikke blev betalt.
På grundlag af det ovenstående anmoder vi om  

 genoprettelse af de tabte rettigheder.
Det er påvist, at der  

 føres kontrol med årsafgiftsbetalingen ved hjælp af to af  

 hinanden uafhængige, parallelt arbejdende systemer, der måned for  

 måned kontrolleres mod hinanden, ligesom det er påvist, at de  

 fejl, der førte til uheldet, er rent menneskelige, og at fejlene ikke  

 er fundet og korrigeret, skyldes et uheldigt sammenfald af  

 omstændigheder i de to systemer." Ankenævnet har behandlet sagen på sit  

 møde den 28. november 1996.
 For klageren mødte civilingeniør  

 Søren Schønning, der havde lejlighed til at udtale sig.
 Ankenævnet skal udtale:
Ankenævnet finder at kunne lægge til grund, at  

 der på ekspeditionsplan er begået to menneskelige fejl i hvert  

 sit uafhængige kontrolsystem med den virkning, at betalingsfristen ikke  

 er overholdt.
Ankenævnet finder det på denne baggrund  

 betænkeligt at fastslå, at kontrolforanstaltningen ikke  

 indebærer den omhu, som man med rimelighed kan forlange, hvorefter bestemmes:
 De i henhold til patentansøgning nr. 1523/83  

 bortfaldne rettigheder genoprettes.
