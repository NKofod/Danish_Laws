Bekendtgørelse om skibes bygning og udstyr m.v., mindre passagerskibe m.v. i national fart1) I medfør af § 1, stk. 2 og 3, § 3, stk. 1, § 4, stk. 2, § 5 og § 32, stk. 9, i lov om sikkerhed til søs, jf. lovbekendtgørelse nr. 1629 af 17. december 2018, og § 1, stk. 2 og 3, § 3, stk. 1, § 4, stk. 2, § 5 og § 32, stk. 2, i anordning om ikrafttræden for Grønland af lov om sikkerhed til søs, jf. anordningsbekendtgørelse nr. 1674 af 16. december 2015, fastsættes efter bemyndigelse i henhold til § 1, stk. 1, nr. 3, i bekendtgørelse nr. 261 af 23. marts 2020 om henlæggelse af visse beføjelser til Søfartsstyrelsen og om klageadgang m.v., og § 1, stk. 1, nr. 2, i bekendtgørelse nr. 279 af 23. marts 2020 for Grønland om henlæggelse af visse beføjelser til Søfartsstyrelsen og om klageadgang m.v.:
 § 1. Denne bekendtgørelse finder anvendelse for passagerskibe i national fart med en længde på under 24 meter, samt for andre passagerskibe i national fart, der ikke er omfattet af bekendtgørelse om skibes bygning og udstyr m.v., passagerskibe i national fart, som f.eks. skibe bygget i andre materialer end stål eller tilsvarende.
 Stk. 2. Denne bekendtgørelse finder ikke anvendelse på:
 1) Skibe omfattet af bekendtgørelse om teknisk forskrift om skibe til særlige formål (bevaringsværdige skibe, lystfiskerskibe mv.).
 2) Fritidsfartøjer, som ikke anvendes i erhvervsmæssigt øjemed.
 3) Fiskeskibe.
 4) Passagerskibe, som er:
a. krigsskibe og troppetransportskibe, b. træskibe af primitiv konstruktion, c. skibe, der udelukkende er i fart i havneområder eller på indsøer m.v., d. offshoreserviceskibe, eller e. tenderbåde der udfører tendertjeneste for et moderskib.
 5) Højhastighedspassagerfartøjer, som er:
a. krigsskibe og troppetransportskibe, b. fartøjer, der udelukkende er i fart i havneområder, eller på indsøer m.v., eller c. offshoreservicefartøjer.
 § 2. Passagerskibe omfattet af denne bekendtgørelse skal overholde gældende bekendtgørelse om skibes bygning og udstyr m.v., passagerskibe i national fart, jf. dog stk. 2, 3 og 4, og § 3, stk. 1.
 Stk. 2. § 7 og artikel 9, stk. 4 og 5, artikel 10, 10a, 11, 16 og 16a, i bilag 1, og bilag 3 til bekendtgørelse om skibes bygning og udstyr m.v., passagerskibe i national fart, finder ikke anvendelse for passagerskibe omfattet af denne bekendtgørelse.
Stk. 3. Passagerskibe i national fart med en længde på under 24 meter kan undlade at anvende maskinelt drevne skydedøre, som der er henvist til i bekendtgørelse om skibes bygning og udstyr m.v., gennemførelse af den internationale konvention om sikkerhed for menneskeliv på søen (SOLAS) 1974, bilag 3, afsnit B-2, regel 13, jf. bilag 1, afsnit 2, kapitel II-1, afsnit B, i bekendtgørelse om skibes bygning og udstyr m.v., passagerskibe i national fart.
De skal i så tilfælde i stedet anvende hængslede døre eller skydedøre, der betjenes ved håndkraft alene.
Sådanne døre skal lukkes, før rejsen påbegyndes, og skal holdes lukket under sejladsen.
Tidspunkterne for åbning af disse døre i havn og lukning af dem før afsejling skal indføres i skibsdagbogen.
 Stk. 4. § 5, nr. 1, i bekendtgørelse om skibes bygning og udstyr m.v., passagerskibe i national fart for passagerskibe af klasse D, finder tillige anvendelse for passagerskibe med en længde på under 24 meter af klasse C og B.
 Stk. 5. Søfartsstyrelsen kan på baggrund af en formaliseret og individuel risikovurdering for det enkelte skib, fravige krav, der følger af denne bekendtgørelse, såfremt det godtgøres, at skibet lever op til et tilsvarende sikkerhedsniveau.
 Stk. 6. Søfartsstyrelsens vurdering af sikkerhedsniveauet i stk. 5 kan baseres på IMOs MSC. 1/Circ. 1455 (vejledning om godkendelse af ækvivalente løsninger) eller alternative principper med tilsvarende sikkerhedsniveau med udgangspunkt i følgende overordnede hensyn:
 1) Design, konstruktion og vedligeholdelse af skibet og dets systemer skal sørge for sikkerhed til søs, forebygge personskade og tab af menneskeliv og undgå miljøskader, især på havmiljøet, og skader på ejendom.
 2) Brand skal forebygges, opdages, holdes under kontrol og slukkes, mens de essentielle sikkerhedssystemer opretholdes under og efter brandens udbrud.
 3) Risikoen for tab af menneskeliv, for skibet, for dets gods og for miljøet som følge af brand skal mindskes.
 4) Menneskeliv skal reddes og bevares under og efter en nødsituation, herunder en potentiel evakuering af skibet.
 5) Der skal sikres effektiv kommunikation og foretagelse og modtagelse af nødopkald.
 6) Der skal sørges for sikker navigation.
Syn og certifikater § 3. I formular til sikkerhedscertifikat for passagerskib erstattes henvisninger til Europa-Parlamentets og Rådets direktiv 2009/45/EF af 6. maj 2009 om sikkerhedsregler og -standarder for passagerskibe med henvisninger til nærværende bekendtgørelse.
 Stk. 2. Passagerskibe, der er omfattet af nærværende bekendtgørelse, er, for så vidt angår førstegangsinspektioner, endvidere omfattet af følgende bekendtgørelser:
 1) Bekendtgørelse om en inspektionsordning med henblik på sikker drift af ro-ro-passagerskibe og højhastighedspassagerfartøjer i rutefart.
 2) Bekendtgørelse om havnestatskontrol af skibe.
 Straffebestemmelser og foranstaltninger m.v.
 § 4. Overtrædelse af § 2, stk. 1, 3 og 4, straffes med bøde eller fængsel i indtil 1 år.
Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre.
 Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.
 Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 5. Såfremt forholdet er omfattet af anordning om ikrafttræden for Grønland af lov om sikkerhed til søs, kan der fastsættes foranstaltninger i henhold til kriminalloven for Grønland.
 Stk. 2. De i § 4, stk. 2, nævnte forhold skal anses som skærpende omstændigheder.
 Stk. 3. Sker der ikke konfiskation af udbytte, jf. § 120 i kriminalloven for Grønland, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel.
Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar.
Er overtrædelsen begået af staten, Grønlands Selvstyre, en kommune, eller en bygdebestyrelse, kan der pålægges vedkommende offentlige myndighed som sådan bødeansvar.
 Stk. 5. Såfremt en person ikke er bosat i Grønland, eller personens tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark, jf. § 7 i kriminalloven for Grønland.
 Ikrafttræden m.v.
 § 6. Bekendtgørelsen træder i kraft den 19. september 2021.
 Stk. 2. Følgende bekendtgørelser ophæves:
 1) Bekendtgørelse nr. 556 af 26. maj 2011 om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart.
 2) Bekendtgørelse nr. 9787 af 24. april 2007 om Meddelelser fra Søfartsstyrelsen D, skibes bygning og udstyr m.v., passagerskibe i national fart, indledende forskrift af 1. maj 2007.
 3) Bekendtgørelse nr. 9788 af 24. april 2007 om Meddelelser fra Søfartsstyrelsen D, skibes bygning og udstyr m.v., passagerskibe i national fart, kapitel I, almindelige bestemmelser, 1. maj 2007.
 4) Bekendtgørelse nr. 9789 af 24. april 2007 om Meddelelser fra Søfartsstyrelsen D, skibes bygning og udstyr m.v., passagerskibe i national fart, kapitel II -2, brandsikring, opdagelse og slukning af brand, 1. maj 2007.
 5) Bekendtgørelse nr. 9790 af 24. april 2007 om Meddelelser fra Søfartsstyrelsen D, skibes bygning og udstyr m.v., passagerskibe i national fart, kapitel IV, radiokommunikation GMDSS, 1. maj 2007.
 6) Bekendtgørelse nr. 9879 af 24. april 2007 om Meddelelser fra Søfartsstyrelsen D, D og E, skibes bygning og udstyr m.v., kapitel XXI, Forebyggelse mod olieforurening fra skibe, 1. maj 2007.
 7) Bekendtgørelse nr. 10610 af 24. april 2007 om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart, kapitel II-3, opholdsrum m.v.
8) Bekendtgørelse nr. 10148 af 22. september 2006 om Meddelelser fra Søfartsstyrelsen D, skibes bygning og udstyr m.v.
Passagerskibe i national fart, kapitel XXVI, forebyggelse af luftforurening fra skibe, 1. oktober 2006.
 9) Bekendtgørelse nr. 10149 af 22. september 2006 om Meddelelser fra Søfartsstyrelsen D, skibes bygning og udstyr m.v., passagerskibe i national fart, indledende forskrift af 1. oktober 2006.
 10) Bekendtgørelse nr. 10150 af 22. september 2006 om Meddelelser fra Søfartsstyrelsen D, skibes bygning og udstyr, passagerskibe i national fart, kapitel IX, sikker skibsdrift, af 1. oktober 2006.
 11) Bekendtgørelse nr. 10151 af 22. september 2006 om Meddelelser fra Søfartsstyrelsen D, skibes bygning og udstyr m.v., passagerskibe i national fart, kapitel XXI, forebyggelse mod olieforurening fra skibe, 1. oktober 2006.
 12) Bekendtgørelse nr. 9782 af 10. maj 2005 om Meddelelser fra Søfartsstyrelsen D, Teknisk forskrift for skibes bygning og udstyr m.v., passagerskibe i national fart af 1. maj 2005.
13) Bekendtgørelse nr. 9780 af 24. oktober 2003 om Meddelelser fra Søfartsstyrelsen D.
Passagerskibe i national fart, bygning og udstyr m.v., Kapitel I Almindelige bestemmelser, 1. november 2003.
14) Bekendtgørelse nr. 9781 af 24. oktober 2003 om Meddelelser fra Søfartsstyrelsen D.
Passagerskibe i national fart, bygning og udstyr m.v., Kapitel III Redningsmidler, 1. november 2003.
15) Bekendtgørelse nr. 9782 af 24. oktober 2003 om Meddelelser fra Søfartsstyrelsen D.
Passagerskibe i national fart, bygning og udstyr m.v., Kapitel V Sejladsens betryggelse, 1. november 2003.
16) Bekendtgørelse nr. 9499 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-1 B Intakt stabilitet, inddeling og stabilitet ved havari, 1. oktober 2002.
17) Bekendtgørelse nr. 9500 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-1 C, Maskineri, 1. oktober 2002.
18) Bekendtgørelse nr. 9501 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-1 D, Elektriske installationer, 1. oktober 2002.
19) Bekendtgørelse nr. 9502 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-1 E, Yderligere krav til periodisk ubemandede maskinrum, 1. oktober 2002.
20) Bekendtgørelse nr. 9503 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-2 A, Brandsikring, opdagelse og slukning af brand, Almindelige bestemmelser, 1. oktober 2002.
21) Bekendtgørelse nr. 9504 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-2 B, Brandsikring, opdagelse og slukning af brand, Brandsikkerhedsforanstaltninger, 1. oktober 2002.
22) Bekendtgørelse nr. 9505 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-2 N(1), Konstruktion, brandsikring, opdagelse og slukning af brand, Tillæg til bestemmelserne i »Fire Safety Systems Code« (FSS-Code), kapitel 5, stk. 2.1 og 2.2., 1. oktober 2002.
23) Bekendtgørelse nr. 9506 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-2 N(2) Konstruktion, brandsikring, opdagelse og slukning af brand, Tillæg til bestemmelserne i »Fire Safety Systems Code« (FSS-Code), kapitel 5, 1., oktober 2002.
24) Bekendtgørelse nr. 9507 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-2 N(3) Konstruktion, brandsikring, opdagelse og slukning af brand, Tillæg til bestemmelserne i kapitel 4 i »Fire Safety Systems Code« (FSS-Code), 1. oktober 2002.
25) Bekendtgørelse nr. 9509 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D IV Radiokommunikation GMDSS, 1. oktober 2002.
26) Bekendtgørelse nr. 9510 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D VI Transport af skibsladninger, 1. oktober 2002.
27) Bekendtgørelse nr. 9511 af 1. januar 2002 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D VII Transport af farligt gods, 1. oktober 2002.
28) Bekendtgørelse nr. 10007 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-1 A Konstruktion Inddeling og stabilitet, maskineri og elektriske anlæg, 1. maj 1999.
29) Bekendtgørelse nr. 10012 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-5 Lastelinjer, 1. maj 1999.
30) Bekendtgørelse nr. 10054 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D IX Sikker skibsdrift, 1. maj 1999.
31) Bekendtgørelse nr. 10056 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D XX Behandling og opbevaring af kloakspildevand, 1. maj 1999.
32) Bekendtgørelse nr. 10058 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D XXI Forebyggelse af olieforurening fra skibe, 1. maj 1999.
33) Bekendtgørelse nr. 10059 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D XXIII Forebyggelse af forurening med skadelige stoffer, der transporteres til søs i emballeret form, 1. maj 1999.
34) Bekendtgørelse nr. 10061 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D XXIV Forebyggelse af forurening med affald, 1. maj 1999.
35) Bekendtgørelse nr. 10267 af 29. marts 1999 om Meddelelser fra Søfartsstyrelsen D.
Passagerskibe i national fart, bygning og udstyr m.v.
Kapitel D II-3 Opholdsrum m.v., 1. maj 1999.
 36) Teknisk forskrift nr. 9754 af 3. marts 1998 om særlige stabilitetskrav for ro-ro passagerskibe med vand på dæk i international fart. (Stockholm-aftalen).
 37) Teknisk forskrift nr. 17858 af 12. oktober 1995 om særlige krav til placering, styrke og sikring af porte i yderklædningen samt vejrtætte ramper m.v. på ro-ro skibe.
 38) Teknisk forskrift nr. 17857 af 3. august 1995 om supplerende krav til intakt stabilitet for eksisterende passagerskibe i international fart.
 39) Teknisk forskrift nr. 10006 af 9. februar 1994 om supplerende krav til intakt stabilitet og vandtæt inddeling m.v. for eksisterende passagerskibe i indenrigs fart.
 40) Teknisk forskrift nr. 10031 af 30. december 1987 om sikring af visse skibes sødygtighed.
 41) Teknisk forskrift nr. 11447 af 18. august 2000 om indretning af passagerskibe med henblik på passagerer med handikap.
 Stk. 3. For eksisterende skibe finder de hidtil gældende konstruktionsmæssige krav fortsat anvendelse, medmindre andet bestemmes i denne bekendtgørelse.
Søfartsstyrelsen, den 15. september 2021 Martin Hvid John / Peter Mikael Ostenfeld 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv (EU) 2015/1535 om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
