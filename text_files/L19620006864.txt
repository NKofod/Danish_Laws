 I henhold til kongelig resolution af 12. december 1961 har Danmarks faste  

 repræsentant ved Europaradet uden ratifikationsforbehold den 16. december  

 1961 i Paris undertegnet den fjerde protokol til den almindelige overenskomst  

 om Europarådets rettigheder og immuniteter. (Bestemmelser vedrørende Den  

 europæiske Menneskerettighedsdomstol). Overenskomsten er bekendtgjort som  

 udenrigsministeriets bekendtgørelse nr. 46 af 10. november 1953, Lovtidende  

 C.
 Bek. af 9. marts 1962.
 Bekendtgørelse om ændringer i den under 5.maj 1949 i London undertegnede  

 statut for Europarådet.
 Efter at Europarådets Ministerudvalg den 28. maj 1961 og Den rådgivende  

 Forsamling den 21. september 1961 har godkendt en ændret affattelse af  

 artikel 26 i den under 5. maj 1949 i London undertegnede statut for  

 Europarådet, jfr. udenrigsministeriets bekendtgørelser nr. 40 af 13.  

 september 1949, nr. 32 af 30. juli 1951, nr. 3 af 31. januar 1952, nr. 21 af  

 17. juni 1953 samt nr. 62 af 31. oktober 1958, Lovtidende C, har Rådets  

 vicegeneralsekretær i medfør af statuttens artikel 41 (d) udfærdiget følgende  

 attestation om, at den pågældende ændring er godkendt som anført og trådt i  

 kraft den 3. november 1961: Oversættelse.
ATTESTATION fra generalsekretæren EFTERSOM artikel 41 (d) i statutten for Europarådet bestemmer, at  

 ændringer i artiklerne 23-35, 38 og 39, der er godkendt af Ministerudvalget  

 og Den rådgivende Forsamling, træder i kraft på datoen for generalsekretærens  

 til medlemmernes regeringer oversendte attestation, hvorved det bevidnes, at  

 de er godkendt som anført, bevidner VICEGENERALSEKRETÆREN på generalsekretærens vegne herved følgende:
 1. Ministerudvalget har ved resolution (61) 18 af 28.  

 maj 1961 godkendt nedenstående ændring af statuttens artikel 26.
 2. Den rådgivende Forsamling har godkendt den samme  

 ændring den 21. september 1961 (dokument AS (13) PV 9).
 3. Efter at begge Europarådets organer således har  

 godkendt ændringen, træder denne i kraft den 3. november 1961, datoen for  

 denne attestation, som samme dag er sendt alle medlemmernes regeringer.
 Den ændrede ordlyd af artikel 26 er som følger:
 »Medlemmerne skal være berettigede til følgende antal repræsentanter:
UDFÆRDIGET i Strasbourg, den 3. november  

 1961 Dunstan CURTIS Vicegeneralsekretær Udenrigsministeriet, den 9. marts 1962 J.
O.
Krag.
