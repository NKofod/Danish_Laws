Betænkning afgivet af Retsudvalget den  

 21. maj 2002 Betænkning over Forslag til lov om ændring af  

 udlændingeloven (Initiativer mod terrorisme m.v.   opfølgning  

 på FNs Sikkerhedsråds resolution nr. 1373 af 28. september  

 2001 om bekæmpelse af terrorisme) [af integrationsministeren (Bertel Haarder)] 1. Udvalgsarbejdet Lovforslaget blev fremsat den 13. december 2002 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 6 møder.
Teknisk gennemgang Den 26. februar 2002 fik udvalget ved  

 integrationsministeren og dennes embedsmænd en teknisk gennemgang af  

 lovforslaget, som blev suppleret med en yderligere teknisk gennemgang den 8.  

 maj 2002.
Høring Et udkast til lovforslaget har inden fremsættelsen  

 været sendt i høring, og den daværende indenrigsminister  

 sendte den 30. oktober 2001 dette udkast til udvalget, jf. (folketinget  

 2001-02, 1. samling) alm. del   bilag 120. Den 13. december 2001 og den 14.  

 februar 2002 sendte integrationsministeren de indkomne høringssvar til  

 udvalget.
Den 30. januar 2002 og den 18. april 2002 sendte  

 integrationsministeren høringsnotater til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatfirma Christian Harlang, Amnesty International og Dansk Retspolitisk Forening.
Integrationsministeren har over for udvalget kommenteret  

 henvendelsen fra Amnesty International.
Henvendelsen fra Advokatfirma  

 Christian Harlang er optrykt som bilag 3 til betænkningen.
Spørgsmål Udvalget har stillet 41 spørgsmål til  

 integrationsministeren til skriftlig besvarelse, som denne har besvaret.  

 Desuden har udvalget stillet 1 spørgsmål til skriftlig  

 besvarelse, som forventes besvaret inden 2. behandling. 2 af udvalgets  

 spørgsmål til integrationsministeren og dennes svar herpå  

 er optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse uændret.
 Socialdemokratiets og Det Radikale Venstres medlemmer af  

 udvalget bemærker, at de under behandlingen af lovforslaget  

 særligt har fokuseret på to forhold:
 -	For det første er det præciseret, at i sager, hvor en  

 udlænding udelukkes fra asyl af hensyn til statens sikkerhed, er det  

 regeringen, der bærer ansvaret for udelukkelsen og ikke  

 Flygtningenævnet.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
Enhedslistens og Socialistisk Folkepartis medlemmer af  

 udvalget vil understrege, at alle er enige om, at bekæmpelsen af  

 terrorisme er en vigtig og nødvendig opgave.
Men Enhedslisten og SF  

 finder, at der med dette lovforslag betrædes veje, som er  

 fuldstændig uacceptable og strider mod grundlæggende holdninger  

 til demokrati og retssikkerhed.
For Enhedslisten og SF er bekæmpelsen  

 af terrorisme lig med forsvaret for demokratiet, og for at sikre dette vender  

 vi os mod forslag og initiativer, som undergraver disse holdninger.
FN har opfordret til, at medlemslandene sikrer   under  

 hensyntagen til international lovgivning   at flygtningestatus ikke misbruges  

 af terrorister.
Det hedder således i resolutionen, at flygtningestatus  

 ikke må misbruges, og at en flygtnings påståede politiske  

 motiver for sine handlinger ikke skal forhindre, at der kan ske udvisning  

 mellem landene.
Enhedslisten og SF er enige i sigtet med denne opfordring og  

 stiller sig så meget mere uforstående over for det lovforslag,  

 som regeringen   stærkt inspireret af den foregående ditto   her  

 har fremsat.
For stik imod hensigten med at have et selvstændigt  

 asylsystem som grundlag for at beskytte de reelle flygtninge og forhindre  

 misbrug af systemet foreslås der en række ændringer, som  

 efter Enhedslistens og SFs opfattelse undergraver troværdigheden  

 i systemet.
Efter Enhedslistens og SFs opfattelse kan der ikke  

 fortolkes noget som helst pålæg til FN-medlemslandene ind i  

 resolutionen fra Sikkerhedsrådet om, at deres asylsystemer skal  

 indføre hemmelig retspleje, lukket sagsbehandling og fratagelse af  

 uafhængigheden i asylsystemets appelinstans.
Det er netop disse  

 ændringer, som regeringen har foreslået, og de kan derfor efter  

 Enhedslistens og SFs opfattelse kun ses som udtryk for et politisk valg  

 fra regeringen om at indføre egne interesser i forhold til  

 asylsystemets fremtidige rolle   interesser, som Enhedslisten og SF frygter  

 vil virke ødelæggende for troværdigheden i  

 asylsystemet.
 I det følgende skal nævnes nogle af de  

 områder, som Enhedslisten og SF finder udgør et alvorligt skred  

 i retstilstanden på udlændingeområdet, og som efter  

 Enhedslistens og SFs opfattelse bidrager til at skabe mistillid til  

 udlændingemyndighederne, deres troværdighed og uafhængighed  

   en udvikling, som Enhedslisten og SF på ingen måde  

 ønsker at støtte og ikke i FNs henstillinger finder  

 belæg for at indføre.
Efter Enhedslistens og SFs opfattelse tildeles  

 efterretningstjenesterne en rolle, som i realiteten betyder, at der  

 indføres et separat og selvstændigt asylsystem uden nogen form  

 for uafhængig kontrol og med en sagsbehandling, som alene finder sted i  

 efterretningstjenesternes regi.
Modellen, hvorefter det er  

 integrationsministeren, som efter indstilling fra  

 efterretningstjenesterne/justitsministeren kan pålægge  

 udlændingemyndighederne, herunder det hidtil uafhængige  

 Flygtningenævn, at afgøre, om en person skal anses for en fare  

 for statens sikkerhed eller den offentlige orden, er efter Enhedslistens og  

 SFs opfattelse udtryk for en meget farlig udvikling.
Personen må  

 ikke få kendskab til anklagerne og grundlaget for  

 efterretningstjenesternes indstilling (jf. bemærkningerne til  

 lovforslaget side 31-32), hans/hendes advokat må heller ikke få  

 noget at vide, og afslaget skal, som det hedder i bemærkningerne (s.  

 32), »udformes således, at oplysningerne ikke videregives«.  

 Enhedslisten og SF har i denne forbindelse mærket sig, at  

 integrationsministeren i besvarelsen af spørgsmål nr. 22, jf.  

 bilag 36, skriver, at afslaget på asyl i sådanne sager skal  

 udformes med henvisning til retsgrundlaget, hvilket for Enhedslisten og SF  

 synes at stride imod bemærkningernes formulerede hensigt.
Enhedslisten  

 og SF har ikke kunnet få et klarere svar fra ministeren på,  

 hvordan disse to forklaringer i praksis vil harmonere med  

 efterretningstjenesternes interesser i at hemmeligholde oplysningerne af  

 hensyn til en konkret efterretningsoperation.
Enhedslisten og SF vender sig ligeledes skarpt imod, at  

 regeringen med lovforslaget vil gøre udlændingemyndighederne til  

 aktive medspillere i efterretningsoperationer med bestemmelsen om, at  

 efterretningstjenesterne i en konkret sag, hvor der ikke er grundlag for  

 asyl, men hvor der af efterretningsoperative grunde kan være interesser  

 for tjenesterne i, at en person alligevel får opholdstilladelse, asyl  

 eller visum, kan integrationsministeren pålægge  

 udlændingemyndighederne at give de nødvendige tilladelser.
For  

 Enhedslisten og SF er dette et skandaløst udtryk for den magt og  

 undergravende indflydelse, som flertallet i Folketinget med dette lovforslag  

 tillægger efterretningstjenesterne i forhold til  

 udlændingemyndighederne.
Hele grundlaget for troværdigheden i  

 asyl- og udlændingesystemet bygger på tiltroen til dette.
Med de  

 foreslåede muligheder for, at efterretningstjenesterne kan diktere  

 bestemte udfald af udlændingesager afhængigt af, hvis interesser  

 der i en konkret sag skal plejes, er der alvorlig fare for, at  

 udlændingemyndighederne   desværre ikke uden grund   kan opfattes  

 som parter i efterretningssager.
Det finder Enhedslisten og SF er  

 skandaløst og ødelæggende.
I den forbindelse finder Enhedslisten og SF ikke, at  

 regeringen på overbevisende måde har været i stand til at  

 forklare (jf. besvarelsen af spørgsmål nr. 41, jf.
L 32   bilag  

 45), hvordan forholdet mellem efterretningstjenesterne og anklagemyndigheden  

 vil være, hvis der i en konkret sag skulle opstå  

 modsætninger mellem hensynet til retsforfølgning og  

 fortsættelse af en efterretningsoperation.
Enhedslisten og SF har her  

 mærket sig, at ministeren har formuleret besvarelsen således, at  

 det er efterretningstjenesterne, som løbende vurderer, »om der som led  

 i tjenestens virksomhed, herunder efterforskning af sager vedrørende  

 udlændinge, måtte fremkomme oplysninger, som kan bruges af  

 politiet og anklagemyndigheden i forbindelse med behandlingen af konkrete  

 straffesager«, og finder det ikke godtgjort, hvem der i en konkret situation  

 skal afgøre, om der skal rejses straffesag eller ej.
For Enhedslisten  

 og SF er det blot endnu et udtryk for, at lovforslaget frem for at forsvare  

 retssikkerheden er med til at underminere den.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Inge Dahl-Sørensen (V)  

  Birthe Rønn Hornbech (V) nfmd.  

  Karsten Nonbo (V)  Jørgen Winther (V)  

  Peter Skaarup (DF)  Per Dalgaard (DF)  

 Helge Adam Møller (KF)  Lars Barfoed (KF)  

  Jann Sjursen (KRF)  Erling Christensen (S)  

  Lissa Mathiasen (S)  Morten Bødskov (S)  

  Per Kaalund (S) Sandy Brinck (S)  

  Anne Baastrup (SF) fmd.  Elisabeth Arnold (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 32 Bilagsnr.
Titel 1 Høringssvar, fra integrationsministeren 2 Spm. 1 om, hvilke ændringer lovforslaget indeholder i forhold til  

 det udkast, der var sendt til høring, til integrationsministeren 3 Svar på spm. 1 om, hvilke ændringer lovforslaget indeholder i  

 forhold til det udkast, der var sendt til høring, fra  

 integrationsministeren 4 Notat fra Folketingets Lovsekretariat om antiterrorpakken  

 (bekæmpelse af terrorisme) 5 Meddelelse om offentliggørelse af bilag 4 6 Høringsnotat fra integrationsministeren 7 Spm. 2 om, hvilke bestemmelser i lovforslaget der er en direkte konsekvens  

 af FNs Sikkerhedsråds resolution nr. 1373 om bekæmpelse af  

 terrorisme, til integrationsministeren Spm. 3 om de tilsvarende lovforslag i Sverige og Norge, til  

 integrationsministeren 8 Henvendelse af 29/1-02 fra Amnesty International 9 Spm. 4 om kommentar til henvendelse af 29/1-02 fra Amnesty International,  

 til integrationsministeren 10 Forslag til foreløbig plan for udvalgets arbejde med lovforslaget 11 Spm. 5 om udvisning af udlændinge, der anses for en fare for statens  

 sikkerhed, til integrationsministeren Spm. 6 om grundlaget for udlændingemyndighedernes afgørelse  

 om udvisning, til integrationsministeren 12 Spm. 7 om tilbagesendelse af muslimer trods torturfrygt, til  

 integrationsministeren Spm. 8 om eksekvering af en dødsdom, til integrationsministeren Spm. 9 om adgang til begrundelse for afslag på opholdstilladelse,  

 til integrationsministeren Spm. 10 om domstolsprøvelse af afslag på opholdstilladelse,  

 til integrationsministeren Spm. 11 om opholdstilladelse efter anbefaling af efterretningstjenesterne,  

 til integrationsministeren Spm. 12 om konkretisering af begrebet »udlændingsmyndighederne«, til integrationsministeren Spm. 13 om straf for tilskyndelse til brug af våben, til  

 integrationsministeren Spm. 14 om trusler mod et andet lands offentlige orden, til  

 integrationsministeren 13 Meddelelse om teknisk gennemgang 26/2-02 14 Henvendelse af 13/2-02 fra Dansk Retspolitisk Forening om høring 15 Supplerende høringssvar, fra integrationsministeren 16 Spm. 15 om flygtninges retsstilling, hvis de lider af smitsomme sygdomme  

 eller alvorlige sjælelige forstyrrelser, til integrationsministeren Spm. 16 om, hvilke smitsomme sygdomme der skal være udvisningsgrund,  

 til integrationsministeren Spm. 17 om, hvilke sygdomme udlændinge skal testes for, til  

 integrationsministeren Spm. 18 om, hvordan alvorlige sjælelige forstyrrelser defineres, til  

 integrationsministeren Spm. 19 om, hvordan »til ulempe for sine omgivelser« defineres, til  

 integrationsministeren Spm. 20 om, hvordan »til fare for sine omgivelser« defineres, til  

 integrationsministeren 17 Svar på spm. 2 om, hvilke bestemmelser i lovforslaget der er en  

 direkte konsekvens af FNs Sikkerhedsråds resolution nr. 1373 om  

 bekæmpelse af terrorisme, fra integrationsministeren Svar på spm. 3 om de tilsvarende lovforslag i Sverige og Norge, fra  

 integrationsministeren 18 Svar på spm. 7 om tilbagesendelse af muslimer trods torturfrygt, fra  

 integrationsministeren Svar på spm. 8 om eksekvering af en dødsdom, fra  

 integrationsministeren Svar på spm. 9 om adgang til begrundelse for afslag på  

 opholdstilladelse, fra integrationsministeren Svar på spm. 10 om domstolsprøvelse af afslag på  

 opholdstilladelse, fra integrationsministeren Svar på spm. 11 om opholdstilladelse efter anbefaling af  

 efterretningstjenesterne, fra integrationsministeren Svar på spm. 12 om konkretisering af begrebet  

 »udlændingsmyndighederne«, fra integrationsministeren Svar på spm. 13 om straf for tilskyndelse til brug af våben,  

 fra integrationsministeren Svar på spm. 14 om trusler mod et andet lands offentlige orden, fra  

 integrationsministeren 19 Kopi af Indfødsretsudvalget alm. del   bilag 45: Spm. 6 om  

 initiativer til, at en tidsubegrænset opholdstilladelse kan inddrages  

 under særlige omstændigheder, til integrationsministeren 20 Spm. 21 om kommentar til artikel i Jyllands-Posten om manglende  

 retsgarantier til personer, som får afslag på ansøgninger  

 om opholdstilladelse efter indstilling fra PET, til integrationsministeren 21 Spm. 22 om eksempler på, hvordan et afslag på asyl skal  

 udformes, til integrationsministeren Spm. 23 om uenighed om sikkerhedsvurderingen, til integrationsministeren Spm. 24 om over/underordnelsesforholdet mellem  

 udlændingemyndighederne, til integrationsministeren Spm. 25 om Flygtningenævnet som uafhængigt, domstolslignende  

 organ, til integrationsministeren 22 Spm. 26, om ikke den gældende § 25 i udlændingeloven giver  

 tilstrækkeligt grundlag for at udvise udlændinge, der er til fare  

 for statens sikkerhed, til integrationsministeren 23 Svar på spm. 5 om udvisning af udlændinge, der anses for en  

 fare for statens sikkerhed, fra integrationsministeren Svar på spm. 6 om grundlaget for udlændingemyndighedernes  

 afgørelse om udvisning, fra integrationsministeren 24 Spm. 27 om domstolenes mulighed for at efterprøve en  

 afgørelse, når grundlaget for afgørelsen er hemmelig, til  

 integrationsministeren Spm. 28, om Flygtningenævnet er bundet af integrationsministerens  

 vurdering af, at en udlænding må anses for en fare for statens  

 sikkerhed, til integrationsministeren 25 Spm. 29, om Flygtningenævnet kan træffe afgørelse om  

 udvisning efter lovens § 31 uden at kende det egentlige grundlag for sagen,  

 til integrationsministeren 26 Svar på spm. 4 om kommentar til henvendelse af 29/1-02 fra Amnesty  

 International, fra integrationsministeren 27 Supplerende høringssvar fra integrationsministeren 28 Svar på spm. 15 om flygtninges retsstilling, hvis de lider af  

 smitsomme sygdomme eller alvorlige sjælelige forstyrrelser, fra  

 integrationsministeren Svar på spm. 16 om, hvilke smitsomme sygdomme der skal være  

 udvisningsgrund, fra integrationsministeren Svar på spm. 17 om, hvilke sygdomme udlændinge skal testes  

 for, fra integrationsministeren Svar på spm. 18 om, hvordan alvorlige sjælelige forstyrrelser  

 defineres, fra integrationsministeren Svar på spm. 19 om, hvordan »til ulempe for sine omgivelser«  

 defineres, fra integrationsministeren Svar på spm. 20 om, hvordan »til fare for sine omgivelser«  

 defineres, fra integrationsministeren 29 Kopi af Integrationsudvalget L 152   bilag 67: Svar på spm. 27 om  

 anbringelse af kriminelle udlændinge på tålt ophold i det  

 lukkede afsnit på Center Sandholm, fra integrationsministeren 30 Kopi af Indfødsretsudvalget alm. del   bilag 56: Svar på  

 spørgsmål 6 om initiativer til, at en tidsubegrænset  

 opholdstilladelse kan inddrages under særlige omstændigheder, fra  

 integrationsministeren 31 Spm. 30 om hemmelig sagsbehandling i Flygtningenævnet, til  

 integrationsministeren Spm. 31, om efterretningstjenesten i en konkret situation kan instruere  

 Udlændingestyrelsen og Flygtningenævnet om at give asyl til en  

 person, som ellers ville have fået afslag, til integrationsministeren Spm. 32 om, hvordan en sag skal tilrettelægges for en person, som  

 PET har krævet givet asyl, til integrationsministeren Spm. 33, om en inddragelsessag skal behandles af Flygtningenævnet,  

 til integrationsministeren Spm. 34 om mulighed for beskyttelse efter asylforbud, til  

 integrationsministeren Spm. 35 om retligt ansvar, hvis der er udstedt asylforbud, til  

 integrationsministeren 32 Plancher fra den tekniske gennemgang 33 Spm. 36, om Flygtningenævnet eller regeringen har ansvaret for  

 afslag givet i sager med sikkerhedsrisiko, til integrationsministeren Spm. 37 om grunden til, at Flygtningenævnet formelt skal  

 træffe den afgørelse, som regeringen har besluttet, til  

 integrationsministeren Spm. 38, om sikkerhedsgodkendelse af en advokat og af  

 Flygtningenævnet er en mulighed, til integrationsministeren 34 Spm. 39 om MF Per Kaalunds (S) udtalelse til Danmarks Radio i programmet  

 Politisk Debat 11/5-02, til integrationsministeren Spm. 40 om »tålt ophold«, til integrationsministeren Spm. 41 om manglende tiltale mod en udlænding for eksempel for  

 krigsforbrydelser, til integrationsministeren 35 Svar på spm. 21 om kommentar til artikel i Jyllands-Posten om  

 manglende retsgarantier til personer, som får afslag på  

 ansøgninger om opholdstilladelse efter indstilling fra PET, fra  

 integrationsministeren 36 Svar på spm. 22 om eksempler på, hvordan et afslag på  

 asyl skal udformes, fra integrationsministeren Svar på spm. 23 om uenighed om sikkerhedsvurderingen, fra  

 integrationsministeren Svar på spm. 24 om over/underordnelsesforholdet mellem  

 udlændingemyndighederne, fra integrationsministeren Svar på spm. 25 om Flygtningenævnet som uafhængigt,  

 domstolslignende organ, fra integrationsministeren 37 Svar på spm. 26, om ikke den gældende § 25 i  

 udlændingeloven giver tilstrækkeligt grundlag for at udvise  

 udlændinge, der er til fare for statens sikkerhed, fra  

 integrationsministeren 38 Svar på spm. 28, om Flygtningenævnet er bundet af  

 integrationsministerens vurdering af, at en udlænding må anses  

 for en fare for statens sikkerhed, fra integrationsministeren 39 Svar på spm. 29, om Flygtningenævnet kan træffe  

 afgørelse om udvisning efter lovens § 31 uden at kende det egentlige  

 grundlag for sagen, fra integrationsministeren 40 Svar på spm. 30 om hemmelig sagsbehandling i Flygtningenævnet,  

 fra integrationsministeren Svar på spm. 31, om efterretningstjenesten i en konkret situation  

 kan instruere Udlændingestyrelsen og Flygtningenævnet om at give  

 asyl til en person, som ellers ville have fået afslag, fra  

 integrationsministeren Svar på spm. 32 om, hvordan en sag skal tilrettelægges for en  

 person, som PET har krævet givet asyl, fra integrationsministeren Svar på spm. 33, om en inddragelsessag skal behandles af  

 Flygtningenævnet, fra integrationsministeren Svar på spm. 34 om mulighed for beskyttelse efter asylforbud, fra  

 integrationsministeren 41 Svar på spm. 37 om grunden til, at Flygtningenævnet formelt  

 skal træffe den afgørelse, som regeringen har besluttet, fra  

 integrationsministeren Svar på spm. 38, om sikkerhedsgodkendelse af en advokat og af  

 Flygtningenævnet er en mulighed, fra integrationsministeren 42 Svar på spm. 39 om MF Per Kaalunds (S) udtalelse til Danmarks Radio  

 i programmet Politisk Debat 11/5-02, fra integrationsministeren Svar på spm. 40 om »tålt ophold«, fra integrationsministeren 43 1. udkast til betænkning 44 Svar på spm. 36, om Flygtningenævnet eller regeringen har  

 ansvaret for afslag givet i sager med sikkerhedsrisiko, fra  

 integrationsministeren 45 Svar på spm. 41 om manglende tiltale mod en udlænding for  

 eksempel for krigsforbrydelser, fra integrationsministeren 46 Svar på spm. 27 om domstolenes mulighed for at efterprøve en  

 afgørelse, når grundlaget for afgørelsen er hemmelig, fra  

 integrationsministeren 47 Svar på spm. 35 om retligt ansvar, hvis der er udstedt asylforbud,  

 fra integrationsministeren 48 Henvendelse af 17/5-02 fra Advokatfirma Christian Harlang 49 Spm. 42 om kommentar til henvendelse af 17/5-02 fra Advokatfirma Christian  

 Harlang, til integrationsministeren Bilag 2 Nogle af udvalgets spørgsmål til  

 integrationsministeren og dennes svar herpå Spørgsmålene og integrationsministerens svar  

 herpå er optrykt efter ønske fra Socialdemokratiet.
 Spørgsmål 36:
Er det korrekt forstået, at det er regeringen, der  

 bærer ansvaret for den afgørelse, som Flygtningenævnet  

 skal træffe, når integrationsministeren har vurderet på  

 baggrund af en indstilling fra justitsministeren, at en udlænding  

 må anses for en fare for statens sikkerhed? Svar:
Efter den foreslåede bestemmelse i  

 udlændingelovens § 45 b, stk. 1, vurderer integrationsministeren  

 på baggrund af en indstilling fra justitsministeren   til brug for  

 behandlingen af en sag efter udlændingeloven   om udlændingen  

 må anses for en fare for statens sikkerhed.
Denne vurdering  

 lægges til grund ved udlændingemyndighedernes afgørelse af  

 sagen.
 Den endelige vurdering foretages af  

 integrationsministeren.
 Integrationsministeren kan dog ikke uden en indstilling  

 herom fra justitsministeren vurdere, at en udlænding må anses for  

 en fare for statens sikkerhed.
 Vurderer integrationsministeren på baggrund af en  

 indstilling fra justitsministeren, at en udlænding må anses for  

 en fare for statens sikkerhed, skal denne vurdering lægges til grund af  

 Flygtningenævnet, som herefter ikke kan give opholdstilladelse til  

 udlændingen, idet den pågældende herved udelukkes fra asyl,  

 jf. den foreslåede bestemmelse i udlændingelovens § 10, stk. 1,  

 nr. 1.
 Det er således i disse tilfælde regeringens  

 ansvar, at udlændingen udelukkes fra asyl og dermed ikke meddeles  

 opholdstilladelse i Danmark.
 Efter udlændingelovens § 32 a skal afgørelser  

 om afslag på en ansøgning om asyl eller afgørelser om  

 bortfald eller inddragelse af en opholdstilladelse som flygtning tillige  

 indeholde afgørelse om, hvorvidt udlændingen kan udsendes, hvis  

 denne ikke udrejser frivilligt, jf. udlændingelovens § 31.
Denne afgørelse træffes i asylsager i sidste  

 instans af Flygtningenævnet.
Flygtningenævnets afgørelse  

 om, hvorvidt udlændingen kan udsendes af landet, træffes  

 uafhængigt af integrationsministerens vurdering af, at  

 udlændingen må anses for en fare for statens sikkerhed.
 Flygtningenævnet er således ansvarligt for  

 afgørelsen af, hvorvidt udlændingen ved en tilbagevenden til  

 hjemlandet er i risiko for forfølgelse eller lignende på en  

 sådan måde, at udlændingen ikke kan sendes tilbage, jf.  

 udlændingelovens § 31.
 Spørgsmål 37:
Hvorfor skal Flygtningenævnet i det hele taget  

 formelt træffe den afgørelse, som regeringen reelt beslutter, og  

 som regeringen også bærer ansvaret for? Svar:
 Det følger af udlændingelovens § 53 a, at  

 sager, hvor Udlændingestyrelsen har meddelt en udlænding afslag  

 på asyl, kan indbringes for Flygtningenævnet.
Efter den foreslåede bestemmelse i  

 udlændingelovens § 45 b, stk. 1, vurderer integrationsministeren  

 på baggrund af en indstilling fra justitsministeren, om en  

 udlænding må anses for en fare for statens sikkerhed.
Denne  

 vurdering lægges til grund ved udlændingemyndighedernes  

 herunder Flygtningenævnets   afgørelse af en sag om bl.a.  

 meddelelse eller inddragelse af opholdstilladelse.
 Men selvom en sådan vurdering fører til  

 afslag på opholdstilladelse i form af asyl, skal der herudover i en  

 asylsag altid træffes afgørelse om, hvorvidt den  

 pågældende kan udsendes af landet, jf. udlændingelovens §  

 32 a, jf. § 31. Denne for udlændingen ganske væsentlige  

 asylretlige vurdering bør efter regeringens opfattelse fortsat  

 foretages af asylmyndighederne.
 Såfremt Flygtningenævnet således finder,  

 at den pågældende udlænding ved udsendelse af landet vil  

 risikere dødsstraf eller at blive underkastet tortur eller  

 umenneskelig eller nedværdigende behandling eller straf, vil  

 nævnet skulle træffe bestemmelse om, at udsendelse ikke kan finde  

 sted, jf. den foreslåede bestemmelse i udlændingelovens § 31.  

 Udlændingen vil i så fald være henvist til et såkaldt  

 tålt ophold her i landet.
 Spørgsmålet giver mig på den baggrund  

 anledning til at understrege, at Flygtningenævnets afgørelser  

 herom træffes uafhængigt af integrationsministerens vurdering af,  

 at udlændingen må anses for en fare for statens sikkerhed.
Bilag 3 Henvendelse fra Advokatfirma Christian Harlang Henvendelsen er optrykt efter ønske fra  

 Socialdemokratiet.
ADVOKATFIRMA CHRISTIAN HARLANG CHRISTIAN HARLANG Advokat (H) NIELS ANKER RASMUSSEN Advokat (H) KIRSTEN MAXEN Advokat (L) ALLAN STEEN LYNGE Advokat Notat Vedrørende Lovforslag L 32, fremsat den 13. december 2001   Lov om ændring af  

 udlændingeloven (initiativ mod terrorisme m.v.   opfølgning  

 på FN sikkerhedsråds resolution nr. 1373 af 28. september  

 2001 om bekæmpelse af terrorisme) Nærværende notat har til formål at vurdere, hvilke  

 konsekvenser lovforslag L 32 om ændring af udlændingeloven  

 får for Flygtningenævnet, samt hvilke spørgsmål  

 forslaget rejser i forhold til nævnets begrundelser for deres  

 afgørelse.
 1. Gældende ret:
 Flygtningenævnet er reguleret i udlændingelovens § 53   § 58  

 a.
 Af disse bestemmelser fremgår det, at Nævnet består af 5  

 medlemmer, hvoraf formanden er dommer, og de øvrige medlemmer er  

 udpeget af henholdsvis Indenrigsministeriet, Dansk Flygtningenævn,  

 Advokatrådet og Udenrigsministeriet.
 Blandt nævnets væsentligste opgaver er endelig  

 afgørelse af asylsager, jf. udlændingelovens § 7 og 8.
 Nævnet har status som domstolslignende organ, hvilket bl.a. giver  

 sig udslag i, at der under nævnets behandling kan beskikkes en advokat  

 til støtte for den pågældende udlænding, at der til  

 en vis grad gælder et mundtlighedsprincip ved nævnets behandling  

 af sagerne, og at udlændingen og dennes advokat skal have lejlighed til  

 at gøre sig bekendt med det foreliggende materiale og udtalelser  

 herom, samt at nævnets afgørelser skal være begrundet.
 Nævnet er uafhængigt og medlemmerne kan ikke modtage  

 instruktion fra nogen, herunder dem der har udpeget dem, i forbindelse med  

 bedømmelsen af asylsager m.m.
Af udlændingelovens § 56, stk. 8, følger, at nævnets  

 afgørelser er endelige.
Dette betyder dels, at afgørelserne  

 ikke kan indbringes for en højere administrativ myndighed, men det  

 betyder også, at domstolsprøvelsen af nævnets  

 afgørelser er begrænset.
I Højesteretsdom af 17. juni 1997 (U1997.1157H) fastslog  

 Højesteret med et flertal på 4 ud af 7 dommere, at den  

 pågældende bestemmelse afskar muligheden af at indbringe  

 nævnets afgørelse for domstolene.
Flertallet lagde her i  

 særlig grad vægt på, at Flygtningenævnet er et  

 sagkyndigt nævn af domstolslignende karakter.
Det bemærkes, at  

 der i efterfølgende praksis er sket en præcisering,  

 således at der fortsat kan ske domstolsprøvelse af formelle  

 fejl, det vil sige sagsbehandlingsfejl, hvorimod det materielle i en  

 afgørelse og herunder i særlig grad nævnets  

 bevismæssige vurdering af asylansøgerens oplysninger m.v. ikke  

 kan prøves for domstolene.
 2. Lovforslagets § 45 b:
 Efter L 32s pkt. 18 skal der i udlændingeloven indsættes  

 en ny § 45 b.
 Efter denne nye bestemmelse skal integrationsministeren på baggrund  

 af en indstilling fra justitsministeren vurdere, om en udlænding  

 må anses som en fare for statens sikkerhed.
 Det fremgår udtrykkeligt af bestemmelsen, at »denne vurdering  

 lægges til grund ved afgørelse af sagen«.
 Efter L 32, pkt. 1 foreslås det endvidere, at § 10 ændres,  

 således at en udlænding, der må anses for en fare for  

 Statens sikkerhed eller som udgør en alvorlig trussel for den  

 offentlige orden, sikkerhed eller sundhed ikke kan gives opholdstilladelse  

 efter § 6-9.
 Det betyder således, at hvis integrationsministeren vurderer, at en  

 asylansøger vil udgøre en trussel mod den offentlige orden  

 eller mod Statens sikkerhed, så kan den pågældende person  

 ikke meddeles asyl i Danmark.
 Det fremgår endvidere af § 45 b, stk. 2, at integrationsministeren  

 kan beslutte, at de oplysninger der ligger til grund for hans vurdering  

 vedrørende ovenstående ikke skal videregives til  

 udlændingen og heller ikke til den udlændingemyndighed, som skal  

 træffe afgørelse i sagen.
 3. Flygtningenævnets fremtidige status:
 Det er helt utvivlsomt, at integrationsministerens afgørelse efter  

 § 45 b, om hvorvidt en udlænding er til fare for Statens sikkerhed,  

 eller vil medføre en forstyrrelse af den offentlige orden, har  

 bindende virkning også for Flygtningenævnet.
 Bestemmelsen er helt utvetydig i sin formulering, og der er således  

 intet grundlag for at hævde, at formuleringen ikke omfatter  

 Flygtningenævnet.
Flygtningenævnet bliver dermed som noget nyt underlagt en direkte  

 instruktionsbeføjelse fra integrationsministeren.
Dette er som det  

 fremgår af ovenstående en ændring fra tidligere, hvor  

 nævnet netop har været kendetegnet ved sin uafhængighed og  

 den manglende instruktionsbeføjelse, bl.a. fra ministerierne.
Som konsekvens af denne ændring kan Flygtningenævnet herefter  

 ikke længere betragtes som et domstolslignende organ.
Dette  

 følger allerede af grundlovens § 62, der fastslår, at retsplejen  

 stedse skal holdes adskilt fra forvaltningen.
Når den udøvende  

 magt i form af integrationsministeriet får en direkte  

 instruktionsbeføjelse overfor Flygtningenævnet, så bliver  

 konsekvensen, at nævnet må betragtes som en ren  

 forvaltningsenhed.
 Som det fremgår af ovenstående, så har domstolene  

 afholdt sig fra at foretage en gennemgribende prøvelse af  

 Flygtningenævnets afgørelse som følge af  

 endelighedsbestemmelsen i § 56, stk. 8.
 Som det ligeledes fremgår, var en meget væsentlig årsag  

 til denne praksis, at domstolene lagde afgørende vægt på  

 Flygtningenævnets domstolslignende karakter.
 Når Flygtningenævnet nu ændrer status som følge  

 af det foreliggende lovforslag, så bliver konsekvensen, at  

 Flygtningenævnets afgørelser ikke længere er endelige,  

 idet det følger af grundlovens § 63, at myndighedernes  

 afgørelser kan indbringes for domstolene.
 Endelighedsbestemmelsen i udlændingeloven vil derfor for fremtiden  

 blive fortolket alene som, at der ikke kan klages til højere  

 administrative organer.
 4. Myndighedernes sandhedspligt:
Det er en helt fundamental retsgrundsætning, at myndighedernes  

 begrundelser for deres afgørelse skal være korrekte.
Professor  

 dr.jur.
Steen Rønsholt anfører i bogen Forvaltningsret 2001  

 side 146 bl.a. følgende:
»Hensynene til at informere med henblik på at bibringe en  

 forståelse for og muliggøre kontrol af den trufne  

 afgørelse kan jo   i tilfælde af forkerte begrundelser   ikke  

 blot sættes over styr, men i værste fald udarte sig til en  

 egentlig misinformation, manipulation og vanskeliggørelse af  

 efterfølgende retlig kontrol.« På side 147 anføres endvidere:
»At begrundelsen skal være subjektiv rigtig betyder, at  

 begrundelsens henvisning til jus og faktum korresponderer med de faktiske og  

 retlige omstændigheder, som myndighederne faktisk har lagt vægt  

 på.« Det fremgår af § 45 b, stk. 2, at den vurdering som  

 integrationsministeren foretager kan holdes hemmelig ikke blot over for den  

 pågældende udlænding, men tillige også overfor den  

 udlændingemyndighed, som skal træffe afgørelse i  

 sagen.
 Det fremgår endvidere af de specielle bemærkninger til  

 lovforslagets bestemmelse, at i disse tilfælde skal  

 udlændingemyndighedernes begrundelse for afgørelsen udformes  

 på en sådan måde, at den pågældende  

 udlænding ikke bliver bekendt med den egentlige årsag til  

 afgørelsen.
Videre fremgår det, at forslaget medfører en fravigelse af  

 reglerne i forvaltningsloven, bl.a. kapitel 6 som begrundelse af  

 afgørelser.
Det bemærkes dog, at begrundelsespligten i  

 forvaltningsloven er underordnet i forhold til den, der fremgår direkte  

 af udlændingeloven og som ikke ændres i medfør af  

 lovforslaget.
 Med forslaget foreligger der en situation, hvor  

 udlændingemyndighederne på baggrund af et pålæg fra  

 integrationsministeren skal træffe en afgørelse, hvorved der  

 meddeles afslag på asyl samtidig med, at udlændingemyndighederne  

 meddeles, at den reelle grund til dette afslag nemlig ministerens vurdering  

 af personens trussel mod Statens sikkerhed eller den offentlige orden ikke  

 må videregives den pågældende person.  

 Udlændingemyndighederne skal dermed give en begrundelse for afslaget  

 på asyl, som ikke er den korrekte begrundelse.
 Forslaget er således i strid med den helt grundlæggende og  

 demokratiske betingelse om, at myndighederne ikke afgiver urigtige  

 oplysninger til borgerne.
 5. Sammenfatning:
En gennemførelse af lovforslaget medfører, at  

 Flygtningenævnet underkastes direkte instruktion fra  

 Integrationsministeren, hvilket medfører, at nævnets  

 domstolslignende karakter forsvinder, hvorved endelighedsbestemmelsen i  

 udlændingeloven for fremtiden alene kan fortolkes som en  

 afskæring af klagemuligheder i det administrative system.
Derimod kan  

 afgørelserne herefter i fuldt omfang indbringes for domstolene, og  

 herunder efterprøves i fuldt omfang.
 Forslaget er endvidere i strid med det helt grundlæggende princip  

 om, at myndighedernes begrundelse overfor borgerne skal foreligge i fuld,  

 sandfærdig stand.
 Såfremt ovenstående giver anledning til spørgsmål  

 eller ønskes uddybet, står jeg naturligvis til disposition.
