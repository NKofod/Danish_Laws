TILSKUD TIL STRUKTURPROJEKTER INDEN FOR JORDBRUGET.
 ORIENTERING OM TILSKUD FRA EF OG STATEN TIL FORBEDRING AF VILKÅRENE  

 FOR FORARBEJDNING OG AFSÆTNING AF LANDBRUGS- OG SKOVBRUGSPRODUKTER.
 INDHOLDSFORTEGNELSE:
Et eksemplar af disse regler udleveres sammen med ansøgningsskema ved  

 henvendelse til Jordbrugsdirektoratet.
Ansøgningsproceduren er nærmere  

 beskrevet under afsnit »ANSØGNING OM TILSKUD«.
 Denne orientering redegør for reglerne om tilskud til strukturprojekter og  

 ansøgning herom.
 Orienteringen tilsigter ikke en udtømmende gennemgang af disse regler, og  

 det forudsættes derfor, at ansøger sætter sig ind i disse i forbindelse med  

 udarbejdelsen af ansøgning.
 Yderligere oplysninger om tilskudsordningen kan fås ved henvendelse til  

 Jordbrugsdirektoratet eller til brancheorganisationerne.
 Regler for udbetaling af tilskud, rapportering om projektets forløb og  

 kontrol m.v. tilsendes støttemodtageren af Jordbrugsdirektoratet sammen med  

 meddelelse af tilsagn om tilskud.
 2.  GENERELT OM TILSKUDSORDNINGEN.
 Der kan inden for en tilsagnsramme, der fastsættes på de årlige  

 finanslove, ydes støtte til projekter, der medfører en forbedring af  

 vilkårene for forarbejdning og afsætning af landbrugs- og skovbrugsprodukter  

 (jordbrugets sekundærsektor).
 Jordbrugsdirektoratet udvælger de projekter, der skal fremsendes til  

 EF-Kommissionen.
 Jordbrugsdirektoratet bistås herved af det i lovens § 6 nævnte udvalg  

 (Strukturprojektudvalget), som er sammensat af repræsentanter for  

 Landbrugsministeriet og berørte erhvervsorganisationer m.fl., ligesom  

 udvalget i øvrigt varetager tilsyns- og opfølgningsopgaver for godkendte  

 projekter.
 Udvælgelsen foretages blandt de projekter, der kvalificeres som  

 støtteberettigede, jf. de i afsnit 3 anførte kriterier og under hensyn til de  

 økonomiske midler, der er til rådighed.
 De projekter, der udvælges, indarbejdes af Jordbrugsdirektoratet i en  

 samlet ansøgning (operationelt program), der tilsendes EF-Kommissionen til  

 godkendelse, normalt to gange årligt.
 Ved Kommissionens godkendelse af de operationelle programmer giver  

 Jordbrugsdirektoratet tilsagn om tilskud til de projekter, der er omfattet af  

 EF-Kommissionens godkendelse.
 Det samlede tilskud fra EF og staten vil normalt udgøre 17 1/2 % af den  

 støtteberettigede investering.
Støtte til projekter under denne ordning udelukker ikke, at projektet kan  

 modtage anden EF-støtte, f.eks.
EIB-lån eller EFRU-støtte, eller anden  

 national støtte.
 Der kan ikke ydes tilskud til projekter, hvor støttemodtagers  

 egenfinansiering udgør mindre end 45 % af de tilskudsberettigede  

 investeringsudgifter.
 Egenfinansiering kan ske i form af lån og/eller egne midler.
 Projekter, hvor det ansøgte tilskudsgrundlag (de støtteberettigede  

 investeringer) udgør mindre end kr. 750.000, kan ikke komme i betragtning.  

 For projekter, der omfatter skovbrugsprodukter, er beløbsgrænsen kr. 400.000.
 Der kan ikke ydes støtte til fremstilling af landbrugs- og  

 skovbrugsprodukter (jordbrugets primærproduktion). Der ydes heller ikke  

 støtte til investeringer i detailleddet eller til investeringer til fremme af  

 afsætning eller forarbejdning af produkter fra tredjelande.
 3.  KRITERIER FOR UDVÆLGELSE AF PROJEKTER OG YDELSE AF TILSKUD.
 3.1.   Overensstemmelse med sektorplan(er).
Projektet skal med hensyn til formål, basisproduktion, forarbejdning og  

 afsætning, kapacitet, forbrug, fremtidig udvikling og øvrige egenskaber indgå  

 i en godkendt sektorplan, jf.
Rådets forordning nr. 866/90.  

 Investeringstyperne i projektet skal være omfattet af en  

 fællesskabsstøtteramme, der fastsættes af EF-Kommissionen, jf. nedenfor.
 Dette betyder ikke, at det enkelte projekt konkret skal være forudset i  

 sektorplanen, men projektet skal være i overensstemmelse med de målsætninger,  

 der er opstillet i den pågældende sektorplan.
 Pr. 1. oktober 1991 er der fremsendt sektorplaner for følgende sektorer  

 til Kommissionen:
1. Mejerisektoren 2. Svinekødssektoren 3. Oksekødssektoren 4. Gartnerisektoren 5. Fjerkræsektoren 6. Ægsektoren 7. Frøsektoren 8. Skovbrugssektoren.
 Kommissionen fastsætter på grundlag af de fremsendte sektorplaner en  

 fællesskabsstøtteramme, der omfatter de investeringstyper, der kan opnå  

 tilskud efter ordningen.
 Fællesskabsstøtterammen fastsætter også beløbsrammer for Fællesskabets  

 tilskud til de enkelte sektorer.
 Kommissionens fastsættelse af fællesskabsstøtteramme for 1991-93 for de  

 ovenfor nævnte otte sektorplaner forventes at finde sted inden udgangen af  

 1991.
 Oplysning om de til enhver tid gældende planer og de hertil hørende  

 fællesskabsstøtterammer kan fås hos Jordbrugsdirektoratet eller den  

 pågældende brancheorganisation.
3.2. Projektets formål, indhold og egenskaber. a.
Det  

 fremgår af de af EF fastsatte regler, at projektet skal opfylde mindst et af  

 følgende kriterier: - bidrage til en produktionsstyring i forhold til den  

 forventede udvikling i markedssituationen eller indebære, at der skabes nye  

 afsætningsmuligheder for landbrugsproduktionen, navnlig ved at lette  

 fremstillingen og afsætningen af nye produkter og kvalitetsprodukter,  

 herunder produkter fra økologisk jordbrug, - aflaste  

 interventionsmekanismerne i de fælles markedsordninger ved at dække et behov  

 for forbedring af strukturerne på langt sigt, - finde sted i regioner, der  

 har særlige vanskeligheder ved at tilpasse sig de økonomiske følger af  

 udviklingen i markeds- situationen, eller være til fordel for disse regioner,  

 - bidrage til en forbedring eller en rationalisering af afsætningsnettet  

 eller af forarbejdningsprocessen for landbrugsprodukter, - bidrage til en  

 forbedring af produkternes kvalitet, præsentation og emballering, eller  

 bidrage til en bedre anvendelse af biprodukter, navnlig ved genanvendelse af  

 affald.  b.
For at kunne komme i betragtning ved tildeling af støtte  

 skal de af et projekt omfattede investeringer sigte mod - rationalisering og  

 udvikling inden for emballering, kon- servering, behandling og forarbejdning  

 af landbrugsprodukter eller genanvendelse af biprodukter eller restprodukter  

 fra fremstillingen, - forbedring af markedsføringen, herunder forbedring af  

 gennemsigtigheden i forbindelse med prisdannelsen, - anvendelse af nye  

 forarbejdningsteknikker, herunder udvikling af nye produkter og biprodukter  

 eller åbning af nye markeder samt innoverende investeringer, - forbedring af  

 produktkvaliteten.  c.
En særlig fortrinsstilling kan indrømmes  

 investeringer, der befordrer afsætningen af nye produkter eller  

 kvalitetsprodukter, herunder produkter fra økologisk jordbrug.  d.  

 Særlig for så vidt angår projekter vedrørende forarbejdning og afsætning af  

 skovbrugsprodukter skal anføres, at disse kan omfatte investeringer med  

 henblik på udvikling og rationa- lisering af fældning, transport, afbarkning,  

 opskæring, oplagring, beskyttelsesbehandling og tørring af indenlandsk træ  

 samt alle de processer, der går forud for den industrielle savning af træet  

 på virksomheden.
Projekter vedrørende skovbrugsprodukter skal endvidere for-  

 trinsvis tage sigte på investeringer vedrørende små og mellem- store  

 virksomheder, som gennem strukturomlægning og rationalisering kan bidrage til  

 forbedring og økonomisk udvikling af landbrugsmiljøet og miljøet i  

 landdistrikterne.  e.
Investeringerne skal - under hensyntagen til de  

 enkelte sektorers særlige forhold - sikre, at råvareproducenterne får en  

 passende og varig andel i de dermed forbundne økonomiske fordele.  f.  

 Investeringerne skal vedrøre produkter, der er anført i bilag II til  

 Romtraktaten.
Investeringer vedrørende produkter henhørende under KN-kode  

 4502, 4503 og 4504 er dog også omfattet.
Kommissionen kan beslutte, at der  

 kan ydes tilskud til investeringer vedrørende andre produkter, hvis  

 støttemodtageren har direkte kontraktforbindelse med producenterne af  

 landbrugsprodukterne.  g.
Projektet skal opfylde de  

 udvælgelseskriterier (prioritering af investeringer), der er fastsat af  

 EF-Kommissionen.
Det skal i denne forbindelse understreges, at bl.a. følgende  

 investeringstyper i henhold til disse udvælgelseskriterier er udelukket fra  

 støtte:   For alle Sektorer.
- investeringer i produktion af forarbejdede produkter, for hvilke det  

 ikke er bevist, at der findes realistiske af- sætningsmuligheder, - investeringer i kølehus til oplagring af frosne eller dybfrosne  

 produkter, medmindre disse er nødvendige for forarbejdningsanlæggenes normale  

 funktion.   For visse sektorer og produkter.
Kornsektoren.
- investeringer vedrørende stivelse, møllerier og malterier, - investeringer i havnesiloer i forbindelse med international handel, - investeringer i foderanlæg, undtagen for små virksomheder.
I sådanne  

 tilfælde må investeringerne ikke medføre en forøgelse af  

 produktionskapaciteten, medmindre der opgives en tilsvarende  

 produktionskapacitet i den samme virksomhed eller i andre virksomheder, eller  

 det drejer sig om investeringer i udnyttelse af biprodukter fra kornavlen.  

Mejerisektoren (komælk og produkter heraf).
- investeringer i varmebehandling af flydende mælk med henblik på  

 langtidskonservering, - investeringer, der medfører en forøget mulighed for at anvende mælk,  

 medmindre der opgives en tilsvarende produktions- kapacitet i den samme  

 virksomhed eller i andre virksomheder, eller hvis der påvises supplerende  

 afsætningsmuligheder for produkter med høj værditilvækst, - investeringer vedrørende følgende produkter: smør, valle- pulver,  

 mælkepulver, butteroil, lactose, kasein, kaseinat og andre produkter, der  

 medfører udgifter for EUGFL, Garantisektionen, som ikke kan begrundes ud fra  

 markeds- situationen.  Kartoffelsektoren.
 - investeringer vedrørende stivelse.  Ægsektoren.
 - investeringer, der medfører en forøgelse af kapaciteten for  

 størrelsessortering og pakning af hønseæg.  Svinekødssektoren,  

 Oksekødssektoren og Fjerkræsektoren.
 - investeringer, der medfører en forøgelse af slagtekapaciteten for svin,  

 kvæg og fjerkræ, medmindre der opgives en tilsvarende slagtekapacitet er for  

 ringe for svin, kvæg og andet fjerkræ end kyllinger.
 Olieafgrøder, proteinafgrøder og foderplanter.
 Alle investeringer undtagen dem, der foretages i mindre virksomheder,  

 under forudsætning af, at det drejer sig om: - investeringer, der ikke  

 medfører en forøgelse af virksomhedens produktionskapacitet, eller hvis der  

 opgives en tilsvarende produktionskapacitet i samme virksomhed eller i andre  

 virk- somheder, - investeringer vedrørende foder, der ikke i betydelig grad  

 er beregnet til tørring af sukkerroepulp.
h.
Fra dansk side vil der ved udvælgelsen blive lagt vægt på  

 projekter, der - er af nyskabende karakter, fortrinsvis som resultat af en aktuel  

 produktudviklingsindsats, - vedrører produkter af høj eksportorienteret forædlingsgrad eller  

 produkter, der skaber nye afsætningsmuligheder, - indebærer nyinvesteringer, fortrinsvis i anvendelsen af moderne  

 teknologi, eller - har beskæftigelsesfremmende virkning.
i.
Ansøgningen skal på fyldestgørende måde kunne redegøre for, at  

 projektet opfylder disse bestemmelser og udvælgelseskriterier m.v.
 3.3. Øvrige betingelser.
a.
De tilskudsberettigede investeringsudgifter kan omfatte - køb, opførelse og ombygning af bygninger, - køb af nye maskiner og nyt udstyr, herunder EDB-programmer og programmel  

 og - generalomkostninger, det vil sige udgifter til arkitekter, ingeniører og  

 rådgivere og til gennemførelsesundersøgelser med op til 12 % af de ovenfor  

 nævnte udgifter.
 Hvorvidt projekter, der opfylder disse betingelser, er tilskudsberettigede  

 i fuldt omfang, delvis eller slet ikke, afhænger af en nærmere bedømmelse af  

 det enkelte projekt og de faktiske investeringer m.v.
 Sammen med ansøgningsskemaet udleveres en oversigt, som nærmere angiver  

 almindeligt forekommende foranstaltninger og udgifter, for hvilke der ikke  

 ydes tilskud eller kun under visse omstændigheder.
b.
De investeringer, som er omfattet af en ansøgning, må tidligst  

 påbegyndes 2 måneder efter ansøgningens modtagelse i Jordbrugsdirektoratet.
 Jordbrugsdirektoratet kan efter ansøgning tillade, at de investeringer,  

 som er omfattet af en ansøgning, kan påbegyndes tidligere end to måneder  

 efter ansøgningens modtagelse i Jordbrugsdirektoratet.
 Hvis reglerne om påbegyndelsestidspunkt ikke overholdes, kan der ikke ydes  

 tilskud til nogen del af projektet.
De nedenfor anførte forberedende foranstaltninger betragtes dog ikke som en påbegyndelse af arbejdet:
 Disse foranstaltninger kan således påbegyndes inden to måneder efter  

 ansøgningens modtagelse i Jordbrugsdirektoratet.
 4. ANSØGNING OM TILSKUD.
 Ansøgning om tilskud sendes i 2 eksemplarer til Jordbrugsdirektoratet og i  

 1 eksemplar til de enkelte medlemmer af strukturprojektudvalget.
 Ansøgningsskema med bilag vedlagt et eksemplar af regler m.v. samt liste  

 over udvalgets medlemmer fås ved henvendelse til Jordbrugsdirektoratet.
 Mindst 1 eksemplar af ansøgningen til Jordbrugsdirektoratet skal for selve  

 ansøgningsskemaets vedkommende være det originale foldeskema (4 sider). Det  

 andet eksemplar til Jordbrugsdirektoratet og eksemplaret til udvalgets  

 medlemmer kan være fotokopier.
 Ansøgningsskemaet er udformet således, at oplysningerne kan indarbejdes  

 direkte i den samlede ansøgning til Kommissionen (det operationelle program).
 Det er derfor vigtigt, at der gives præcise og fyldestgørende oplysninger,  

 og at oplysningerne holdes inden for de afsatte rubrikker og pladsfelter.
 For at opnå et rimeligt overblik over ansøgningsmassen under hensyntagen  

 til foreliggende godkendte sektorplaner og rådige økonomiske midler m.v., vil  

 det være hensigtsmæssigt, at ansøgninger så vidt muligt indsendes tidligt på  

 året.
 Jordbrugsdirektoratet meddeler ansøgeren datoen for modtagelse af  

 ansøgningen i Jordbrugsdirektoratet og underretter ansøgeren om ansøgningens  

 videre behandling, efter forholdene afslag, udvælgelse til anbefaling om  

 støtte, Kommissionens stillingtagen m.v. og tilsagn om tilskud.
 Al korrespondance vedrørende ansøgninger og projekter finder sted mellem  

 ansøger og Jordbrugsdirektoratet.
 5. ÆNDRINGER TIL PROJEKTER, HVORTIL DER ER ANSØGT OM TILSKUD.
 Såfremt der foretages ændringer i et projekt, hvortil der er søgt støtte,  

 skal Jordbrugsdirektoratet underrettes tidligst muligt, ligesom  

 Jordbrugsdirektoratet iøvrigt kan kontaktes med henblik på afklaring af  

 eventuelle tilskudsmæssige konsekvenser i forbindelse med påtænkte ændringer.
