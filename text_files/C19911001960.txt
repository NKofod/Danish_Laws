Vejledningen omfatter institutter, selskaber omfattet af lov om visse  

 kreditinstitutter og filialer af kreditinstitutter med hjemsted uden for De  

 Europæiske Fællesskaber samt institutkoncerner, der i henhold til § 3, stk. 1  

 og 5, i Finanstilsynets bekendtgørelse af 17. december 1990 om  

 regnskabsaflæggelse m.v. for institutter, visse kreditinstitutter og visse  

 spare- og udlånsvirksomheder (regnskabsbekendtgørelsen), skal udarbejde  

 årsregnskab og foreløbigt årsregnskab i fuldt omfang.
Endvidere omfatter  

 vejledningen koncerner, der i henhold til § 3, stk. 7, i  

 regnskabsbekendtgørelsen skal udarbejde årsregnskab på konsolideret basis.
 1. Generelt vedrørende årsregnskabet for 1991.
 1.1. Regnskabsbekendtgørelsen.
 Den 31. december 1991 træder en ændringsbekendtgørelse til  

 regnskabsbekendtgørelsen af 17. december 1990 i kraft.
Denne ændringsbekendtgørelse medfører en del ændringer såvel i skemaerne  

 til årsregnskabet som i bekendtgørelsen i øvrigt.
Der er overvejende tale om  

 redaktionelle ændringer, der skulle lette forståelsen af bekendtgørelse og  

 indberetning.
 En egentlig ændring, der dog ikke vedrører regnskabet for indeværende år,  

 er at overgangsdatoen for overgangen til anvendelse af afviklingsprincippet  

 for udenlandske valutaforretninger er udskudt til den 1. januar 1993.
 1.2. Indberetning til tilsynet.
 1.2.1. Foreløbige årsregnskaber.
Et af formålene med indberetning af foreløbige regnskaber er at give  

 tilsynet mulighed for at gennemse, om opstillingen er i overensstemmelse med  

 de fastsatte fællesformer og god regnskabsskik.
Det er derfor vigtigt, at det  

 indberettede materiale er forsynet med de noter ud over de skemaanførte  

 noter, som instituttet/koncernen agter at medtage i det endelige årsregnskab.
 Institutterne/koncernerne skal indberette foreløbige årsregnskaber for:
 Indberetningen skal være Finanstilsynet i hænde inden udgangen af januar  

 måned 1992.
 For skemaerne FB 44-50 vil tilsynet for det indeværende årsregnskab  

 forlænge indsendelsesfristen, således at disse skemaer betragtes som værende  

 rettidigt indsendt, såfremt de er tilsynet i hænde senest inden udgangen af  

 marts måned 1992. Det bemærkes, at oplysningerne på disse skemaer skal svare  

 til de i balancen tilsvarende samlede beløb.
 Samtidig med indberetningen anmodes institutterne/koncernerne om at  

 fremsende vedlagte følgeskrivelse til det foreløbige årsregnskab i udfyldt  

 stand.
Tilsynet vil inden 10 arbejdsdage efter at have modtaget de(t) foreløbige  

 årsregnskab(er) kontakte instituttet, såfremt der skal foretages ændringer i  

 resultatopgørelse, status og noter.
Det gælder, uanset om de(t) pågældende  

 årsregnskab(er) måtte være offentliggjort.
Fristen løber fra det tidspunkt, hvor tilsynet har modtaget det senest  

 fremsendte/indberettede materiale.
Det skal i denne forbindelse oplyses, at  

 tilsynet først har det maskinelt indberettede materiale i hænde en arbejdsdag  

 efter, at det er indberettet til CMA.
 Såfremt instituttet/koncernen foretager ændringer i et allerede  

 indberettet foreløbigt årsregnskab, løber påny en 10-dages frist fra det  

 tidspunkt, tilsynet har modtaget det senest indberettede materiale.
Tilsynet skal henstille, at mindre ændringer/rettelser til skemaerne FB  

 1-43 samt skemaerne KB 1-23 indberettes på vedlagte rettelsesskema.
Kun  

 større ændringer/rettelser til skemaerne bør indberettes maskinelt efter  

 forudgående aftale med tilsynet.
 1.2.2. Endelige årsregnskaber og revisionsprotokollater.
Instituttet/koncernen skal senest 8 dage efter afholdelse af det  

 bestyrelsesmøde, hvor regnskabet er godkendt og senest inden udgangen af  

 marts 1992 indsende det reviderede og af bestyrelsen godkendte årsregnskab  

 samt årsberetning til Finanstilsynet.
Herudover skal instituttet fremsende en  

 af bestyrelsen underskreven revisionsprotokol vedrørende årsregnskabet 1991.  

 Institutter, der har intern revision skal endvidere indsende en kopi af den  

 interne revisionsprotokol vedrørende årsregnskabet 1991.
Regnskabet indsendes på fællesform FC for instituttet og på fællesform KD  

 for koncernen.
Regnskabet skal være underskrevet af direktionen, bestyrelsen  

 og revisionen og skal være bilagt erklæring om, at det endelige årsregnskab  

 er i overensstemmelse med det indberettede foreløbige årsregnskab (se  

 følgeskrivelsen). Sidstnævnte gælder dog ikke for de koncerner, der alene  

 indsender endeligt årsregnskab, jf. regnskabsbekendtgørelsens § 3, stk. 7.  

 Underskrifterne på årsregnskab og årsberetning må ikke være fotokopierede.  

 For koncernregnskab og moderselskabsregnskab kan foretages fælles påtegning,  

 således at man på KD 18 kan nøjes med at henvise til den fælles påtegning af  

 moderselskabets regnskab.
Endvidere indsendes for såvel indenlandske som udenlandske  

 dattervirksomheder inden udgangen af marts måned 1992 et revideret og af  

 dattervirksomhedens bestyrelse godkendt endeligt årsregnskab samt  

 årsberetning.
Regnskabet indsendes på fællesform FC.
Regnskabet skal være underskrevet af selskabets bestyrelse, direktion og  

 valgte revisorer.
Medmindre instituttet af tilsynet har fået meddelt  

 dispensation fra lovens § 34, stk. 2, skal de samme revisorer, der  

 underskriver instituttets regnskab, også underskrive datterselskabets  

 regnskab.
 Ovenstående gælder også for udenlandske datterselskaber, idet tilsynet  

 efter en konkret ansøgning dog er indstillet på at dispensere, således at  

 revisionen varetages af den ene eksterne revisor og en lokal ekstern revisor.
Herudover vil tilsynet for regnskabsåret 1991 tillade, at kravet om at  

 instituttets eksterne revisorer også underskriver regnskabet for et  

 udenlandsk datterselskab, alene vedrører regnskab og indberetning for det  

 udenlandske datterselskab, således som det i skemaform udarbejdes og  

 indberettes til tilsynet og hermed således som det indgår i moderselskabets  

 koncernregnskab.
Kravet gælder således ikke det lokale udenlandske regnskab.
Ovennævnte indebærer, at datterselskabets regnskab, der er omarbejdet til  

 dansk FC-standard skal påtegnes dels af det danske moderselskabs direktion  

 eller af datterselskabets ledelse, dels af moderselskabets to eksterne  

 revisorer, jf.
BSL § 34, stk. 2, - samt af moderselskabets interne revision i  

 tilfælde, hvor kontrol af den foretagne omarbejdelse i følge  

 revisionsinstruksen falder ind under den interne revisions arbejde.
Forslag  

 til standardiserede erklæringer vedrørende udenlandske datterselskabers  

 regnskaber fremgår af bilag 1.
 For datterselskaber, der er børsmæglerselskaber, skal ikke indsendes  

 regnskab på fællesform FC. Årsregnskaber for børsmæglerselskaber udarbejdes  

 og indsendes i overensstemmelse med reglerne i regnskabsbekendtgørelsen for  

 børsmæglerselskaber.
 Ved indberetningen af de endelige årsregnskaber anmodes  

 institutterne/koncernerne om at benytte regnskabsbekendtgørelsens FC-  

 henholdsbis KD-skemaer opkopieret til A4-format.
 Endvidere bedes vedlagte følgeskrivelse vedrørende det endelige  

 årsregnskab medsendt i udfyldt stand.
1.2.3. Generalforsamling/repræsentantskabsmøde Dirigenten for generalforsamlingen eller i sparekasser det  

 repræsentantskabsmøde, hvor årsregnskabet/koncernregnskabet og årsberetningen  

 er forelagt til godkendelse, skal umiddelbart efter forsamlingens/mødets  

 afholdelse overfor tilsynet give oplysning om, hvorvidt  

 årsregnskabet/koncernregnskabet er vedtaget uden ændringer.
Den samme pligt  

 påhviler dirigenten for den generalforsamling/det repræsentantskabsmøde, hvor  

 datterselskabsregnskaberne og årsberetningerne forelægges til godkendelse.
Hvis forsamlingen/mødet har vedtaget ændringer i det af bestyrelsen  

 godkendte regnskab eller årsberetningen, skal dirigenten inden 8 dage efter  

 forsamlingens/mødets afholdelse til tilsynet indsende det endelige regnskab  

 samt årsberetningen i 2 eksemplarer som godkendt af generalforsamlingen eller  

 repræsentantskabet, med angivelse af de ændringer, der er foretaget (jf.
BSL  

 § 36, stk. 2).
 1.2.4. Offentliggørelse af årsregnskaberne.
 I henhold til BSL § 37, stk. 5, skal institutternes/koncernernes  

 årsregnskaber offentliggøres, dels ved at regnskaberne på forlangende skal  

 kunne udleveres, dels ved annoncering af resultatopgørelse og balance i et  

 eller flere dagblade, der udkommer på instituttets hjemsted.
Offentliggørelsen skal specificeres i overensstemmelse med fællesform FC  

 for instituttet og fællesform KD for koncernen.
I et eventuelt trykt regnskab  

 og i årsregnskabet offentliggjort i dagspressen skal alle poster anføres.  

 Underposter kan dog udelades, hvis de er nul og sammenligningstallet for det  

 foregående år er nul.
Tallene kan afrundes til hele tusinde kroner eller ved  

 offentliggørelse i dagspressen til hele mio. kroner.
 Et eventuelt trykt årsregnskab skal indsendes til Finanstilsynet i to  

 eksemplarer snarest muligt og senest samtidigt med fremlæggelsen.
Ved offentliggørelsen i dagspressen kan man for instituttet undlade  

 årsberetningen og de noter, der er angivet på fællesform FC.
For koncernen  

 kan de noter, der er angivet på fællesform KD undlades.
I henhold til § 147, stk. 2, i regnskabsbekendtgørelsen skal der ved hver  

 post i det offentliggjorte årsregnskab anføres sammenligningstal fra  

 foregående års regnskab.
Sammenligningstal for noterne skal medtages, såfremt  

 der er sket ændringer i regnskabsprincipperne i forhold til det foregående år  

 eller såfremt der er væsentlige ændringer mellem regnskabsårets tal og det  

 foregående års tal.
De anførte sammenligningstal kan afrundes til hele  

 tusinde kroner.
I de årsregnskaber, der offentliggøres i dagspressen kan  

 sammenligningstallene afrundes til hele mio. kroner.
 Finanstilsynet er opmærksom på, at det på grund af den ændring i  

 regnskabsreglerne, der følger af regnskabsbekendtgørelsens ikrafttrædelse pr.  

 1. januar 1991, kan være vanskeligt at udarbejde sammenligningstal for  

 samtlige poster i årsregnskaberne.
 Tilsynet skal derfor for årsregnskaberne i 1991 generelt dispensere for  

 reglen i regnskabsbekendtgørelsens § 147, stk. 2, om, at der skal udarbejdes  

 sammenligningstal for samtlige poster, under forudsætning af følgende:
 1. Instituttet/koncernen skal som minimum anføre  

 sammenligningstal for hovedposter i balance og resultatopgørelse.
 2. Ved udarbejdelsen af sammenligningstallene tages  

 udgangspunkt i det årsregnskab og den egenkapital, instituttet/koncernen  

 havde i årsregnskabet for 1990, således at de omkalkulerede tal ligger  

 indenfor rammerne heraf.
 3. Instituttet/koncernen anfører i en note, at enkelte  

 sammenligningstal er udeladt på grund af ændringen i regnskabsreglerne.
I tilknytning til ovenstående skal Finanstilsynet oplyse, at Københavns  

 Fondsbørs efter forhandlinger med tilsynet har meddelt, at Fondsbørsen i  

 betragtning af omstændighederne vil tillade, at institutter, der er omfattet  

 af Finanstilsynets bekendtgørelse nr. 418 af 31. maj 1991 om betingelserne  

 for optagelse til officiel notering af værdipapirer på Københavns Fondsbørs,  

 uden forudgående ansøgning herom udelader enkelte sammenligningstal i de  

 regnskaber, der aflægges i henhold til Finanstilsynets bekendtgørelse af 17.  

 december 1990 om regnskabsaflæggelse m.v. for institutter, visse  

 kreditinstitutter og visse spare- og udlånsvirksomheder.
Det bemærkes, at  

 denne tilladelse kun gælder for årsregnskaberne for 1991, og at det er en  

 forudsætning for tilladelsen, at ovenstående retningslinjer vedrørende  

 udarbejdelsen af sammenligningstal overholdes.
 2. Definitioner m.v.
 2.1. Kredit- og finansieringsinstitutter.
Regnskabsbekendtgørelsens § 2, nr. 2 og 3, indeholder en definition af  

 henholdsvis kredit- og finansieringsinstitutter.
I  

 kapitaldækningsbekendtgørelsen er der i bilag 2, side 7 endvidere angivet  

 eksempler på kreditinstitutter og finansieringsinstitutter.
 I relation til definitionen af finansieringsinstitutter er Finanstilsynet  

 blevet gjort opmærksom på, at det bilag i bank- og sparekasseloven, der  

 henvises til i regnskabsbekendtgørelsens § 2, nr. 3, ikke er medtaget i alle  

 trykte udgaver af loven.
 Tilsynet skal derfor gøre opmærksom på, at det pågældende bilag findes i  

 såvel den officielle trykte udgave af lovbekendtgørelsen som i Schultz' 10.  

 udgave af bank- og sparekasseloven.
 2.1.1. Afgrænsning af danske kreditinstitutter.
Ud over de institutter, der omfattes af bank- og sparekasseloven, er p.t.  

 følgende danske institutter kreditinstitutter: Benzon Bankier A/S  

 Carnegie-Jensen & Co.
Kreditinstitut A/S Danmarks Hotellånefond A/S  

 Finansieringsinstituttet for Industri og Håndværk A/S  

 Finansieringsinstituttet Fåborg Formueforvaltning A/S P.H.  

 Bankieraktieselskab Provinskredit A/S Samson Bankieraktieselskab Spartacus  

 Invest A/S Sundberg & Co.
Kreditinstitut A/S Skibskreditfonden  

 Eksportfinansieringsfonden BRFkredit A/S Kreditforeningen Danmark Nykredit  

 TOTALKREDIT Realkreditfond IRF Industrifinansiering IRF Erhvervsfinansiering  

 Dansk Landbrugs Realkreditfond Kommunekredit Mellemværende med Hypotekbanken og Kongeriget Danmarks  

 Fiskeribank  skal posteres som mellemværender med Staten 2.2. Andre definitioner.
 2.2.1. Associerede virksomheder.
 Associerede virksomheder er defineret i regnskabsbekendtgørelsens § 2, nr.  

 8. Vedrørende den i definitionen anførte formodningsregel, om at et institut  

 formodes at øve en betydelig indflydelse på en virksomhed, hvis instituttet  

 og dets eventuelle dattervirksomheder besidder mindst 20 % eller mere af  

 stemmerettigheder i virksomheden, skal bemærkes følgende:
 Som udgangspunkt må som minimum virksomheder, hvor instituttet og dets  

 eventuelle datterselskaber besidder 20 % eller mere af stemmerettighederne,  

 betragtes som associerede virksomheder, medmindre instituttet finder, at der  

 på trods heraf ikke er tale om, at instituttet udøver en betydelig  

 indflydelse på den driftsmæssige og finansielle ledelse.
 Instituttet må efterfølgende på eventuel forespørgsel kunne godtgøre sine  

 beslutninger vedrørende opdelingen i associerede og ikke-associerede  

 virksomheder overfor tilsynet.
 2.2.2. Salgs- og tilbagekøbsforretninger.
 Definitionen på en salgs- og tilbagekøbsforretning fremgår af  

 regnskabsbekendtgørelsens § 2, nr. 20.
 Det bemærkes, at valutaterminsforretninger, optioner samt emissioner, hvor  

 emittenten forpligter sig til at tilbagekøbe samtlige obligationer eller en  

 del heraf inden forfald, og eventuelle lignende forretninger, ikke betragtes  

 som salgs- og tilbagekøbsforretninger.
3. Status 3.1. Værdiansættelsen af posterne i balancen samt ikke-balanceførte  

 poster.
 Værdiansættelsen af posterne i årsregnskabet skal foretages i  

 overensstemmelse med regnskabsbekendtgørelsens regler og BSL § 32 under  

 iagttagelse af de præciseringer, der fremgår af denne vejledning.
 For årsregnskaberne for 1991 gælder følgende overgangsbestemmelser:
 Ved værdiansættelse af papirer, der i henhold til  

 regnskabsbekendtgørelsens værdiansættelsesregler skal opføres til de  

 officielt noterede kurser, anvendes »alle handler« som den  

 officielt noterede kurs for papirer, der er noteret på Københavns Fondsbørs.
 3.1.1. Regler for undladelse af kursregulering.
Regnskabsbekendtgørelsen foreskriver i kapitel 7 at såvel fast forrentede  

 aktiver som finansielle instrumenter løbende værdiansættes.
Tilsynet kan dog  

 indtil videre tillade følgende:
 1. Værdiregulering af fast forrentede aktiver herunder  

 udlån kan kun undlades i de tilfælde, hvor disse aktiver kontraktligt er  

 knyttet til tilsvarende passiver på en sådan måde, at instituttets  

 gældsforpligtelse i en realisationssituation fuldt ud vil kunne indfries ved  

 en realisation af de modsvarende aktiver.
 2. Værdiregulering af finansielle instrumenter kan  

 undlades, hvis forretningerne opfylder begge følgende betingelser:
A.
Forretningen er indgået og anvendes fortsat til dækning af  

 renterisikoen på et fast forrentet passiv.
B.
Kursreguleringen på forretningen opgjort efter bekendtgørelsens §§ 70  

 og 71 modsvarer en kursregulering af det pågældende fast forrentede passiv,  

 hvis dette blev opgjort til markedsværdien (»mark-to-market«). Det  

 forudsættes, at det pågældende passiv ikke tillige er matchet med et fast  

 forrentet aktiv, således at instituttet har undladt at kursregulere aktivet  

 efter reglerne i nr. 1.
 I de tilfælde, hvor et institut har afdækket renterisikoen på fast  

 forrentede aktiver (udlån, herunder fast forrentede pantebreve, samt  

 unoterede værdipapirer) med finansielle instrumenter, vil Finanstilsynet  

 efter ansøgning fra de pågældende institutter, kunne meddele dispensation  

 således at de nævnte aktiver og finansielle instrumenter ikke kursreguleres.
 Ansøgningen om dispensation skal indeholde en redegørelse for effekten på  

 resultatopgørelsen af en anvendelse af regnskabsbekendtgørelsens almindelige  

 værdireguleringsregler.
 En dispensation vil forudsætte, at en anvendelse af bekendtgørelsens  

 almindelige regler vil påvirke resultatopgørelsens post C »Resultat af  

 finansielle poster« i en sådan grad, at § 31, stk. 2, i BSL ikke  

 opfyldes.
Institutter, der har anvendt reglen under punkt 1, skal i en note til  

 årsregnskabet angive arten og den nominelle værdi af de aktiver, der efter  

 anvendelsen af denne bestemmelse, ikke er kursregulerede.
Endvidere angives  

 arten og den nominelle værdi af de til aktiverne knyttede passiver.
Endelig  

 angives i en fællesnote til balancen værdien af de pågældende aktiver og  

 passiver opgjort »mark-to-market«.
Institutter, der har anvendt reglen under punkt 2, skal i en note til  

 årsregnskabet til hver enkelt passivpost angive, hvor stor en del, der  

 renterisikomæssigt er afdækket med finansielle instrumenter.
Endvidere  

 angives den nominelle værdi og kursværdien af de finansielle instrumenter,  

 der er indgået til afdækning af renterisikoen på de nævnte passiver.
Endelig  

 angives i en fællesnote til passivsiden værdien af de pågældende fast  

 forrentede passiver opgjort »mark-to-market«.
 3.1.2. Værdiansættelsen af aktivposter.
 3.1.2.1. Pantebreve.
 Pantebreve opføres til købsprisen, købsprisen tillagt en eventuel  

 indtægtsført underkurs, jf. reglerne herom i regnskabsbekendtgørelsens § 66,  

 stk. 6, eller for pantebreve erhvervet før 1. januar 1991 til værdien i  

 årsregnskabet for 1990.
 I henhold til regnskabsbekendtgørelsens § 68 skal fast forrentede  

 tilgodehavender, herunder pantebreve, nedskrives, således at forrentningen  

 mindst svarer til markedsrenten for tilsvarende fordringer.
 3.1.2.2. Unoterede værdipapirer.
Unoterede værdipapirer skal i henhold til regnskabsbekendtgørelsens § 66,  

 stk. 1, opføres til købsprisen.
Såfremt værdien af unoterede papirer i handel  

 og vandel på balancetidspunktet er lavere end købsprisen, skal værdien dog  

 nedreguleres til denne lavere værdi, jf. § 66, stk. 2.
 Ved fastsættelsen af den ovennævnte værdi i handel og vandel tages for  

 unoterede aktier udgangspunkt i den regnskabsmæssige indre værdi.
 3.1.2.3. Kapitalandele i tilknyttede virksomheder.
 Kapitalandele i tilknyttede virksomheder er i henhold til definitionerne i  

 regnskabsbekendtgørelsens § 2 finansielle anlægsaktiver og skal som sådan  

 værdiansættes enten til den regnskabsmæssige indre værdi eller til købsprisen  

 med eventuelle reguleringer foranlediget af op- eller nedskrivninger, jf.  

 reglerne herom i regnskabsbekendtgørelsens § 63 og 64.
 Uanset ovenstående vil Finanstilsynet tillade, at institutterne kan opføre  

 kapitalandele i eget moderselskab til den officielt noterede børskurs ultimo  

 regnskabsåret.
 3.1.2.3. Faste ejendomme.
 I de tilfælde, hvor et institut har indgået et »sale and lease  

 back« arrangement, og hvor lejen må skønnes at være højere end en normal  

 markedsleje, skal denne merforpligtelse tilbagediskonteret til  

 opgørelsestidspunktet passiveres.
Egne ejendomme, som måtte være helt eller delvis tomme - f.eks. ved  

 lukning af filialer - er omfattet af begrænsningen i § 25 i BSL, om at et  

 institut ikke må eje fast ejendom eller have aktier (andele) i  

 ejendomsselskabet til en højere bogført værdi end 20 pct. af dets  

 egenkapital.
Tilsynet skal indskærpe, at institutterne skal foretage en  

 forsigtig vurdering af disse ejendomme.
 Der skal endvidere foretages en forsigtig værdiansættelse af ejendomme,  

 som instituttet har overtaget i forbindelse med afvikling af et engagement.  

 Dette vil normalt indebære, at en ejendom ikke må optages til en værdi, der  

 overstiger den værdi, ejendommen ville indgå med ved opgørelse af sikkerheder  

 for et engagement.
 3.2. Bogføring af aktiver, passiver og ikke-balance-førte poster.
 3.2.1. Aktivposterne.
 Aktivposterne opgøres efter fradrag af eventuelle hensættelser.
 3.2.2. Passivposterne.
 3.2.2.1. Passivpost 4. Andre passiver.
Lange remburser skal i henhold til regnskabsbekendtgørelsen føres under  

 aktivpost 4. Udlån.
Instituttets accept skal føres under passivpost 4. Andre  

 passiver.
 3.2.2.2. Passivpost 8.3.2. Bunden reserve vedrørende  

 dattervirksomheder.
 Passivpost 8.3.2. Bunden reserve vedrørende dattervirksomheder skal i  

 henhold til regnskabsbekendtgørelsens § 154 etableres med udgangspunkt i  

 værdien af kapitalandelene i henhold til årsregnskabet for 1990.
 Det bemærkes, at ovennævnte etablering skal ske efter korrektion for  

 ændret passivering af datterselskabets udskudte skat pr. 1. januar 1991.
 3.2.3. Ikke-balanceførte poster.
 3.2.3.1. Post 1. Garantier m.v.
 Ved hensættelse på garantier m.v. overføres et til hensættelsen svarende  

 beløb til aktivpost 12. Andre aktiver og passivpost 4. Andre passiver.  

 Herefter reduceres aktivpost 12 med den foretagne hensættelse og hensættelsen  

 udgiftsføres under resultatopgørelsens post 11. Afskrivninger og hensættelser  

 på debitorer (netto), jf. regnskabsbekendtgørelsens § 38, stk. 8.
 Det bemærkes, at garantien også skal reduceres med et til hensættelsen  

 svarende beløb.
 3.2.3.2. Post 2.2. Aktiver købt på termin.
 Under denne post føres bruttobeløbet af de nævnte forretninger, uanset om  

 forretningerne måtte være afdækket af modgående salgsforretninger eller ikke.
 Udover instituttets/koncernens beholdning af købsterminsforretningen føres  

 også instituttets/koncernens beholdning af købsfutures her.
 Købte futures registreret i Garantifonden, der er dækket med identiske  

 solgte futures, der ligeledes er registreret i Garantifonden, og som er  

 indgået med samme modpart, medtages dog ikke i denne opgørelse.
 Bekendtgørelsen foreskriver i § 69, stk. 3, og § 70, stk. 2, at uafviklede  

 terminsforretninger værdiansættes til terminskursen på opgørelsestidspunktet.  

 Som gældende kurs kan således bruges terminskursen på en modgående, men i  

 øvrigt identisk forretning.
 4. Resultatopgørelsen.
 4.1. Hensættelser i årsregnskabet.
 Generelt.
 Tilsynet skal alvorligt indskærpe nødvendigheden af, at institutterne i  

 forbindelse med udarbejdelsen af årsregnskabet nøje gennemgår alle  

 engagementer med henblik på at vurdere, hvilken risiko for tab, der hviler på  

 dem.
 Ved vurderingen skal der ikke alene tages hensyn til den øjeblikkelige  

 situation, men også til virksomhedens/låntagerens sandsynliggjorte fremtidige  

 betalingsproblemer.
Hensættelsesbehovet skal særligt nøje vurderes i situationer, hvor  

 instituttet har nedsat eller nulstillet renten på kreditter m.v. som følge af  

 debitors økonomiske problemer.
Dette gælder, hvad enten kunden har fået  

 meddelelse om denne nedsættelse eller ej.
Som udgangspunkt vurderes  

 sikkerheder til realisationsværdien.
 4.1.1. De ti største hensættelser ultimo året.
Af sikkerhedsmæssige årsager skal tilsynet anmode institutterne om at  

 indsende oversigten over de 10 største hensættelser på skema FB 27 på papir (jf. bilag 2). Samtidig anmoder man om, at skema FB 27 ved den  

 edb-mæssige indberetning udfyldes med nuller.
Oversigten skal indsendes til  

 tilsynet samtidigt med indberetningen af det foreløbige årsregnskab.
 Institutter, der udarbejder koncernregnskab og for hvilke det gælder, at  

 de ti største hensættelser på koncernniveau afviger fra de ti største  

 hensættelser på institutniveau, anmodes endvidere om samtidigt med  

 indberetningen af KB-skemaerne til tilsynet at indsende bilag 3, der omfatter  

 de 10 største hensættelser ultimo året, opgjort på koncernniveau.
 4.1.2. Mindre engagementer.
 Tilsynet har i forbindelse med undersøgelserne i 1991 i flere tilfælde  

 foretaget en stikprøvegennemgang af de mindre og mellemstore engagementer,  

 det vil sige engagementer, som normalt ville være under den  

 indberetningsgrænse, som tilsynet anvender i forbindelse med undersøgelserne.
 Tilsynet har ved denne gennemgang afdækket et ret betydeligt  

 hensættelsesbehov på de nævnte engagementer.
 Tilsynet skal på denne baggrund indskærpe, at der også på mindre  

 engagementer skal foretages tilstrækkelige hensættelser, jf. bl.a. pkt.  

 4.2.3. nedenfor.
 Tilsynet forudsætter, at der fra centralt hold i instituttet foretages en  

 kritisk vurdering af tilstrækkeligheden af de hensættelser, der foretages i  

 de enkelte afdelinger eller regioner eventuelt ved hjælp af statistiske  

 beregninger på grundlag af udtagne stikprøver.
 4.1.3. Hensættelser på statistisk grundlag.
 I henhold til regnskabsbekendtgørelsens § 67, stk. 2, kan der - for  

 grupper af ensartede mindre engagementer - foretages hensættelser på basis af  

 statistiske beregninger af debitorrisikoen.
Hvis denne bestemmelse anvendes, skal det ske efter en i forvejen fastlagt  

 statistisk metode.
Det er ikke tilladt at afsætte et skønnet beløb som en  

 en-bloc hensættelse.
Metoden skal anvendes kontinuerligt og være beskrevet i  

 revisionsprotokollen vedrørende årsregnskabet.
 Hvilke engagementsgrænser, der skal anvendes ved afgørelsen af, om et  

 engagement må anses for at være »mindre«, vil bero på en konkret  

 vurdering i det enkelte institut og være afhængig af instituttets størrelse  

 og kundesammensætning.
Uanset hvilken metode, der anvendes, finder tilsynet, at instituttet bør  

 foretage en vurdering af hensættelserne i forhold til de faktiske  

 konstaterede tab inden for de seneste år på de tilsvarende grupper af  

 engagementer.
Da institutternes hensættelser på de engagementer, hvorpå der  

 foretages individuelle hensættelser, i gennemsnit svarer til mellem 3 og 4  

 års tab, finder tilsynet, at institutterne bør tilstræbe, at hensættelserne  

 på engagementer, hvorpå der foretages statistiske hensættelser, svarer til  

 mindst 3 års tab.
 4.1.4 Konstaterede tab.
 Tilsynet skal vedrørende konstaterede tab bemærke, at:
 Institutterne følger forskellig praksis med hensyn til offentliggørelse af  

 hensættelseskontoens størrelse.
 Tilsynet har endvidere ved undersøgelserne i institutterne i de senere år  

 konstateret, at der anvendes meget forskellige principper for afskrivning af  

 konstaterede tab (fjernelse af beløb fra hensættelseskontoen). I en række  

 tilfælde har institutterne således beløb stående på hensættelseskontoen, som  

 reelt må anses for at være tabt.
Finanstilsynet er derfor af den opfattelse, at en offentliggørelse af  

 hensættelseskontoens størrelse vil kunne give et fejlagtigt billede af, hvor  

 stor en del af instituttets udlån og garantier, der reelt er afdækket af en  

 hensættelse.
Tilsynet skal som følge heraf meget henstille, at  

 hensættelseskontoen ikke offentliggøres.
 Tilsynet vil snarest tage initiativ til drøftelse af fremtidig praksis.
 4.1.5. Tilgodehavender i udlandet.
Instituttet skal gennemgå disse fordringer for at afdække en eventuel  

 risiko på den enkelte korrespondent og det enkelte land med henblik på at  

 foretage de nødvendige hensættelser.
Opmærksomheden henledes på, at der skal  

 hensættes tilstrækkeligt til imødegåelse af tab på grund af de særlige risici  

 (landerisici) på fordringer i gældstruede lande.
Risikoen på fordringer i  

 disse lande består dels i risikoen på debitor eller udsteder og dels i  

 risikoen for, at debitor eller udsteder ikke kan honorere sine forpligtelser  

 på grund af valutarestriktioner eller andre transfereringsproblemer (country  

 transfer risk).
Afgørende for, om der er tale om en landerisiko, er den geografiske  

 lokalisering af låntagers eller udsteders aktiver, som skal anvendes til at  

 servicere lånet.
En oversigt over gældstruede lande vedlægges som bilag 4.
Størrelsen af landerisikoen afhænger af erfaringerne med og  

 forventningerne om betalingsforsinkelser, gældssaneringsaftaler, moratorier  

 etc.
Ved fordringer forstås i denne forbindelse udlån, garantier,  

 værdipapirer og finansielle instrumenter med modparter i gældstruede lande.  

 Der kan under normale forhold ses bort fra handelsfinansiering med en løbetid  

 på under et år.
Institutter/koncerner med fordringer i gældstruede lande anmodes om  

 samtidigt med indberetning af FB/KB-regnskabet til tilsynet at indsende bilag  

 5. Specifikation vedrørende gældstruede lande i udfyldt stand.
Moderselskabet  

 i en koncern med fordringer i gældstruede lande kan nøjes med at indsende  

 specifikationen på koncernniveau, således at specifikationen alene indsendes  

 samtidigt med indberetning af KB-regnskabet.
 4.1.6. Tilbageføring til tilskrevne renter.
Ifølge regnskabsbekendtgørelsen må tilbageføring af tidligere års  

 tilskrevne renter ikke finde sted, idet tilskrevne renter altid skal tages  

 til indtægt i resultatopgørelsen.
For debitorer, der har standset  

 betalingerne eller er erklæret konkurs, bør indtægtsføring af renter dog  

 ophøre i det omfang, renten kan anses for uerholdelig.
Indgår renten  

 alligevel på et senere tidspunkt, skal den indtægtsføres under  

 resultatopgørelsens post 1.2. Rente og provision af udlån.
 4.2. Øvrige resultatopgørelsesposter.
 4.2.1. Rente til indlån.
 Under resultatopgørelsens post 2.2. Rente til indlån m.v. føres gevinster  

 udloddet til indehavere af gevinstopsparingskonti.
 5. Vejledning til de enkelte årsregnskabsskemaer.
 FB3/FC3.
 Overskudsfordelingspost 2.1. Overført fra tidligere år:
Det bemærkes, at institutterne ikke skal føre hele passivpost 8.5.1.  

 Overført fra tidligere år her.
Formålet med denne overførselspost er blot at  

 vise en eventuel overførsel, der stammer fra passivpost 8.5.1.
 FB9/KB7/FC9/KD7.
 Noten ad. aktivpost 5. Obligationer m.v.:
 Vedrørende opdelingen i obligationer m.v. værdiansat til markedsværdi og  

 obligationer m.v., der ikke er værdiansat til markedsværdi bemærkes følgende:
Obligationer m.v. værdiansat til markedsværdi omfatter alle noterede  

 obligationer m.v., og obligationer m.v., der ikke er værdiansat til  

 markedsværdi, omfatter alle unoterede obligationer m.v.
Unoterede  

 obligationer m.v., der i henhold til regnskabsbekendtgørelsens § 66, stk. 2,  

 er nedskrevet til værdien i handel og vandel, skal forblive opført under  

 litra c.
 FB10/KB8/FC10/KD8.
 Noten ad. aktivpost 6. Aktier m.v.:
 Det ovenfor anførte vedrørende obligationer gælder også for aktierne  

 omhandlet i denne note.
 FB13/KB11/FC13/KD11.
 Nederste note ad. aktivpost 8. Kapitalandele i tilknyttede virksomheder:
 Tilsynet skal gøre opmærksom på, at kapitalandele, der værdiansættes efter  

 indre værdis metode også skal medtages på dette anlægsskema.
 FB14/KB12/FC14/KD12.
 Noten ad. aktivpost 9. Immaterielle aktiver:
Goodwill, der straksafskrives medtages i skemaet som en tilgang under  

 litra Aa Årets tilgang mod en tilsvarende postering under litra Bb Årets  

 afgang, da Goodwill'en udgår i og med at der er afskrevet.
På tilsvarende  

 måde medtages selve straksafskrivningen under litra Cb Årets  

 straksafskrivninger af goodwill mod en modgående postering under litra Cd  

 Tilbageført af- og nedskrivning.
Herved kommer såvel litra B som litra D til  

 kun at omfatte aktiver, som faktisk er i behold.
 FB21/FC21.
 Noten ad. fast forrentede aktiver og noten ad. fast forrentede passiver:
Ved opgørelsen af litra B.
Finansielle renteinstrumenter (køb/salg)  

 medtages terminsforretninger, futures og optioner.
Forretningerne opgøres til  

 markedsværdien på opgørelsestidspunktet.
 FB22/FC22.
 Noten ad. bestyrelse, direktion og repræsentantskab:
 Finanstilsynet skal oplyse, at der er tale om et direktivkrav, som  

 tilsynet ikke finder mulighed for at dispensere fra.
Det institutterne skal oplyse i noten, er størrelsen af personlige lån til  

 - samt garantier stiftet for - instituttets bestyrelse, direktion og  

 repræsentantskab.
Med repræsentantskab menes repræsentantskab i banker og  

 andelskasser, hvorfor sparekasser bedes udfylde feltet til litra c med et  

 nul.
 FB35.
 Specifikation af uafviklede valutaterminsforretninger:
 Institutterne anmodes om at udfylde skemaet med nuller.
 Skemaet vil senere udgå af bekendtgørelsen, men er indtil videre bibeholdt  

 af redaktionelle årsager.
 FB38/KB20.
 Supplerende oplysninger vedrørende kvalificerede andele:
 Ved opgørelsen af litra A. »Beholdning af kvalificerede  

 andele« medtages samtlige kvalificerede andele, som instituttet  

 respektive koncernen måtte være i besiddelse af på opgørelsestidspunktet.
 Definitionen af kvalificerede andele findes i BSL par. 7b, stk.2. Bemærk  

 at alle kapitalandele er omfattet af definitionen, ikke kun kapitalandele i  

 kredit- og finansieringsinstitutter.
 Litra B »Beholdning af kvalificerede andele efter korrektion for  

 aktiekøbs- og aktiesalgsforretninger« opgøres i overensstemmelse med  

 vejledningen i regnskabsbekendtgørelsens bilag 3.
Litra C »Korrigeret beholdning af kvalificerede andele«  

 fremkommer efter fradrag af 5 typer kapitalandele i den under litra B anførte  

 beholdning.
Om disse fradrag skal generelt bemærkes, at de ikke skal opgøres  

 efter korrektion for aktiekøbs- og aktiesalgsforretninger.
 Endvidere skal bemærkes:
 - at posten »kvalificerede andele i andre kredit- eller  

 finansieringsinstitutter fratrukket i instituttets ansvarlige kapital efter  

 BSL § 21a, stk. 6« (skema FB38, linie 3) i relation til opgørelsen efter  

 BSL § 24, stk. 2, 1. pkt., kun omfatter den del af instituttets beholdning af  

kvalificerede andele i andre kredit- eller finansieringsinstitutter,  

 der er ført til fradrag i instituttets ansvarlige kapital i medfør af BSL §  

 21a, stk. 6.
 - at posten »kvalificerede andele i andre kredit- eller  

 finansieringsinstitutter fratrukket i instituttets ansvarlige kapital efter  

 BSL § 21a, stk. 7« (skema FB38, linie 4) i relation til opgørelsen efter  

 BSL § 24, stk. 2, 1. pkt., kun omfatter den del af instituttets beholdning af  

kvalificerede andele i andre kredit- eller finansieringsinstitutter,  

 der er ført til fradrag i instituttets ansvarlige kapital i medfør af BSL §  

 21 a, stk. 7. Der kan her være tale om kvalificerede andele, der udgør netop  

 10% af kapitalen i et kredit- eller finansieringsinstitut, eller  

 kvalificerede andele, der dels udgør under 10% af kapitalen i et kredit-  

 eller finansieringsinstitut og dels giver mulighed for at udøve en betydelig  

 indflydelse på forvaltningen af kredit- eller finansieringsinstituttet, jf.  

 BSL § 7b, stk. 2, sidste led.
 - at posten »kapitalandele i øvrige dattervirksomheder der indgår i  

 den konsoliderede kapitaldækningsopgørelse« (skema FB38, linie 7) ikke  

 omfatter kapitalandele i datterselskaber omfattet af BSL § 1a, stk. 1, fordi  

 disse, medmindre Finanstilsynet har krævet det, ikke er omfattet af  

 konsolidering.
 FB39/KB21.
 Supplerende oplysninger vedrørende erhvervede kapitalandele:
Litra A »Beholdning af instituttets/koncernens erhvervede  

 kapitalandele« opgøres som summen af aktivposterne 6, 7 og 8 på  

 opgørelsestidspunktet.
Dette indebærer blandt andet, at nævnte post  

 indeholder instituttets respektive koncernens kapitalandele i virksomheder  

 omfattet af lovens § 1a, stk. 1.
 Litra B »Beholdning af erhvervede kapitalandele efter korrektion  

 for aktiekøbs- og aktiesalgsforretninger« opgøres i overensstemmelse  

 med vejledningen i regnskabsbekendtgørelsens bilag 3.
 Litra C »Korrigeret beholdning af kapitalandele«  

 fremkommer efter fradrag af 5 typer kapitalandele og tillæg af aktiver  

 erhvervet fra virksomhed, der drives i medfør af BSL § 1a.
 De nævnte fradrag og tillægget skal ikke opgøres efter korrektion for  

 aktiekøbs- og aktiesalgsforretninger.
 Vedrørende posten »kapitalandele i øvrige dattervirksomheder, der  

 indgår i den konsoliderede kapitaldækningsopgørelse« (skema FB39, linie  

 7) skal bemærkes, at denne ikke omfatter kapitalandele i datterselskaber  

 omfattet af BSL § 1a, stk. 1, fordi disse, medmindre Finanstilsynet har  

 krævet det, ikke er omfattet af konsolidering.
 Tillægget »nettoaktiver erhvervet fra virksomhed, der drives i medfør  

 af BSL § 1a, stk. 1« (skema FB39, linie 8/skema KB21, linie 7) omfatter  

 alene nettoaktiver (aktiver minus gæld), som instituttet i medfør af nævnte  

 stykke har overtaget fra virksomheder drevet i interessentskabsform eller fra  

 personligt drevne virksomheder.
 6. Dispensationer.
 6.1. Koncernregnskabet.
 Finanstilsynet skal gøre opmærksom på at dattervirksomheder omfattet af  

 bank- og sparekasselovens § 1a, stk. 1, kun indgår i koncernregnskabet efter  

 Finanstilsynets bestemmelse, jf. regnskabsbekendtgørelsens § 101, stk. 1.
 For så vidt angår regnskabsbekendtgørelsens § 101, stk. 2, vedrørende  

 tilladelse til udeholdelse af koncernregnskabet, kan nævnes, at tilsynet for  

 regnskabsåret 1991 efter en konkret skriftlig ansøgning herom vil være  

 indstillet på at give tilladelse til, at datterselskaber med en mindre og i  

 forhold til moderselskabet ubetydelig virksomhed kan udeholdes af  

 koncernregnskabet.
 Opmærksomheden skal henledes på, at en dispensation efter bekendtgørelsens  

 § 101, stk. 2, alene vedrører udeholdelse af koncernregnskabet og ikke  

 udeholdelse af den konsoliderede kapitaldækningsopgørelse.
 7. Revisionen.
 Tilsynet skal her henvise til bestemmelserne i bekendtgørelse nr. 746 af  

 5. december 1989 om revisionens gennemførelse i institutter.
 8. Månedsbalancer m.v. og kvartalsregnskaber.
 Finanstilsynet skal gøre opmærksom på, at ændringsbekendtgørelsens  

 bestemmelser vedrørende månedsbalancer m.v. og kvartalsregnskaber først  

 træder i kraft den 1. januar 1992.
Månedsbalancer m.v. for december, den  

 13. månedsindberetning og kvartalsregnskabet for 4. kvartal 1991  

 skal således udarbejdes og indberettes efter de hidtil gældende regler.
 BILAG 1.
 Forslag til standardpåtegninger til udenlandske datterselskabers  

 regnskaber.
 Erklæringerne kan i standardiseret form lyde således:
Anm. udlån m.v. fordelt på flere virksomheder og/eller konti men  

 vedrørende samme debitor (risiko) betragtes som eet mellemværende, jf.
BSL §  

 23, stk. 1.
 BILAG 4.
 Oversigt over gældstruede lande.
 Algeriet, Angola, Argentina, Benin, Bolivia, Brasilien, Bulgarien,  

 Cameroon, Chile, Columbia, Cuba, Ecuador, De Forenede Arabiske Emirater,  

 Filippinerne, Indien, Indonesien, Irak, Iran, Israel, Jordan, Jugoslavien,  

 Kenya, Kuwait, Liberia, Libyen, Marokko, Mexico, Nigeria, Pakistan, Panama,  

 Peru, Polen, Rumænien, Somalia, »Sovjetunionen«, Sri Lanka, Sudan,  

 SydAfrika, Syrien, Tanzania, Tyrkiet, Ungarn, Uruguay, Venezuela, Vietnam,  

 Yemen og Ægypten.
