Fusion  Bcom3 Group Inc.
Og  

 Publicis S.A.  delvis tilladelse til succession på aktionærsiden Bcom3 Group Inc. var holdingselskab for en af verdenens  

 førende reklame-koncerner.
Selskabet var baseret i Chicago, USA.  

 Aktiekapitalen  

 var opdelt i en A-klasse og en B-klasse, hvor B-aktierne ejedes af firmaet  

 Dentsu Inc., et japansk selskab, mens den resterende del af ejedes af en  

 række  

 mindre aktionærer.
 Publicis S.A. der ligeledes var af de største  

 aktører inden for reklamebranchen, havde afgivet tilbud om at overtage hele  

 aktiekapitalen i Bcom3 Group Inc.
 Overtagelsen ville i henhold til det fremlagte  

 prospekt ske i to etaper:
I den første etape forberedes Bcom3-koncernen på  

 en overtagelse.
Det bestod i, at Bcom3 Group Inc. og dets helejede  

 datterselskab, Boston Tree Corporation, blev fusioneret.
Samtidig modtog  

 Dentsu  

 Inc. yderligere B-aktier mod kontant betaling, og A-aktionærerne fik  

 reduceret  

 deres aktiebeholdning tilsvarende mod kontant betaling.
 I den anden etape ombyttedes aktierne i Bcom3  

 Group Inc. med aktier i Publicis S.A., og Bcom3 Group Inc. fusioneredes med  

 et  

 helejet Publicis S.A. datterselskab.
 Vederlaget for hver af aktierne ville bestå af:
1.  

  

  

 Aktier i Publicis S.A Til disse aktier var der omsætningsbegrænsninger  

 over en periode på to år.
2.  

  

  

 Aktier i Publicis S.A. med begrænsede rettigheder I de første to år ville der alene modtages de  

 økonomiske fordele, mens stemmerettigheder mv. tilhørte Dentsu Inc.
Efter to  

 år  

 ville samtlige rettigheder overgå til aktionæren.
Aktierne kunne først sælges, når alle rettigheder  

 er overgået til aktionæren.
Desuden var aktierne omfattet af samme  

 omsætningsbegrænsninger som for de almindelige aktier.
3.  

  

  

 ORA Hermed mentes en ret til at modtage udbytte på  

 samme måde som en almindelig aktier.
ORAerne bliver over tid  

 transformeret til  

 18 almindelige aktier med en aktie om året, første gang i 2005. Der var  

 garanteret et minimumsudbytte, under forudsætning af, at Publicis S.A  

 udbetalte  

 udbytte i det pågældende år.
 ORAerne var omfattet af en omsætningsbegrænsning  

 over en periode på fire år.
4.  

  

  

 OBSA Publicis S.A. ville udstede en form for  

 konvertible obligation på nominelt EUR 53,861277 pr. aktie i Bcom3 Group  

 Inc.,  

 der ville blive splittet op i en obligationsdel og en warrantdel.
Obligationsdelen skulle sælges til tredjemand via  

 en nominee.
Udstedelseskursen ville være væsentlig under pari.
Fra provenuet  

 skulle trækkes omkostninger i forbindelse med udstedelsen, og Publicis S.A.  

 ville modtage kompensation for at indfri medarbejderoptioner i Bcom3 Group  

 Inc.  

 Resten af provenuet skulle tilfalde aktionærerne i Bcom3 Group Inc.
 Warrantdelen bestod af en ret til at tegne en  

 aktie i Publicis S.A. og ville blive noteret på Euronext Paris.
 På den baggrund havde en dansk aktionær i Bcom3  

 Group Inc. anmodet om tilladelse til skattefri aktieombytning efter  

 aktieavancebeskatningslovens § 13, stk. 1.
 Told- og Skattestyrelsen vurderede dog, at  

 omstruktureringerne mere havde til fælles med en fusion end med en  

 aktieombytning, da omstruktureringen tilsvarede en fusionsmodel kaldet  

 "forward triangular merger". Ansøgningen blev således behandlet som  

 en ansøgning om succession på aktionærsiden efter fusionsskattelovens §§ 9 og  

 11, jf. § 15, stk. 6.
 Told- og Skattestyrelsen fandt derefter, at  

 fusionen havde væsentlige lighedspunkter med en dansk fusion, da den endelige  

 selskabskonstruktion ville kunne opnås efter danske regler ved transaktioner  

 omfattet af fusionsskatteloven.
 For så vidt angår vederlaget for fusionen til  

 selskabsdeltagerne i Bcom3 Group Inc., fremgik det af fusionsskattelovens §  

 9,  

 stk. 1, at aktier i det indskydende selskab ansås for afhændet af  

 selskabsdeltageren til tredjemand i det omfang, de vederlægges med andet end  

 aktier i det modtagende selskab.
 For så vidt angår vurderingen af sammensætningen  

 af vederlaget, var det Told- og Skattestyrelsens udgangspunkt, at vederlaget  

 skulle bestå af elementer, der på fusionstidspunktet kunne karakteriseres som  

 aktier ud fra en selskabsretlig forståelse, idet de aktier selskabsdeltageren  

 havde i det indskydende selskab, i forhold til den almindelige forståelse af  

 en  

 fusion, skulle ombyttes til aktier i det modtagende selskab.
 På den baggrund fandt Told- og Skattestyrelsen ud  

 fra en konkret vurdering af oplysningerne i prospektet om de rettigheder, der  

 var tilknyttet de enkelte dele af vederlaget, at adgangen til succession kun  

 kunne finde anvendelse på den del af vederlaget, der bestod af almindelige  

 aktier og aktier med midlertidig begrænset stemmeret.
 Den resterende del af vederlaget - ORA og OBSA -  

 kunne ikke kvalificeres som aktier på fusionstidspunktet og måtte anses for  

 afhændet til tredjemand, jf. fusionsskattelovens § 9, stk. 1.
Tilladelse til succession omfatter samtlige  

 aktionærer, der er fuldt skattepligtige til Danmark.
Der henvises herved til  

 Bekendtgørelse nr. 313 af 3. juli 1967 om beskatning ved sammenslutning af  

 aktieselskaber m.v. samt Betænkning nr. 723 fra 1974 om Selskabsbeskatning  

 ved  

 fusion.
Virkningen af afgørelsen er således, at aktionærerne i de udenlandske  

 selskaber stilles på samme måde, som hvis de havde været aktionærer i danske  

 selskaber.
