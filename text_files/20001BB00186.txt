Fremsat den 6. april 2001 af  

 Søren Kolstrup (EL) og Keld Albrechtsen&nbsp  

 ;(EL) Forslag til folketingsbeslutning om afgift på landbrugets kvælstoftab og  

 CO2-afgift på salg af kunstgødning Folketinget opfordrer regeringen til at indføre en  

 afgift på kvælstoftab med udgangspunkt i nedennævnte model  

 og til at indføre en særlig CO2-afgift på  

 kunstgødning.
 En afgift på landbrugets kvælstoftab kan tage  

 udgangspunkt i en model efter følgende retningslinjer:
 1.	For alle landbrugsbedrifter skal udarbejdes et  

 kvælstofregnskab.
 2.	Kvælstofregnskabet udarbejdes af planteavlskonsulenten  

 på basis af bedriftens driftsregnskab, hvoraf tilførsel og  

 fraførsel af kvælstof beregnes.
 3.	Planteavlskonsulenten udregner kvælstoftabet og en hertil  

 knyttet afgift og underskriver kvælstofregnskabet.
 4.	Afgiften indbetales til en kvælstoffond, som administrerer og  

 finansierer ordningen, og hvor provenuet udloddes til landmænd, der vil  

 foretage bedriftsændringer, hvis sigte er et faldende  

 kvælstoftab.
 5.	Der kan ydes støtte til ombygninger og til udstyr, som  

 betyder en reduktion i kvælstoftabet på mindst 10 pct.
 6.	Støtten skal primært gå til omstilling til  

 økologisk landbrug.
 7.	Mellem 5 og 10 pct. af provenuet skal anvendes til forskning, der  

 fremmer omstillingen til økologisk landbrug.
 8.	Kvælstoffonden administreres af  

 Fødevareministeriet.
 9.	Kvælstoffondens dispositioner varetages af  

 Kvælstofrådet, der sammensættes med følgende 10  

 personers bestyrelse :
 En repræsentant udpeget af Landsforeningen Økologisk  

 Jordbrug.
 En repræsentant udpeget af Det Økologiske Råd.
 En repræsentant udpeget af Danmarks Naturfredningsforening.
 En repræsentant udpeget af Specialarbejderforbundet i  

 Danmark.
 En repræsentant udpeget af Landbrugets  

 Rådgivningscenter.
 En repræsentant udpeget af Danmarks Jordbrugsforskning.
 En repræsentant udpeget af Dansk Familielandbrug.
 En repræsentant udpeget af De Danske Landboforeninger.
 En repræsentant udpeget af Miljøstyrelsen.
 En  repræsentant udpeget af Landbrugsraadet.
 10.	Regnskabet indsendes årligt til Fødevareministeriet,  

 der fører statistik, laver stikprøvekontrol på  

 regnskaberne og fører kontrol med afgiftens indbetaling og  

 anvendelse.
 11.	I beregningsgrundlaget for kvælstoftabet indgår  

 totalkvælstofindholdet fra tilførsel via foder, tilførsel  

 via gødning (såvel natur- som kunstgødning),  

 tilførsel via såsæd, tilførsel via luften,  

 fjernelse via mælk, kød og korn, fjernelse via andre produkter,  

 herunder husdyrgrødning, som leveres til anden side.
12.	Kvælstoftabet udgør differencen mellem tilført  

 og fjernet kvælstof.
Dette punkt bør eventuelt udmøntes  

 detaljeret i et tilhørende cirkulære.
 13.	Der fastsættes et afgiftsfrit minimumskvælstoftab.
 14.	Kvælstofafgiften fastsættes ved ordningens  

 ikrafttræden til et beløb pr. kg kvælstoftab ud over  

 minimumskvælstoftabet.
 15.	Kvælstofafgiften pristalsreguleres.
 16.	Kvælstofregnskabet udarbejdes i form af en status for et  

 driftsår.
 17. 	Der kan foretages overførsel af op til 20 pct. af  

 årets tilførsel henholdsvis fjernelse af kvælstof til det  

 efterfølgende regnskabsår.
18. 	Det første regnskabsår efter ordningens  

 ikrafttræden betales der ikke afgift.
I det andet regnskabsår  

 betales 50 pct. af afgiften (overgangsordning).
Bemærkninger til forslaget Dette beslutningsforslag indgik i en  

 række beslutningsforslag i tidligere folketingsår, senest  

 folketingsåret 1995-96. Beslutningsforslaget er således med nogle  

 justeringer og tilføjelser en genfremsættelse af  

 beslutningsforslag nr.
B 79 fra folketingsåret 1994-95, se  

 Folketingstidende 1994-95, forhandlingerne s. 3552 og 5899 og tillæg A  

 s. 2305, og beslutningsforslag nr.
B 88 fra folketingsåret 1995-96, se  

 Folketingstidende 1995-96, forhandlingerne s. 3725 og 4856 og tillæg A  

 s. 4168.
Beslutningsforslaget skal ses som en vigtig brik i  

 omstillingen fra økologisk niche- til hovedproduktion.
Baggrunden er,  

 at vandmiljøplanerne har spillet fallit.
Trods investeringer på  

 tocifrede milliardbeløb og bureaukratiske kontrolordninger kan man  

ikke registrere en signifikant nedsat tilledning af kvælstof til  

 de indre farvande fra landbruget, jf.
Vandmiljø 2000: Tilstand og  

 udvikling - faglig sammenfatning.
Faglig rapport fra DMU nr. 337 (MPU, alm.  

 del   bilag 357). Heller ikke iltforholdene i de indre farvande er  

 forbedrede.
Af samme publikation fremgår, at det høje indhold af  

 nitrat i de øverste grundvandslag er uændret.
I Vandmiljø  

 2000: Status og perspektiver for et renere vandmiljø.  

 Redegørelse fra Miljøstyrelsen nr. 7, fremgår det videre,  

 at hverken andelen af vandløb eller søer, der opfylder deres  

 målsætning med hensyn til vandkvalitet og dyreliv, er blevet  

 større i de sidste 10 år.
Hovedproblemet med vandmiljøplanerne er påbud  

 om detailregulering, hvilket nødvendigvis må ske ud fra  

 gennemsnitsbetragtninger.
Dette risikerer at lede den faglige energi   godt  

 landmandskab   over i en undgåelse af de snærende reguleringer.  

 Staten vil notorisk være bagud med hensyn til at stramme reglerne,  

 fordi ressourcerne skal anvendes til at Enhedslisten foreslår indført en  

 økonomisk motivationsfaktor, som gør det attraktivt for den  

 enkelte landmand at planlægge kvælstofmæssigt optimalt ud  

 fra de konkrete forhold på den enkelte bedrift.
Dette indebærer  

 mindre kontrol   selvfølgelig under forudsætning af, at den  

 økonomiske motivationsfaktor bliver tilstrækkelig stor til, at  

 den ønskede miljømæssige effekt opnås.
En  

 række kontrolforanstaltninger og en række detailreguleringer  

 påregnes at kunne bortfalde, f.eks. gødningsnormer, regler om  

 andel af efterafgrøder og muligvis også normer for  

 dyretæthed.
 På denne baggrund foreslår Enhedslisten  

 indført en toleddet kvælstofafgift, hvor hovedelementerne er en  

 afgift på kvælstoftab samt en særlig CO2-afgift  

 på salg af kunstgødning.
Afgift på kvælstoftab er blevet anbefalet af  

 de økonomiske vismænd i den seneste vismandsrapport I rapporten Holland har i 1998 indført en afgift på  

 kvælstoftab og på fosfortab og ligeledes indført et  

 afgiftsfrit bundfradrag.
Man er startet med et meget højt bundfradrag,  

 og derfor lader virkningen vente på sig.
Der er udarbejdet en plan med  

 terminer for, hvornår bundfradraget skal sænkes.
Det  

 væsentlige er, at det kan konkluderes, at selve opgørelsen af de  

 enkelte gårdes kvælstoftab ikke har voldt problemer i  

 praksis.
Kvælstoftab Et landbrugs kvælstoftab er forskellen mellem  

 indført kvælstof i gødning og foder og fraført  

 kvælstof med gårdens animalske og vegetabilske produkter.  

 Kvælstoftabet tilledes naturen.
Der er ingen tvivl om, at en  

 sænkning af landbrugets kvælstoftab også vil føre  

 til et fald i udvaskningen af nitrat og i fordampningen af ammoniak.
Det er  

 ikke muligt at sige hvor meget, da noget af det tabte kvælstof  

 omsættes til uskadelige kvælstofforbindelser som frit  

 kvælstof.  Derfor skal evaluering af afgiftens virkning foregå  

 ved konkret at vurdere, om natur og grundvand har fået det bedre.
 På landsplan er tilførslen af kvælstof  

 til landbruget i 1998-99 opgjort til 575.000 tons pr. år og  

 kvælstoftabet opgjort til 385.000 tons pr. år.  

2/3 af det af landbruget tilførte kvælstof  

 blev således tabt til naturen.
Afgift på kvælstoftab Beslutningsforslaget indeholder en model for afgiften, men  

 kan kort beskrives som en afgift, hvis størrelse er afhængig af  

 den mængde kvælstof, der tabes fra den enkelte bedrift.
Der  

 indføres et afgiftsfrit bundfradrag, fordi miljørigtig  

 opførsel principielt ikke bør afgiftsbelægges.
Naturen  

 kan håndtere et vist kvælstoftab fra landbrugsdrift.
Hvis der anlægges en gennemsnitsbetragtning for hele  

 landet, var kvælstoftabet for hver hektar landbrugsjord i 1999 151 kg.  

 Kvælstoftabet er større ved husdyravl end ved planteavl.  

 Enhedslistens forslag er umiddelbart, at et tab på 50 kg kvælstof  

 pr. hektar landbrugsjord gøres afgiftsfrit.
Det kan overvejes,  

 hvorvidt der skal være et højere afgiftsfrit bundfradrag for de  

 produktionsformer, der har et stort tab.
Det kan dreje sig om husdyrbrug,  

 hvor der tabes kvælstof både fra stalden og fra marken med  

 foderproduktion samt nogle typer af planteavl.
Formålet skulle i  

 så fald være at sikre mod overførsel af kapital fra  

 husdyravl til planteavl.
Man kan tænke sig et afgiftsniveau på  

 5-10 kr. pr. kg kvælstof.
I praksis medfører afgiften, at muligheden for at  

 slippe for afgiften er en motivationsfaktor, som løbende vil styrke  

 interessen for en miljørigtig omstilling.
Ved at knytte en direkte  

 forbindelse mellem økonomi og kvælstoftab sikrer man, at  

 landmanden foretager en række fagligt begrundede valg for at nedbringe  

 kvælstoftabet.
Derved undgås, at dyrkningsmetoder generaliseres  

 ud fra overordnede betragtninger.
De driftsmæssige beslutninger  

 overlades til landmanden, hvor de hører hjemme.
Ved en omlægning til økologisk drift er det  

 muligt næsten umiddelbart at halvere kvælstoftabet i  

 kvægbesætningen.
Det fremgår af rapport nr. 710 fra Foulum  

 Forsøgscenter (maj 1992), som på basis af en analyse af 14  

 økologiske og 16 konventionelle landbrug når frem til  

 følgende resultat:
» Som det fremgår, er der også blandt  

 økologiske brug stor forskel på kvælstoftabet fra brug til  

 brug.
En afgift på kvælstoftabet vil derfor også fremme en  

 økologisk kappestrid mellem landmænd for at reducere tabet mest  

 muligt.
Hvis afgiften samtidig anvendes målrettet til støtte for  

 økologisk drift og omlægning hertil, vil det have dobbelt  

 effekt.
 Afgiften på kvælstoftab vil med tiden kunne  

 nedsættes, når omstillingen fra økologisk niche- til  

 hovedproduktion er gennemført.
CO2-afgift på salg af kunstgødning Den anden del af den toleddede kvælstofafgift er en  

 særlig CO2-afgift, som pålægges  

 kunstgødning ved salg heraf.
 En afgift på handelsgødning vil gøre  

 det mere attraktivt at omlægge til økologisk drift, idet  

 afgiften vil øge driftsudgifterne pr. hektar i konventionel drift.  

 Hvis afgiften samtidig anvendes målrettet til støtte for  

 økologisk drift og omlægning hertil, vil det have dobbelt  

 effekt.
 Kunstgødning er overflødig i  

 økologisk landbrug og energikrævende at producere.
Ifølge Enhedslistens egne beregninger svarer  

 energiforbruget til produktion af den i Danmark anvendte kunstgødning  

 til 10 pct. af det samlede danske elforbrug.
Der foreslås derfor en  

 særlig CO2 -afgift på salg af kunstgødning til  

 forbrug i Danmark for at udfase anvendelsen heraf.
I størrelsesordenen 60 pct. af forbruget er  

 importeret, hvorfor afgiften foreslås pålagt i salgsleddet.  

 Afgiftens størrelse skal svare til den energiafgift, som ville  

 være pålagt produktionen, såfremt denne var underlagt samme  

 energiafgift som danske husholdninger.
Afgiften opkræves i engros-  

 eller detailleddet.
Omlægning Midlerne fra afgifterne foreslås administreret helt  

 eller delvist via en Der er i den seneste tid opstået en betydelig  

 større bevidsthed blandt såvel danske forbrugere som forbrugere  

 på de internationale eksportmarkeder til fordel for den  

 økologiske produktionsmetode.
Dansk landbrug er derfor også af  

 leverancehensyn nødt til at opprioritere økologisk  

 landbrug.
Økologiske produkter er i dag dyrere end  

 traditionelt fremstillede produkter.
Alligevel er der en kraftig vækst  

 i efterspørgslen såvel nationalt som internationalt.
Forbrugerne  

 vil gerne betale mere for varer, som er produceret ud fra økologiske  

 principper.
 Imidlertid vil et skift fra nicheproduktion til  

 hovedproduktion af økologiske varer medføre de samme  

 stordriftsfordele, som det traditionelle landbrug i dag nyder godt af.
Men også en betydelig større udbredelse af  

 økologisk landbrug vil i sig selv optimere produktionsmetoderne inden  

 for den økologiske driftsform.
Tilsammen betyder dette, at  

 udsalgsprisen kan sænkes med tiden.
 Eksporten af landbrugsvarer vil ligeledes kunne sikres,  

 idet resultatet af omstillingen bliver økologiske højprisvarer  

 som en nicheproduktion på verdensmarkedet.
 Hertil kommer, at borgerne ved en omstilling til  

 økologisk landbrug kollektivt vil kunne opnå skattelettelser som  

 følge af færre udgifter til oprydning efter det traditionelle  

 landbrugs miljøskader.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afgift på  

 landbrugets kvælstoftab og CO2-afgift på salg af  

 kunstgødning.
(Beslutningsforslag nr.
B 186).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
