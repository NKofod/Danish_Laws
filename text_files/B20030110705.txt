Bekendtgørelse af forretningsorden for skatteankenævn Efter § 10, stk. 5 og 6, i skattestyrelsesloven,  

 jf. lovbekendtgørelse nr. 805 af 24. september 2003, fastsættes følgende  

 forretningsorden for skatteankenævn:
Valg af skatteankenævn § 1.  

  

 Medlemmer af skatteankenævn og stedfortrædere for disse vælges efter § 6  

 i  

 skattestyrelsesloven af kommunalbestyrelsen.
 Stk. 2.  

  

 Nævnets  

 funktionsperiode følger kommunalbestyrelsens funktionsperiode bortset fra den  

 situation, der er nævnt i § 6, stk. 3, 3. og 4. pkt., i  

 skattestyrelsesloven.
 Stk. 3.  

  

 Skatteankenævnet  

 for Københavns Kommune består af 15-35 medlemmer.
Valg af formand og næstformand § 2.  

  

 Det  

 nyvalgte skatteankenævn afholder snarest mulig efter valget sit første møde.  

 Indkaldelse til mødet foretages af det medlem, der længst har været medlem af  

 et skatteankenævn, eller, hvis flere har været medlem lige længe, af den  

 ældste  

 af disse.
Stk. 2.  

  

 På det  

 første møde vælger skatteankenævn udenfor København blandt sine medlemmer en  

 formand.
Valget sker ved et flertalsvalg og ledes af det medlem, der har  

 indkaldt til mødet.
Valget har gyldighed for hele funktionsperioden.
Stk. 3.  

  

 Ved valget  

 af formand er den kandidat valgt, som opnår stemmer fra et flertal af  

 skatteankenævnets tilstedeværende medlemmer.
Opnås et sådant flertal ikke ved  

 1. afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der  

 ved 2. afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (3. afstemning)  

 skal stemmes.
Står stemmerne lige ved 3. afstemning, træffes afgørelsen ved  

 lodtrækning.
Stk. 4.  

  

 Så snart  

 valget af formand har fundet sted, vælger skatteankenævnet blandt sine  

 medlemmer en eller to næstformænd.
Valgene ledes af den nyvalgte formand  

 eller  

 i dennes fravær af det medlem, der har ledet formandsvalget.
Valget foregår i  

 øvrigt efter samme regler som formandsvalget.
Stk. 5.  

  

 Skatteankenævnet  

 i København vælger på det første møde et formandskab, der består af en  

 formand  

 og 2-4 næstformænd.
Valget foretages under ét efter den i § 24,  

 stk. 3 i kommunestyrelsesloven beskrevne forholdstalsvalgmåde.
Valget  

 ledes af det medlem, der har indkaldt til mødet.
Valget har gyldighed for  

 hele  

 funktionsperioden.
Blandt de øvrige medlemmer foretages der derefter valg til  

 et antal udvalg, således at der vælges 4-6 medlemmer til hvert udvalg.
Dette  

 valg ledes af den nyvalgte formand eller i dennes fravær af en næstformand,  

 og  

 valget foretages ligeledes under ét efter den nævnte forholdstalsvalgmåde.
Stk. 6.  

  

 Skatteankenævnet  

 kan efter anmodning fritage formanden eller næstformænd for deres hverv som  

 sådanne for resten af funktionsperioden.
Når en formand eller en næstformand  

 fritages for sit hverv, dør eller udtræder af skatteankenævnet i  

 funktionsperioden, foretages der nyt formands-, respektive næstformandsvalg,  

 efter stk. 2-5. Ved dødsfald eller udtræden foretages valget først efter  

 at kommunalbestyrelsen/borgerrepræsentationen har valgt et nyt medlem til  

 nævnet efter § 9 i skattestyrelsesloven.
Indkaldelse af stedfortræder § 3.  

  

 Når  

 et medlem af skatteankenævnet er forhindret i at deltage i et møde, skal  

 vedkommende underrette formanden herom.
Formanden afgør, om stedfortræderen  

 skal indkaldes.
Formanden kan delegere kompetence efter 1. og 2. pkt., til en  

 næstformand.
Hvis det medlem, der er forhindret, forlanger det, skal  

 stedfortræderen indkaldes.
Stedfortræderen skal endvidere indkaldes, hvis  

 medlemmet vil være fraværende i mindst 2 måneder.
 Stk. 2.  

  

 Hvis et  

 medlem er forhindret i at deltage i det første møde, jf. § 2, skal  

 stedfortræderen indkaldes.
 Stk. 3.  

  

 Den, der  

 indkaldes som stedfortræder for formanden eller en næstformand, deltager som  

 almindeligt medlem i skatteankenævnets afgørelser.
Sekretariatsbistand § 4.  

  

 Skatteministeren stiller sekretariatsbistand til rådighed for  

 skatteankenævnet  

 efter § 11 i skattestyrelsesloven.
Sekretariatet skal organisatorisk  

 være  

 adskilt fra den eller de myndigheder, hvis afgørelser skatteankenævnet kan  

 påkende.
Stk. 2.  

  

 Nævnet kan  

 anmode sekretariatet om at være repræsenteret i nævnets møder.
Sekretariatets  

 repræsentant har dog ikke stemmeret.
 Stk. 3.  

  

 Nævnet skal  

 påse, at den eller de sekretariatsmedarbejdere, der bistår nævnet, ikke er  

 inhabile efter kapitel 2 i forvaltningsloven, og nævnet afgør eventuelle  

 tvivlsspørgsmål herom.
 Stk. 4.  

  

 Med  

 henblik på at effektivisere sagsbehandlingen, kan et skatteankenævn aftale  

 med  

 Told- og Skattestyrelsen og sekretariat, at korrespondance mellem  

 sekretariatet  

 og nævnsmedlemmerne helt eller delvis sker elektronisk.
Møder i skatteankenævn udenfor København § 5.  

  

 Skatteankenævnet udøver sin virksomhed i møder, herunder eventuelt i møder i  

 besluttende led.
Møderne er ikke offentlige.
Båndoptagelse af møderne kan  

 ikke  

 finde sted.
 Stk. 2.  

  

 Hvis  

 skatteankenævnet er opdelt i besluttende led, bestemmer formanden efter  

 aftale  

 med sekretariatet sagernes fordeling på de enkelte led.
Stk. 3.  

  

 Formanden  

 fastsætter efter aftale med sekretariatet tid og sted for møderne i det  

 samlede  

 nævn og i besluttende led.
Sekretariatet foretager mødeindkaldelsen, der så  

 vidt mulig skal fremsendes med mindst 7 dages varsel.
Stk. 4.  

  

 Formanden  

 kan til enhver tid forlange et møde afholdt i det samlede nævn eller i et  

 besluttende led.
Når mindst 1/3 af medlemmerne forlanger det, skal formanden  

 inden 14 dage indkalde til et møde.
 Stk. 5.  

  

 Formanden  

 fastsætter mødets dagsorden, jf. dog § 11, stk. 6, 3. pkt., der skal udsendes  

 samtidig med mødeindkaldelsen.
Stk. 6.  

  

 Sammen med  

 mødeindkaldelsen skal medlemmerne modtage det nødvendige materiale i de  

 sager,  

 som skal behandles på mødet, herunder den i § 11 nævnte sagsfremstilling  

 og klagerens eventuelle kommentarer dertil.
Dette gælder dog ikke, hvis  

 medlemmerne tidligere har modtaget materialet.
Nævnet fastsætter  

 retningslinier  

 for, hvilket materiale der som minimum skal udsendes til medlemmerne, og  

 hvilket materiale der alene skal fremlægges til gennemsyn i sekretariatet,  

 samt  

 i hvilket tidsrum materialet skal ligge til gennemsyn.
 Stk. 7.  

  

 I  

 dagsordenen skal det angives, om den enkelte klager vil deltage i mødet, jf.  

 § 11, stk. 7, og § 13, stk. 3.
 Stk. 8.  

  

 Formanden  

 kan delegere kompetence efter stk. 3 eller 5 til en næstformand.
Møder i skatteankenævnet i København § 6.  

  

 Skatteankenævnet i København udøver sin virksomhed dels i plenarmøder og dels  

 i  

 udvalgsmøder.
Møderne er ikke offentlige.
Båndoptagelse af møderne kan ikke  

 finde sted.
 Stk. 2.  

  

 Formanden  

 bestemmer efter aftale med sekretariatet  


  

 sagernes  

 fordeling på de enkelte udvalg.
Stk. 3.  

  

 Formanden  

 kan til enhver tid forlange et møde afholdt såvel i det samlede nævn som i et  

 enkelt udvalg.
Når mindst 1/3 af medlemmerne eller 2 næstformænd forlanger  

 det,  

 skal formanden inden 14 dage indkalde til et møde i det samlede nævn.
 Stk. 4.  

  

 § 5,  

 stk. 3 og 5, jf. stk. 8, og stk. 6 og 7, anvendes tilsvarende ved møder  

 i  

 skatteankenævnet i København.
Beslutningsdygtighed § 7.  

  

 For  

 at det samlede skatteankenævn kan træffe en afgørelse, skal mindst halvdelen  

 af  

 nævnets medlemmer eller deres stedfortrædere deltage deri.
Formanden eller,  

 hvor denne er forhindret, en næstformand skal deltage i afgørelsen.
Stk. 2.  

  

 Skatteankenævn  

 udenfor København kan opdele sig i besluttende led bestående af mindst 3  

 medlemmer, deriblandt formanden eller efter formandens bestemmelse en  

 næstformand.
Ved opdelingen skal de besluttende led så vidt mulig sikres en  

 alsidig sammensætning.
Ethvert medlem af skatteankenævnet skal have sæde i  

 mindst et besluttende led.
Stk. 3.  

  

 For at et  

 besluttende led kan træffe en afgørelse, skal mindst 3 medlemmer eller deres  

 stedfortrædere deltage i afgørelsen.
Formanden eller efter formandens  

 bestemmelse en næstformand skal deltage i afgørelsen.
Er et andet medlem af  

 et  

 besluttende led end formanden/næstformanden forhindret i at deltage i et  

 møde,  

 kan det pågældende led ved enstemmighed beslutte at supplere sig med et  

 medlem  

 fra et andet besluttende led.
Stk. 4.  

  

 For at et  

 udvalg under Københavns skatteankenævn kan træffe en afgørelse, skal mindst 3  

 medlemmer eller deres stedfortrædere deltage i afgørelsen.
Formanden eller  

 efter dennes bestemmelse en af næstformændene skal deltage i afgørelsen.
Når  

 et  

 andet medlem end formanden/næstformanden er forhindret i at deltage i et  

 udvalgsmøde, og stedfortræderen ikke er indkaldt efter § 3, stk. 1,  

 kan udvalget supplere sig med et andet nævnsmedlem, som er valgt af samme  

 gruppe i borgerrepræsentationen.
Stk. 5.  

  

 Selv om  

 skatteankenævnet er delt op i besluttende led/udvalg, har alle nævnets  

 medlemmer ret til at deltage i ethvert møde.
Et medlem af skatteankenævnet  

 kan  

 overfor formanden fremsætte begæring om at få tilsendt indkaldelser til møder  

 i  

 besluttende led/udvalg, hvoraf vedkommende ikke selv er medlem.
De  

 nævnsmedlemmer, der ikke er medlem af det besluttende led/udvalg, har ikke  

 stemmeret, men har som de øvrige medlemmer ret til at udtale sig og til at  

 forlange sager forelagt til afgørelse for det samlede skatteankenævn.
Mødeledelse og afstemning § 8.  

  

 Formanden for skatteankenævnet leder møderne i det samlede nævn.
Når  

 formanden  

 er forhindret i at deltage i et møde, leder næstformanden mødet, og i  

 skatteankenævn, der har konstitueret sig med 2 næstformænd, træder 2.  

 næstformand i funktion, når såvel formanden som 1. næstformand er forhindret.  

 Møderne i besluttende led samt i udvalg under Københavns skatteankenævn ledes  

 af formanden eller efter formandens bestemmelse af en næstformand.
Stk. 2.  

  

 Skatteankenævnet  

 træffer afgørelse ved afstemning.
Afstemningen foregår ved håndsoprækning og  

 afgøres ved stemmeflerhed.
I tilfælde af stemmelighed er formandens eller,  

 hvor  

 mødet ledes af en næstformand, næstformandens stemme afgørende.
Undlader et  

 medlem at stemme, anses det for at have stemt for det forslag, der er til  

 afstemning.
Stk. 3.  

  

 Skønner  

 formanden/næstformanden, at nævnets stilling til et forslag er så entydig, at  

 en afstemning er overflødig, meddeler vedkommende dette med oplysning om den  

 opfattelse, vedkommende har af nævnets stilling til spørgsmålet.
Forlanges  

 der  

 herefter ikke afstemning om forslaget, kan formanden/næstformanden erklære  

 sagen for afgjort i overensstemmelse med den angivne opfattelse.
Mødeprotokol § 9.  

  

 Skatteankenævnets beslutninger med en fornøden begrundelse skal indføres i en  

 mødeprotokol.
I protokollen skal desuden indføres oversigter, der giver et  

 tilstrækkeligt grundlag for identifikation af alle afgørelser, som nævnet  

 træffer.
Protokollen skal således indeholde oplysninger om den  

 skattepligtiges  

 navn, adresse, CPR- eller CVR-nr, (evt.
SE-nr.), den påklagede afgørelse og  

 nævnets tilsvarende afgørelse.
Stk. 2.  

  

 Hvis et  

 medlem på grund af inhabilitet er blevet udelukket fra at deltage i  

 forhandlingen og afgørelsen af en sag, skal protokollen indeholde oplysning  

 herom.
Det medlem, som er blevet anset for inhabilt, kan kræve sine  

 indvendinger mod nævnets beslutning om inhabilitetsspørgsmålet tilført  

 protokollen.
 Stk. 3.  

  

 Hvis et  

 medlem er uenig i en afgørelse, der er truffet af nævnet, kan medlemmet kræve  

 sine indvendinger tilført protokollen.
 Stk. 4.  

  

 Et medlem,  

 som efter stk. 2 eller 3 har fået tilføjet sine indvendinger til  

 protokollen, kan forlange, at en kopi af protokollatet indsendes til Told- og  

 Skattestyrelsen.
Stk. 5.  

  

 Protokollen  

 skal ved hvert mødes afslutning underskrives af samtlige tilstedeværende  

 medlemmer.
Ved plenarmøder i skatteankenævnet i København skal protokollen  

 dog  

 kun underskrives af de tilstedeværende medlemmer af formandskabet.  

 Medlemmerne  

 kan ikke under henvisning til deres stemmeafgivning eller af andre grunde  

 vægre  

 sig ved at underskrive protokollen.
Sagens forberedelse § 10.  

  

 Sagsforberedelsen foretages af sekretariatet.
Stk. 2.  

  

 Klagen  

 indgives til skatteankenævnet på sekretariatets adresse.
Efter klagens  

 registrering sender sekretariatet klagen til udtalelse hos den myndighed, der  

 har truffet den påklagede afgørelse, med en svarfrist på 14 dage.
Stk. 3.  

  

 Hvis det  

 fremgår af materialet, at der vil være grundlag for at genoptage den  

 påklagede  

 afgørelse, meddeler myndigheden klageren dette skriftligt med angivelse af,  

 hvilke ændringer der påtænkes.
Klageren opfordres til inden en frist på 14  

 dage  

 at tilkendegive, om vedkommende ønsker genoptagelse.
Det meddeles klageren,  

 at  

 genoptagelse vil medføre, at klagen til skatteankenævnet betragtes som  

 tilbagekaldt.
 Stk. 4.  

  

 Formanden  

 eller den formanden bemyndiger dertil kan efter anmodning give myndigheden en  

 fristforlængelse med afgivelse af udtalelsen over klagen, hvis  

 omstændighederne  

 ved den påklagede afgørelse i særlig grad taler derfor.
 Stk. 5.  

  

 Myndigheden  

 skal vedlægge sin udtalelse over klagen det materiale, der har dannet  

 grundlag  

 for afgørelsen.
§ 11.  

  

 Som grundlag for klagens afgørelse udarbejder sekretariatet en  

 sagsfremstilling.
Sekretariatet kan til brug herfor tage kontakt med  

 klageren.
 Stk. 2.  

  

 Sagsfremstillingen  

 skal som minimum indeholde oplysninger om:
 1)  

 	  

    

 Identifikation af  

 klager og de indkomstår, klagen vedrører.
 2)  

 	  

    

 Talmæssig opgørelse,  

 der for hvert klagepunkt viser sammenhængen mellem det selvangivne og  

 ansættelsen.
 3)  

 	  

    

 Klagens indhold med  

 specifikation af klagepunkterne.
 Stk. 3.  

  

 I sager,  

 hvor der ikke umiddelbart er grundlag for at give klageren fuldt medhold, jf.  

 dog stk. 4, skal sagsfremstillingen udover de i stk. 2 nævnte  

 oplysninger som minimum indeholde oplysninger om:
 1)  

 	  

    

 Fyldestgørende  

 redegørelse for sagens faktiske forhold.
 2)  

 	  

    

 Henvisning til  

 relevante lovregler.
 3)  

 	  

    

 Henvisning til  

 relevant teori og praksis.
 Stk. 4.  

  

 I sager,  

 hvor klagefristen efter § 21, stk. 1, i skattestyrelsesloven er  

 overskredet, og der ikke umiddelbart er grundlag for at anse den påklagede  

 ansættelse for forkert, kan oplysninger som nævnt i stk. 3 begrænses til  

 kun at vedrøre fristoverskridelsen.
 Stk. 5.  

  

 Sekretariatet udarbejder på det foreliggende grundlag en begrundet  

 indstilling  

 til klagens afgørelse.
Stk. 6.  

  

 De  

 nævnsmedlemmer, der skal behandle den pågældende klage, jf. § 5 og § 6, får  

 sagsfremstillingen og indstillingen til klagens afgørelse til gennemsyn.
Et  

 medlem, der ønsker sagsfremstillingen eller indstillingen til klagens  

 afgørelse  

 drøftet på et møde, skal give sekretariatet meddelelse herom senest en uge  

 efter at materialet er forelagt til gennemsyn.
Medlemmets ønskes medtages i  

 så  

 fald på den dagsorden, der udsendes til det førstkommende møde.
Stk. 7.  

  

 Har  

 sekretariatet ikke modtaget et ønske som nævnt i stk. 6, 2. pkt., om  

 behandling  

 af sagsfremstillingen eller indstillingen til klagens afgørelse på et møde i  

 nævnet, eller har nævnet behandlet og godkendt materialet på et møde, sendes  

 sagsfremstillingen og indstillingen til klagens afgørelse til udtalelse hos  

 klageren med en svarfrist på 14 dage.
Samtidig oplyses klageren om retten til  

 at udtale sig skriftligt eller mundtligt overfor skatteankenævnet, før klagen  

 afgøres.
Bestemmelsen i § 10, stk. 4, finder tilsvarende anvendelse.
 Stk. 8.  

  

 Høring af  

 klageren over sagsfremstillingen og indstillingen til klagens afgørelse kan  

 undlades, hvis der kan gives klageren fuldt medhold.
 § 12.  

  

 Ved klage over en skatteansættelse eller et bindende ligningssvar kan  

 skatteankenævnet beslutte, uanset klagens formulering, at foretage sådanne  

 ændringer af ansættelsen, der er en følge af klagen, jf. § 21,  

 stk. 4, 2. pkt., i skattestyrelsesloven.
Stk. 2.  

  

 Hvis nævnet  

 således beslutter at tage ikke påklagede dele af ansættelsen op til  

 bedømmelse,  

 eller hvis der fremkommer nye oplysninger om sagens faktiske omstændigheder  

 af  

 betydning for klagens afgørelse, skal en redegørelse herfor tilføjes  

 sagsfremstillingen.
Der skal foretages høring af klageren herover, hvis  

 klageren ikke er gjort bekendt med disse nye oplysninger tidligere.
 Stk. 3.  

  

 Hvis det  

 oplyses over for skatteankenævnet, at revisionsmyndighederne, jf. § 14  

 og  

 § 15 i skattestyrelsesloven, har indledt en revisionsmæssig undersøgelse  

 af den påklagede afgørelse, skal nævnet midlertidigt standse  

 klagebehandlingen.  

 Klageren skal snarest underrettes skriftligt herom.
Sagens afgørelse § 13.  

  

 Skatteankenævnets afgørelse meddeles ved en kendelse.
 Stk. 2.  

  

 Skatteankenævnet  

 kan bemyndige formanden eller en næstformand til at afsige kendelse på  

 nævnets  

 vegne i overensstemmelse med den til klageren fremsendte indstilling til  

 sagens  

 afgørelse, medmindre klageren inden for den i § 11, stk. 7, nævnte frist er  

 fremkommet  

 med en skriftlig udtalelse eller har anmodet om lejlighed til at fremsætte en  

 skriftlig eller mundtlig udtalelse overfor nævnet.
Stk. 3.  

  

 Hvis klageren  

 har anmodet om lejlighed til at forelægge sagen for en beslutningsdygtig del  

 af  

 nævnet, eller hvis nævnet anser det for hensigtsmæssigt at indhente en  

 mundtlig  

 udtalelse fra klageren, indkaldes klageren skriftligt til et møde med mindst  

 14  

 dages varsel.
Klageren skal samtidig underrettes om, at vedkommende i stedet  

 kan vælge at udtale sig skriftligt.
Modtager skatteankenævnet en mundtlig  

 orientering om klagen af sekretariatet forud for mødet, skal klageren  

 vejledes  

 herom senest samtidig med indkaldelsen til mødet, jf. 1. pkt., og om at  

 vedkommende har ret til at overvære denne orientering, men uden taleret.
Stk. 4.  

  

 Har en  

 klager tilkendegivet et ønske om at udtale sig skriftligt eller mundtligt  

 over  

 for skatteankenævnet, og er udtalelsen ikke afgivet inden for rimelig tid,  

 kan  

 skatteankenævnet fastsætte en frist på ikke under 14 dage for afgivelse af  

 denne udtalelse.
Nævnet kan bemyndige formanden eller en næstformand til at  

 udøve denne kompetence.
Overholder klageren ikke en sådan særligt fastsat  

 frist, kan nævnet afgøre klagen på det foreliggende grundlag.
 Stk. 5.  

  

 Klageren må  

 ikke være til stede under nævnets drøftelser og afstemning.
§ 14.  

  

 Skatteankenævnets kendelse skal være dateret og underskrevet af formanden  

 eller  

 efter formandens bestemmelse af den næstformand, der har deltaget i  

 afgørelsen.  

 Er kendelsen fuldt dokumenteret i mødeprotokollen, kan kendelsen underskrives  

 af sekretariatet, når det anføres, at det sker på nævnets vegne efter denne  

 bestemmelse i forretningsordenen.
Kendelsen skal indeholde en begrundelse.
 Stk. 2.  

  

 Af  

 kendelsen skal det fremgå, om ansættelsen er påkendt i videre omfang end  

 påklaget, jf. § 12, stk. 1.
Stk. 3.  

  

 Kendelsen  

 tilsendes klageren.
Hvis kendelsen ikke giver klageren fuldt medhold, skal  

 den  

 ledsages af en kopi af sagsfremstillingen, jf. § 11 og § 12, og  

 klageren skal vejledes om fristen for at indbringe nævnets afgørelse for  

 Landsskatteretten og om reglerne om omkostningsdækning.
Stk. 4.  

  

 I sager om  

 afslag på genoptagelsesanmodninger efter § 34, stk. 2, eller  

 § 35, i skattestyrelsesloven skal det fremgå af kendelsen, om nævnet  

 stadfæster det tidligere meddelte afslag.
Hvis nævnet finder, at genoptagelse  

 burde have fundet sted, kan nævnet i kendelsen pålægge den myndighed, der har  

 truffet den påklagede afgørelse, at genoptage ansættelsen, eller nævnet kan  

 vælge efter aftale med klageren selv at ændre ansættelsen.
Tilbagekaldelse § 15.  

  

 Klageren kan til enhver tid tilbagekalde sin klage.
Tilbagekaldelsen kan ske  

 skriftligt eller mundtligt.
Sker tilbagekaldelsen under et møde med  

 skatteankenævnet, jf. § 13, gøres der notat herom i protokollen.
Ved  

 enhver tilbagekaldelse skal det skriftligt meddeles klageren, at klagen  

 herefter er henlagt i skatteankenævnet.
Stk. 2.  

  

 Hvis  

 klageren indbringer sagen for Landsskatteretten efter § 21, stk. 5,  

 i  

 skattestyrelsesloven, anses klagen til skatteankenævnet for bortfaldet.
Det  

 meddeles skriftligt klageren, at sagen herefter er henlagt i nævnet.
Genoptagelse § 16.  

  

 Formanden kan beslutte, at en anmodning om genoptagelse af en afgørelse  

 truffet  

 af skatteankenævnet, jf. § 22 i skattestyrelsesloven, skal imødekommes.  

 Kan formanden ikke imødekomme en sådan anmodning, afgøres anmodningen af  

 skatteankenævnet.
Stk. 2.  

  

 Afslag på  

 en sådan anmodning om genoptagelse kan påklages til Landsskatteretten efter  

 reglerne i § 23 i skattestyrelsesloven.
Beslutter Landsskatteretten, at  

 genoptagelse skal finde sted, meddeler Landsskatteretten dette til  

 skatteankenævnet, som genoptager sagen.
 Stk. 3.  

  

 Tillades  

 genoptagelse efter stk. 1 eller 2, finder de almindelige  

 sagsbehandlingsregler  

 i §§ 10-15 tilsvarende anvendelse.
Repræsentation § 17.  

  

 Klageren kan til enhver tid bemyndige en anden person til at varetage  

 klagerens  

 interesser under sagen.
Skatteankenævnet betragter herefter - indtil klageren  

 meddeler nævnet, at bemyndigelsen er tilbagekaldt - den bemyndigede som  

 legitimeret til at optræde på klagerens vegne.
 Stk. 2.  

  

 Uanset  

 bestemmelsen i stk. 1 tilsendes både klagerens repræsentant og klageren  

 følgende:
 1)  

 	  

    

 Sagsfremstillingen,  

 jf. § 11 og § 12.
 2)  

 	  

    

 Indkaldelse til møde  

 med skatteankenævnet, jf. § 13, stk. 3 og 4.
 3)  

 	  

    

 Skatteankenævnets  

 kendelse, jf. § 14.
 4)  

 	  

    

 Meddelelse om sagens  

 henlæggelse, jf. § 15.
Skatteankenævnets medvirken i landsskatterets- og  

 ligningsrådssager § 18.  

  

 Når en kendelse, der er afsagt af skatteankenævnet, er påklaget til  

 Landsskatteretten, underretter Landsskatteretten skatteankenævnet om klagen.  

 Nævnet, eller den nævnet bemyndiger dertil, skal herefter inden for en frist  

 på  

 1 måned indsende det materiale, som har dannet grundlag for afgørelsen.
Hvis  

 Landsskatteretten  

 anmoder om det, skal nævnet tillige indsende sine kommentarer til sagen.
Stk. 2.  

  

 Hvis det  

 fremgår af materiale modtaget fra Landsskatteretten, at der vil være grundlag  

 for at genoptage skatteankenævnets kendelse, jf. § 22 i  

 skattestyrelsesloven, meddeles klageren dette skriftligt.
Det skal så vidt  

 muligt angives, hvilke ændringer der påtænkes.
Klageren opfordres til inden  

 en  

 frist på 14 dage at tilkendegive, om vedkommende ønsker genoptagelse.
Det  

 meddeles klageren, at genoptagelse vil medføre, at klagen til  

 Landsskatteretten  

 betragtes som tilbagekaldt.
Tilkendegiver klageren, at genoptagelse ønskes,  

 meddeler nævnet straks dette til Landsskatteretten.
Fremkommer der ingen  

 henvendelse fra klageren, kan genoptagelse ikke finde sted.
Stk. 3.  

  

 I de i  

 § 26, stk. 4, skattestyrelsesloven nævnte tilfælde underretter  

 Landsskatteretten skatteankenævnet om klagen.
Nævnet indhenter en udtalelse  

 fra  

 vedkommende myndighed og anmoder samtidig myndigheden om at indsende det  

 materiale, der har dannet grundlag for afgørelsen.
Materialet og myndighedens  

 udtalelse samt skatteankenævnets kommentarer dertil skal indsendes til  

 Landsskatteretten inden for en frist på 1 måned.
Landsskatteretten kan  

 forlange, at nævnets udtalelse skal afgives i den i § 21, stk. 3,  

 2.  

 pkt., i skattestyrelsesloven, angivne form, og at nævnet skal fremkomme med  

 et  

 forslag til sagens afgørelse.
 Stk. 4.  

  

 Kommer  

 skatteankenævnet eller sekretariatet i besiddelse af nye oplysninger, som kan  

 være af betydning for en sag, der er påklaget til Landsskatteretten, skal  

 oplysningerne straks videregives til Landsskatteretten til brug for dennes  

 behandling af sagen.
 § 19.  

  

 Har Landsskatteretten anmodet om, at skatteankenævnet er til stede ved en  

 forhandling med klageren, træffer nævnets formand eller, når denne er  

 forhindret, en næstformand bestemmelse om, hvem der skal repræsentere nævnet,  

 herunder om nævnet skal være repræsenteret af sekretariatet.
 Stk. 2.  

  

 Stk. 1  

 anvendes tilsvarende, når Ligningsrådet har anmodet nævnet om at være til  

 stede  

 under et møde i rådet.
 Vederlæggelse af nævnsmedlemmer m.v.
 § 20.  

  

 Vederlæggelse  

 af skatteankenævnets medlemmer samt ydelse af erstatning for dokumenteret  

 tabt  

 arbejdsfortjeneste og udgiftsgodtgørelse sker efter §§ 21-23. Dette gælder  

 også  

 nævnsmedlemmer, der tillige er medlem af en kommunalbestyrelse.
 § 21.  

  

 Medlemmer  

 af og formænd for skatteankenævn ydes et fast vederlag, der fastsættes efter  

 antallet af indbyggere i det område, skatteankenævnet omfatter.
Stk. 2.  

  

 Vederlagene  

 fastsættes af kommunalbestyrelsen indenfor de beløbsgrænser, der fremgår af  

 bilaget til denne bekendtgørelse.
Beløbsgrænserne reguleres efter reglerne  

 for  

 generelle reguleringer af kommunale tjenestemandslønninger.
Stk. 3.  

  

 Opdeles et  

 skatteankenævn i besluttende led, fastsættes vederlaget til medlemmer og  

 lederen af det enkelte besluttende led på grundlag af en ligelig fordeling af  

 det antal indbyggere, der henhører under det samlede skatteankenævn, på de  

 enkelte besluttende led.
Leder skatteankenævnets formand møderne i et  

 besluttende led, vederlægges formanden ikke særskilt herfor.
Stk. 4.  

  

 En næstformand  

 vederlægges som et medlem, medmindre næstformanden fast varetager opgaven som  

 mødeleder for et besluttende led.
Indenfor samme ankenævn skal der ydes samme  

 vederlag til henholdsvis alle medlemmer og alle næstformænd, der fast  

 varetager  

 opgaven som mødeleder for et besluttende led.
 Stk. 5.  

  

 Stedfortrædere  

 ydes diæter efter § 16 a i kommunestyrelsesloven i det omfang, de deltager i  

 møder i skatteankenævnet.
 Stk. 6.  

  

 Udbetaling af  

 vederlag i forbindelse med fravær fra hvervet på grund af sygdom eller orlov  

 sker efter de generelle regler for deltagelse i kommunale hverv.
§ 22.  

  

 For  

 deltagelse i skatteankenævnets møder ydes skatteankenævnets medlemmer mv. og  

 disses stedfortrædere erstatning for dokumenteret tabt arbejdsfortjeneste  

 efter  

 reglerne i § 16 a i kommunestyrelsesloven.
Det samme gælder for kurser m.v.,  

 der har betydning for hvervet.
 § 23.  

  

 Skatteankenævnets  

 medlemmer mv. og disses stedfortrædere ydes udgiftsgodtgørelse i forbindelse  

 med deltagelse i møder, kurser m.v. efter reglerne i § 16 a, stk. 7, jf. §  

 16,  

 stk. 10, i kommunestyrelsesloven.
Ikrafttræden og overgangsbestemmelser § 24.  

  

 Bekendtgørelsen træder i kraft den 1. januar 2004.
 Stk. 2.  

  

 Bestemmelserne i §§ 20-23 har først virkning fra den 1. marts 2004, dog stk.  

 4  

 og 5.
 Stk. 3.  

  

 Bekendtgørelse  

 nr. 528 af 17. juni 1996 af forretningsorden for skatteankenævn ophæves den  

 1.  

 januar 2004 bortset fra §§ 20-23, der først ophæves den 1. marts 2004, jf.  

 dog  

 stk. 4 og 5.
 Stk. 4.  

  

 Kommunalbestyrelser, der opretter fælles skatteankenævn med virkning fra den  

 1.  

 januar 2004, kan beslutte, at §§ 20-23 i denne bekendtgørelse skal finde  

 anvendelse med virkning allerede fra den 1. januar 2004. I så fald finder §§  

 20-23 i bekendtgørelse nr. 528 af 17. juni 1996 ikke anvendelse.
 Stk. 5.  

  

 Kommunalbestyrelsen kan indtil udgangen af 2005 vælge at vederlægge  

 nævnsmedlemmer mv. efter §§ 20-23 i bekendtgørelse nr. 528 af 17. juni 1996.  

 I  

 så fald finder §§ 20-23 i denne bekendtgørelse ikke anvendelse.
Skatteministeriet, den 12. december  

 2003 Svend Erik Hovmand /Kaj-Henrik Ludolph Bilag Beløbsgrænser pr. 1. Januar 2004 Medlemmer Indbyggerintervaller Min.
 Max.
0  40.000 5.000 12.000 40.000  80.000 10.000 23.000 80.000  120.000 15.000 35.000 120.000  20.000 46.000 Formænd Indbyggerintervaller Min.
 Max.
0  40.000 15.000 38.000 40.000  80.000 25.000 60.000 80.000  120.000 40.000 90.000 120.000  55.000 110.000 Næstformænd Indbyggerintervaller Min.
 Max.
