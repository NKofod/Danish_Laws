§ 1 Dyrlægen skal, naar han forefinder et Dyr, der frembyder Symptomer paa  

 epizootisk Lymfangitis, straks indberette dette til Veterinærfysikus og  

 snarest muligt til denne indsende Materiale (en exstirperet Knude, Pus fra en  

 Absces eller Lymfekarstreng eller lign.) til mikroskopisk Undersøgelse.
§ 2 Det offentlige Tilsyn skal i Almindelighed omfatte hele Hestebesætningen,  

 herunder Æsler og Muldyr, men kan dog, naar Forholdene taler derfor,  

 indskrænkes til at omfatte en Del af samme.
§ 3 Naar der i en Transport af Heste, der indføres fra Udlandet, findes en  

 eller flere, der er angrebne af eller mistænkes for at lide af epizootisk  

 Lymfangitis, vil det afhænge af de forhaandenværende Forhold, om hele  

 Transporten eller kun Dele deraf skal afvises eller sættes under offentligt  

 Tilsyn.
 Paavises Sygdommen i en Hestehandlerstald, vil det ligeledes afhænge af de  

 forhaandenværende Forhold, om hele Besætningen eller kun Dele deraf skal  

 sættes under offentligt Tilsyn.
 Opstaar Sygdommen i en Besætning vil hele denne i Almindelighed være at  

 sætte under offentligt Tilsyn.
 Sunde Heste, som under de ovennævnte Forhold maatte blive frigivne, skal  

 forinden underkastes en desinficerende Afvaskning.
§ 4 Naar en Hestebesætning eller en Del af samme paa Grund af epizootisk  

 Lymfangitis sættes under offentligt Tilsyn, skal dette for de angrebne Dyrs  

 Vedkommende vedvare indtil 1 Aar efter, at de efter en omhyggelig  

 Undersøgelse er erklærede for helbredede, for den ikke angrebne Del af  

 Besætningens Vedkommende mindst 1/2 Aar fra den Tid at regne, da den sidst  

 angrebne Hest blev fjernet fra eller paa betryggende Maade blev afsondret fra  

 den øvrige Besætning.
Er det offentlige Tilsyn foraarsaget ved smittefarligt Samkvem (Bedækning,  

 Opstaldning eller Brug sammen med angrebne Heste), kan det indskrænkes til at  

 omfatte de Heste, der har været udsat for Smitten, forudsat dog, at ingen af  

 disse frembyder mistænkelige Symptomer.
Det offentlige Tilsyn skal vedvare  

 mindst 1/2 Aar, regnet fra den Tid, den smittefarlige Forbindelse fandt Sted.
 Det offentlige Tilsyn maa ikke hæves, med mindre Veterinærfysici  

 Billigelse dertil er indhentet.
§ 5 De angrebne Heste skal holdes afsondrede fra den øvrige Del af Besætningen  

 og maa ikke benyttes uden for Ejendommens Grænser.
Politimesteren kan dog  

 efter Dyrlægens Indstilling tillade, at angrebne Heste, der efter operativ  

 eller anden Behandling formenes at være helbredede, maa benyttes uden for  

 Ejendommens Grænser paa Betingelse af, at de ikke indsættes i fremmede Stalde  

 eller paa nogen Maade bringes i Berøring med andre Heste.
Den sunde Del af  

 Besætningen er det tilladt Ejeren paa fornævnte Betingelser at benytte  

 udenfor Ejendommens Grænser.
 Politimesteren kan efter Dyrlægens Indstilling paabyde, at der til de  

 angrebne Dyrs Røgt og Brug kun anvendes Personer, der ikke kommer i Berøring  

 med den øvrige Del af Besætningen eller med fremmede Heste.
§ 6 Efter Afsondringen af den eller de angrebne Heste skal de øvrige Dyr i  

 Besætningen underkastes en omhyggelig desinficerende Afvaskning.
De Spiltove,  

 hvori angrebne Heste har staaet, eller om fornødent hele Stalden, skal renses  

 og desinficeres.
De til de angrebne Dyr benyttede Seler, Grimer,  

 Staldrekvisitter og lign., maa ikke anvendes til andre Heste, før en efter  

 Dyrlægens Anvisning udført Rensning har fundet Sted.
Gødningen fra de  

 angrebne Heste skal omhyggeligt tildækkes.
§ 7 Naar Sygdommen har vist sig i en Besætning, skal Dyrlægen gøre Ejeren  

 opmærksom paa Faren ved Indkøb af sunde Dyr til Indlemmelse i Besætningen,  

 saavel som paa, at han for de saaledes senere i Besætningen indlemmede sunde  

 Dyr fortaber den Adgang til Erstatning, som Loven ellers hjemler, saafremt  

 noget af disse maatte blive angrebet af Sygdommen og nedslaaet ved offentlig  

 Foranstaltning, jfr. § 8, 8de Stykke i Lov Nr. 156 af 14. April 1920 om  

 smitsomme Sygdomme hos Husdyrene.
§ 8 Tilladelse til Salg eller Bortjernelse fra Stedet af en Hest, henhørende  

 til en Besætning eller Del af en Besætning, der er sat under offentligt  

 Tilsyn for epizootisk Lymfangitis, maa af Politimesteren kun gives, naar  

 Veterinærfysici Billigelse dertil er indhentet.
Dyrlægen skal gøre Køberen af en saadan Hest opmærksom paa, at han  

 fortaber enhver Ret til Erstatning af det offentlige ikke blot for denne  

 Hest, hvis den skulde blive angreben af Sygdommen, men ogsaa for andre Heste  

 i hans Besætning, til hvilke Smitten mulig maatte blive overført.
Hele den  

 Besætning, hvori en saadan Hest indsættes, bliver at stille under offentligt  

 Tilsyn.
§ 9 Dyrlægen skal, for saa vidt der henstaar eller har henstaaet smittefarlige  

 Dyr i Besætningen, paa det offentliges Vegne tilse denne en Gang ugentlig de  

 første 3 Maaneder, under andre Forhold en Gang maanedlig.
 Landbrugsministeriet, den 14. April  

 1923.
Th.
Madsen-Mygdal.
/F.
Danneskjold.
 Fm.
