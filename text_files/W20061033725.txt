Konkrete afgørelser vedr. § 6a fra ÅB 2006 I (N.j.nr. 06-520-01030) Ansøger søgte om erstatning som følge af, at skadevolder havde tildelt ansøger et slag i ansigtet samt spark på kroppen.
Umiddelbart forud for volden havde ansøger på motorcykel med lav fart bevidst påkørt døren på skadevolders brors bil, hvorved der skete en mindre tingsskade.
Bilen havde holdt stille på det pågældende tidspunkt.
Nævnet vurderede, at der ikke forelå egen skyld eller accept af risiko i en sådan grad, at der var grundlag for at nedsætte erstatningen med henvisning til erstatningsansvarslovens § 6 a.
Nævnet lagde ved afgørelsen vægt på, at ansøger ikke havde opført sig voldeligt over for skadevolder, men alene havde forvoldt mindre tingsskade ved påkørslen.
