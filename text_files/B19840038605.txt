 I medfør af §§ 19 og 36, stk. 2 og 3, i lov nr. 237 af 8. juni 1977 om  

 råstoffer som ændret ved lov nr. 250 af 23. maj 1984 fastsættes:
 § 1.  Denne bekendtgørelse gælder for indvinding og  

 udforskning af sømaterialer ud for Nordsjælland kyst indenfor det i bilaget  

 viste område, som i vest afgrænses af sejlrenden til Hundested Havn og i øst  

 af Kronborg Pynt.
 Stk. 2.  Indvinding og udforskning af sømaterialer må i  

 dette område ikke uden særlig tilladelse fra fredningsstyrelsen foretages i  

 mindre afstand end 1.000 meter fra nærmeste kysts daglige højeste  

 vandstandslinie (dagligvandslinien).
 § 2.  Fredningsstyrelsens tilladelse meddeles for en  

 periode af højst 10 år.
 Stk. 2.  Fredningsstyrelsen meddeler tilladelse til  

 indvinding efter indhentet udtalelse fra kystinspektoratet.
 § 3.  En tilladelse kan bl.a. indeholde vilkår om:
 § 4.  Fredningsstyrelsen fører tilsyn med  

 indvindingen.
 Stk. 2.  Repræsentanter for fredningsstyrelsen har efter  

 forudgående meddelelse til tilladelsesindehaveren, adgang til at besigtige  

 indvindingsfartøjet og udlosningsvirksomheden.
§ 5.  Fredningsstyrelsens afgørelse kan påklages til  

 miljøministeren.
Klagefristen er 4 uger fra den dag, afgørelsen er meddelt  

 den pågældende.
 § 6.  Overtrædelse af § 1 eller af vilkår, der er  

 stillet i medfør af § 3, straffes med bøde, jfr. råstoflovens § 36, stk. 2.  

 Ved grov eller gentagen overtrædelse kan tilladelsen blive inddraget, jfr.  

 råstoflovens § 24.
 Stk. 2.  Er overtrædelse begået af et aktieselskab,  

 anpartsselskab eller tilsvarende, kan der pålægges selskabet som sådant  

 bødeansvar.
 § 7.  Ved denne bekendtgørelse sker ingen ændring i  

 miljøministeriets bekendtgørelse nr. 334 af 9. juli 1980 om optagning af  

 sømaterialer ved bundgarn og sømærker.
 § 8.  Denne bekendtgørelse træder i kraft den 1.  

 august 1984.
 Stk. 2.  Samtidig ophæves bestemmelserne i  

 miljøministeriets bekendtgørelse nr. 330 af 27. juni 1978 for så vidt angår  

 det i § 1 nævnte område.
