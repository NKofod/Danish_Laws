 Sundhedsstyrelsen indberettede speciallægens behandling af  

 patienten.
Indberetning vedr. overskæring af stor  

 vene ved operation for åreknudedannelse Nævnet lagde vægt på, at speciallægen  

 påbegyndte det operative indgreb ved at foretage en gennemskæring  

 af huden, hvorefter den store venes (vena saphena magna) indmunding i den  

 dybe vene (vena femoralis) fra benet blev blotlagt.
Ved indmundingen blev der  

 iagttaget en udposning på den store vene, og den forundersøgende  

 speciallæge overtog operationen.
Den dybe benvene (vena femoralis  

 profunda) blev overskåret under forsøget på at fjerne  

 udposningen, hvorved der optrådte en kraftig blødning.  

 Speciallægerne opnåede ikke tilfredsstillende oversigt over  

 operationsfeltet, men måtte foretage midlertidig kontrol af  

 blødningen ved manuel kompression og derefter ved anvendelse af  

 kartænger og komprimerende forbinding.
Speciallæge  

 tilførte endvidere væske gennem kanyle (venflon) direkte i  

 blodårerne.
Endvidere lagde nævnet vægt på, at patienten ved  

 ankomsten på karkirugisk afdeling var vågen, men chokeret med  

 lavt blodtryk.
Hun havde hurtig hjerterytme (takykardi), var bleg og klam, og  

 der blev skønnet et blodtab på 1000 ml.
Blødningen blev  

 standset, og de beskadigede vener blev rekonstrueret.
Nævnet oplyste, at der ved operation for åreknuder i lysken  

 kan være risiko for læsion af større blodkar.
Ved  

 fjernelse (resektion) af indløbet af den overfladiske vene i den dybe  

 vene (stella venosa) skal den dybe vene frilægges, hvorfor der altid  

 bør være sterile kartænger til rådighed.
Det var  

 nævnets vurdering, at der ved operation for åreknuder i lysken  

 bør være anlagt venflon, inden operationens begyndelse, da der i  

 dette område kan være blødningsrisiko.
 Nævnet fandt herefter, at speciallæge, som var ansvarlig for  

 operationen, havde handlet under normen for almindelig anerkendt faglig  

 standard ved sin behandling, idet han forårsagede en kraftig  

 blødning, og nævnet anmodede anklagemyndigheden om at overveje  

 at rejse tiltale for overtrædelse af lægelovens §18. Endvidere  

 fandt nævnet, at han forud for operationen burde have sikret sig, at de  

 fornødne kartænger var til stede, og at der var anlagt  

 venflon.
