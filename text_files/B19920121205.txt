§ 1 I bekendtgørelse nr. 608 af 29. november 1982 om ydelse af befordring  

 eller befordringsgodtgørelse i henhold til lov om sygehusvæsenet og lov om  

 svangerskabshygiejne og fødselshjælp foretages følgende ændringer:
 1. I § 1, stk. 2, indføjes efter  

 »behandlingsstedet«: », jf. dog stk. 3«.
 2. I § 1 indsættes som nyt stykke:
»Stk. 3.  For personer, der i henhold til § 5 b i  

 lov om sygehusvæsenet vælger at blive behandlet på et behandlingssted uden  

 for bopælsamtskommunen eller en midlertidig opholdsamtskommune, er  

 amtskommunen højst forpligtet til at afholde befordringsudgifter i henhold  

 til denne bekendtgørelse svarende til afstanden til det behandlingssted, hvor  

 behandlingen ville have fundet sted efter amtskommunens visitationspraksis.  

 Befordringsudgifter herudover afholdes af patienten.
Amtskommunens betaling  

 kan ikke overstige de faktiske befordringsudgifter.« 3. § 4 affattes således:
» § 4.  Befordring eller befordringsgodtgørelse  

 ydes herudover i tilfælde, hvor afstanden til eller fra et behandlingssted,  

 hvor den nødvendige behandling kan finde sted efter amtskommunens  

 visitationspraksis, overstiger 50 km.« § 2 Bekendtgørelsen træder i kraft den 1. januar 1993.
