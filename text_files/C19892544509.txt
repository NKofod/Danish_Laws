Formål § 1.  Forsvarets Forskningsråd er rådgivende for  

 Forsvarsministeriet, Forsvarskommandoen og Forsvarets Forskningstjeneste på  

 det videnskabelige og forskningsmæssige område.
Organisation § 2.  Forsvarets Forskningsråd henhører under  

 Forsvarsministeriet og sammensættes af repræsentanter for  

 tekniske-videnskabelige områder af særlig betydning for forsvaret samt af  

 repræsentanter for forsvaret.
Stk. 2.  Rådets formand og øvrige medlemmer udpeges af  

 Forsvarsministeren efter indstilling fra rådet, for militære medlemmers  

 vedkommende dog efter indstilling fra Forsvarskommandoen.
Udpegningen gælder  

 normalt for en periode af 3 år, idet genudpegning kan finde sted.
Virksomhed § 3.  Forsvarets Forskningsråd skal virke til fremme  

 af samarbejdet mellem den militære og den civile forskning og herunder  

 formidle støtte fra civile forskningsorganer til forsvarets  

 forskningsvirksomhed.
 Stk. 2.  Rådet skal have indseende med den  

 forskningsmæssige virksomhed i forsvaret og i tilslutning hertil støtte og  

 vejlede Forsvarets Forskningstjeneste med henblik på udnyttelse af den i  

 øvrigt i landet stedfindende forskningsvirksomhed.
 § 4.  Rådet kan til støtte for sin virksomhed søge  

 bistand hos civile og militære myndigheder.
 § 5.  Emner af forskningsmæssig karakter kan  

 forelægges rådet til udtalelse, ligesom rådet selv kan tage initiativ på  

 forskningsmæssige områder, der skønnes af betydning for forsvaret.
§ 6.  Forsvarets Forskningstjenestes forslag til  

 arbejdsprogram forelægges rådet med henblik på en faglig vurdering af  

 forskningsvirksomheden.
Endvidere fremsendes tjenestens årsberetning til  

 Forsvarsministeriet gennem Forsvarets Forskningsråd.
 § 7.  Rådet fastsætter selv sin forretningsorden.
 Stk. 2.  Chefen for Forsvarets Forskningstjeneste  

 deltager normalt i rådets møder.
 Stk. 3.  Fornøden sekretærbistand, kontorhjælp m.v.  

 stilles til disposition for rådet af Forsvarets Forskningstjeneste.
 Stk. 4.  Rådet er underkastet de for forsvaret gældende  

 sikkerhedsbestemmelser.
 Ikrafttrædelse mv.
 § 8.  Kundgørelse for Forsvaret B. 22-1970, afsnit II  

 ophæves.
 P.M.V.
 E.B.
J.
Olesen *) Ovenstående er indholdsmæssigt identisk med Kundgørelse for Forsvaret  

 B. 22-1970, afsnit II.
