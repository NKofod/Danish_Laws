Nr BSF 104 Forslag til folketingsbeslutning om registrering og oprydning af  

 punktkilder, der truer grundvandet Fremsat af Hanne Severinsen (V) Jens Vibjerg (V) Niels J.
Langkilde (KF)  

 Brian Mikkelsen (KF) den 21. april 1995 Folketinget pålægger regeringen at fremsætte lovforslag, der sikrer registrering og oprydning af punktkilder, der truer grundvandet.
 Det skal sikres, at det offentlige finansierer oprydningen af de  

 punktkilder, der skyldes deponering i henhold til gældende lov på daværende  

 tidspunkt.
Bemærkninger til forslaget Beslutningsforslaget er et led i udmøntningen af Venstres og Det  

 Konservative Folkepartis plan til sikring af det danske grundvand.
Indtil for ca. 15 år siden anbefalede myndighederne virksomhederne at  

 bortskaffe deres kemikalierester og emballage ved nedgravning, det være sig  

 fra industri eller landbrug.
Der skal derfor udarbejdes forslag til  

 registrering, finansiering og bortskaffelse af denne type af fortidens  

 synder.
Ressourcerne skal først og fremmest sættes ind der, hvor disse  

 depoter udgør en særlig fare for grundvandet.
Samfundet har her et ansvar,  

 som samfundet må løse, og som samfundet må betale.
 I den tidligere regerings vandredegørelse af 14. januar 1993 blev der lagt  

 vægt på, at de affaldsdepoter, der truede fremtidens vandforsyning, skulle  

 lokaliseres specielt, og at oprydningen disse steder skulle have 1.  

 prioritet.
Ifølge Amtsrådsforeningens beretning for 1994 har miljø- og  

 energiministeren nu i over halvandet år haft en arbejdsgruppe siddende med  

 den opgave at foreslå en reorganisering af oprydningen.
I stedet for at gå i  

 gang med den vigtige opgave er der åbenbart kun sket det, at arbejdsgruppen  

 er delt i spørgsmålet om, hvem der skal forestå udpegningen af oprydningen.  

 Det mest logiske vil være at overføre oprydningsopgaven til amterne, så  

 ansvaret er koncentreret hos en myndighed.
Herved sikres sammenhæng mellem  

 depotindsatsen og amternes arbejde som grundvandsmyndighed.
Ved at lægge  

 ansvaret for miljøkvalitet og økonomien samme sted sikres det også, at man  

 får mest mulig miljø for pengene.
