Skrivelse om, hvorvidt et byrådsmedlem,  

 der har vedtaget et bødeforelæg på 1.000 kr. for  

 overtrædelse af færdselslovens § 42, stk. 1, nr. 1, er  

 valgbar (Fra Valgbarhedsnævnet til et byråd) Ved brev af 6. oktober 2000 har X Byråd i henhold  

 til den kommunale valglovs § 101, stk. 4, indberettet til  

 Valgbarhedsnævnet, at borgmester NN den 27. september 2000 har  

 fået udleveret en bødetilkendegivelse fra færdselspolitiet  

 for overtrædelse af færdselslovens § 42, stk. 1, nr. 1.
 Det fremgår af sagen, at den pågældende  

 den 26. oktober 2000 i fortsættelse af nævnte  

 bødetilkendegivelse har vedtaget et bødeforelæg på  

 1.000 kr. for overtrædelse af færdselslovens § 42, stk. 1, nr.  

  1, ved den 27. september kl.10.39 at have ført personbil i  

 et tættere bebygget område med en hastighed på 65 km/t,  

 skønt hastigheden ikke måtte overstige 50 km/t.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
