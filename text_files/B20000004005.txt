Bekendtgørelse om diplomuddannelsen i  

 informationsteknologi ved IT-Højskolen i København I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, og ved lov nr. 1122 af 29. december 1999, og § 2, stk. 1,  

 § 11, stk. 2, og § 12, i lov om universiteter m. fl.  

 (Universitetsloven), jf. lovbekendtgørelse nr. 1177 af 22. december  

 1999, fastsættes:
Kapitel 1 Uddannelsens formål m.v.
 § 1. Formålet med diplomuddannelsen i  

 informationsteknologi er at give studerende med en videregående  

 uddannelse indsigt i informationsteknologiske problemkomplekser, herunder at  

 kunne anvende og vurdere væsentlige informationsteknologiske metoder og  

 teorier i forbindelse med udvikling og vurdering af IT-systemer.
§ 2. Uddannelsen udbydes af IT-Højskolen i  

 København, der er et frifakultet under Handelshøjskolen i  

 København, jf.
Universitetslovens § 12. IT-Højskolen kan  

 henlægge uddannelsen eller dele heraf til Roskilde Universitetscenter,  

 Handelshøjskolen i København, Danmarks Tekniske Universitet og  

 Københavns Universitet.
 Stk. 2. Undervisningsministeriet kan godkende, at uddannelsen  

 eller dele heraf udbydes af eller henlægges til andre institutioner end  

 dem, der er nævnt i stk. 1.
§ 3. Uddannelsen er en erhvervsrettet  

 videregående deltidsuddannelse, der udbydes som åben uddannelse.  

 Uddannelsen er normeret til 1 studenterårsværk.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point).
 Stk. 2. Uddannelsen eller dele heraf kan tilrettelægges  

 som heltidsundervisning, jf. lov om åben uddannelse.
Stk. 3. Uddannelsen skal være afsluttet senest 6  

 år efter studiestart.
IT-Højskolen kan, hvor der foreligger  

 usædvanlige forhold, dispensere herfra.
§ 4. Den informationsteknologiske diplomuddannelse  

 giver ret til betegnelsen DIT.
På engelsk anvendes titlen Diploma in  

 Information Technology.
Kapitel 2 Adgangskrav m.v.
§ 5. Adgang til uddannelsen er betinget af,  

 at ansøgeren har en videregående uddannelse.
Efter den  

 adgangsgivende uddannelse skal ansøgeren have mindst 2 års  

 relevant erhvervserfaring.
Stk. 2. IT-Højskolen i København kan på  

 grundlag af en individuel vurdering give adgang til uddannelsen for  

 ansøgere, der ikke opfylder forudsætningerne i stk. 1, men  

 som på andet grundlag skønnes at have de nødvendige  

 forudsætninger for at kunne gennemføre uddannelsen.
Kravet om  

 erhvervserfaring kan dog ikke fraviges.
 § 6. IT-Højskolen fastsætter regler  

 for optagelse, jf. bekendtgørelse om åben uddannelse.
Kapitel 3 Uddannelsens indhold § 7. Uddannelsen er opdelt i 4 semestre.  

 Uddannelsen omfatter følgende fagområder:
 1)	Kravspecifikation og forundersøgelse, programmering,  

 algoritmer og data, databaser og webgrænseflader.
 2)	Muligheder, begrænsninger og konkret anvendelse af vidt  

 udbredte systemer og platforme til håndtering af for eksempel IT i  

 organisationen, arbejdsgange og netværksadministration.
 3)	Branchespecifikke kurser, f.eks. økonomisystemer, web-design,  

 geografiske informationssystemer.
Stk. 2. Uddannelsen afsluttes med et afgangsprojektet af et  

 omfang svarende til mindst 15 ECTS-point.
Projektet skal indeholde teori fra  

 hele uddannelsen og være praksis- og handlingsorienteret.
 § 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen m.v.
§ 9. Handelshøjskolen i København  

 udsteder eksamensbevis for de uddannelser, der er udbudt af  

 IT-Højskolen i København.
Det skal af eksamensbeviset  

 fremgå, at uddannelsen er udbudt af IT-Højskolen i  

 København.
 Stk. 2. IT-Højskolen udpeger interne censorer og  

 nedsætter et ankenævn til behandling af klager over eksamen, jf.  

 bekendtgørelse om eksamen ved visse videregående uddannelser  

 under Undervisningsministeriet (Eksamensbekendtgørelsen).
 Stk. 3. For eksamen, herunder prøveformer,  

 bedømmelse, eksamensbeviser, klage over eksamen m.v. gælder i  

 øvrigt reglerne i Eksamensbekendtgørelsen,  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (Censorbekendtgørelsen).
Kapitel 5 Andre regler § 10. IT-Højskolen i København  

 fastsætter inden for bekendtgørelsens rammer nærmere  

 regler om uddannelsen i en studieordning, jf. § 8 i  

 Universitetsloven.
 Stk. 2. Studieordningen skal indeholde regler om:
 1)	Mål for og indhold af de enkelte fagområder samt  

 fagområdernes placering i studieforløbet.
 2)	Omfanget af fagområderne opgjort i ECTS-point.
 3)	Eventuelle særlige krav til undervisnings- og arbejdsformer,  

 herunder andelen af ECTS-point, der anvendes på skriftlige  

 arbejder.
 4)	Eventuelle særlige undervisnings- og eksamensfordringer,  

 herunder eventuelle bundne forudsætninger i studieforløbet.
 5)	Meritoverførsel.
 Stk. 3. Det skal af studieordningen fremgå, at  

 IT-Højskolen i København, hvor det er begrundet i  

 usædvanlige forhold, kan dispensere fra regler fastsat i  

 studieordningen, der alene er fastsat af IT-Højskolen.
Stk. 4. Inden en studieordning vedtages og ved  

 væsentlige ændringer af studieordningen, indhenter  

 IT-Højskolen i København en udtalelse fra censorformandskabet,  

 jf. censorbekendtgørelsen.
Andre institutioner, der jf. § 2,  

 stk. 2, udbyder uddannelsen efter denne bekendtgørelse,  

 orienteres med henblik på koordinering af uddannelsen.
 Stk. 5. Studieordningen og væsentlige  

 ændringer heraf træder i kraft ved et semesters begyndelse.
 Stk. 6. Ved udstedelse af nye studieordninger og ved  

 væsentlige ændringer heraf fastsættes overgangsregler i  

 studieordningen.
 Stk. 7. Studieordninger og ændringer heraf sendes til de  

 andre institutioner, jf. § 2, stk. 2, censorerne og  

 Undervisningsministeriet til orientering.
 § 11. Beståede uddannelseselementer ved en  

 af institutionerne, der udbyder diplomuddannelsen efter denne  

 bekendtgørelse, ækvivalerer de tilsvarende uddannelseselementer,  

 jf. § 7, ved andre institutioner, der udbyder uddannelsen, jf. § 2,  

 stk. 2.
Stk. 2. IT-Højskolen kan i hvert enkelt tilfælde  

 eller ved regler i studieordningen godkende, at gennemførte  

 uddannelseselementer fra en dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelserne træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 3. Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 12. Undervisningsministeriet kan efter  

 ansøgning fra Handelshøjskolen i København tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 Stk. 2. Undervisningsministeriet kan dispensere fra  

 bekendtgørelsens bestemmelser, når det findes begrundet i  

 usædvanlige forhold, bortset fra de tilfælde hvor  

 IT-Højskolen kan dispensere, jf. § 3, stk. 3, § 5,  

 stk. 2, og § 11, stk. 2.
§ 13. Klager indgives til Handelshøjskolen  

 i København.
Klagen behandles af rektor for Handelshøjskolen i  

 København eventuelt efter indhentet udtalelse fra IT-Højskolen  

 i København, jf. § 4, stk. 1, jf. § 8, stk. 4-6, i  

 Universitetsloven.
Stk. 2. Den endelige afgørelse, jf. stk.1, kan af  

 klageren indbringes for Undervisningsministeriet, når klagen  

 vedrører retlige spørgsmål.
Klagen indgives til  

 Handelshøjskolen.
Handelshøjskolen videresender klagen til  

 Undervisningsministeriet ledsaget af sin udtalelse.
Handelshøjskolen  

 giver klageren lejlighed til inden for en frist af 1 uge at kommentere  

 udtalelsen.
Kommentarerne medsendes til Undervisningsministeriet.
 Stk. 3. Fristen for at indgive klage efter stk. 1 og  

 stk. 2 er 2 uger fra den dag, afgørelsen er meddelt klageren.
 § 14. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 15. Bekendtgørelsen træder i kraft den 1.  

 februar 2000.
