 Herved bekendtgøres lov nr. 36 af 29. marts 1873 om  

 udpantning og om udlæg uden grundlag af dom eller forlig med de ændringer,  

 der følger af lov nr. 49 af 9. marts 1926, lov nr. 139 af 28. marts 1951, lov  

 nr. 112 af 12. april 1957, lov nr. 206 af 21. maj 1969 og lov nr. 258 af 26.  

 maj 1976.
I.
Om udpantning § 1.  Udpantning kan finde sted for efternævnte  

 fordringer:
b. de beløb, som det ifølge den i forordningen af 13. november 1829 §§ 3  

 og 5 ommeldte fordeling påligger kirkeværgen at indkræve; c. den enker efter fæstere i henhold til lov af 19. februar 1861 om  

 forandringer i fæstelovgivningen § 7 tilkommende fordring på den ved  

 fæstefratrædelse betingede aftægt af fæstet; d. det bidrag, som medlemmer af foreninger mellem svende, fabrikarbejdere,  

 søfarende o.lign. har at erlægge til foreningens syge- og begravelseskasse,  

 når det i foreningens af Indenrigsministeriet stadfæstede vedtægt er bestemt,  

 at bidraget skal inddrives ved udpantning; e. fordringer efter bankhæftelsesobligationer, som, efter at være cederede  

 skyldneren, af ham er borttransporterede; f. bøder og erstatninger, som af de i henhold til lov om hærens  

 distriktsheste af 26. maj 1868 § 3 anordnede militære mønstringskommissioner  

 pålægges private foderværter i overensstemmelse med de af krigsbestyrelsen  

 fastsatte og af vedkommende foderværter ved hestenes overtagelse indgåede  

 betingelser for udstationeringen af hærens heste.
 Stk. 2.  Udenfor de ovennævnte tilfælde kan udpantning  

 ikke finde sted.
 Stk. 3.  Ligesom det altid står i rekvirentens magt at  

 indtale sin fordring ved sædvanlig rettergang, således skal det også være ham  

 tilladt, når fogden finder, at omstændighederne taler derfor, at benytte  

 udpantning for en del af den ham tilkommende fordring og indtale resten ved  

 sædvanlig rettergang.
 Stk. 4.  Tilbyder skyldneren delvis betaling, bør denne  

 modtages.
§§ 2-13. (Udelades). (* 1) § 14.  (Ophævet).
II.
Om udlæg uden grundlag af dom eller forlig § 15.  Udlæg uden grundlag af dom eller forlig skal  

 herefter kunne ske efter tinglæste pantebreve, hvorved der for en bestemt  

 angiven pengesum gives pant i fast ejendom, for så vidt de indeholder  

 parternes vedtagelse om, at der uden forudgående lovmål og dom skal kunne  

 gøres eksekution i pantet, samt er oprettede eller vedkendte for notarius  

 publicus eller to vitterlighedsvidner, når forfaldstiden er indtrådt enten på  

 grund af opsigelse, eller fordi det tidspunkt, der i pantebrevet er fastsat  

 som betalingstermin, er kommet, eller, for så vidt sådan følge udtrykkelig er  

 betinget i pantebrevet, på grund af udeblivelse med renter.
Udlægget kan ske  

 ikke blot for kapitalen eller afdrag på samme, men også særskilt for renter;  

 det kan dog ikke udstrækkes til andet end pantet og kan først finde sted, når  

 der er forløbet en tid af 14 dage fra forfaldstiden, samt efter at  

 skyldneren, for så vidt han bor på den pantsatte ejendom, med tre dages  

 varsel har på den for stævningers forkyndelse foreskrevne måde fået  

 meddelelse om, når forretningen vil blive foretaget.
Med hensyn til påanke af  

 det skete udlæg og de på grundlag deraf stedfundne auktioner gælder de  

 almindelige regler; afkald på retten til at påanke disse retshandlinger er,  

 for så vidt det er meddelt før udlægsforretningen, uden retsvirkning.
Stk. 2.  Det har sit forblivende ved de begunstigelser,  

 som i henhold til plakat af 1. juni 1837, lov af 20. juni 1850 § 2 b, lov af  

 9. februar 1866 samt lov af 25. marts 1872 § 1 nr. 2 tilkommer de sammesteds  

 ommeldte banker og kreditforeninger med hensyn til udlæg og forauktionering  

 af de til dem pantsatte ejendomme.
Bestemmelsen i plakat af 7. oktober 1771 §  

 1 ophæves.
 § 16.  Denne lov, der træder i kraft den 1. maj 1873,  

 gælder ikke for Færøerne.
Justitsministeriet, den 18. november  

 1986 Erik Ninn-Hansen /Hans-Viggo Jensen (* 1) Bestemmelserne må anses for erstattet af retsplejelovens  

 bestemmelser om udlæg.
