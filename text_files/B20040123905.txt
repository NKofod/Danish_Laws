Bekendtgørelse om uddannelse til skibsmontør I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 183 af 22. marts 2004, fastsættes:
Kapitel 1 Uddannelsen § 1.  

  

 Uddannelsens formål er, at eleven gennem skoleundervisning og  

 praktikuddannelse  

 opnår kompetence som skibsmontør.
 Stk. 2.  

  

 Uddannelsen kan  

 afsluttes med trin 1 som industrimontør.
 Stk. 3.  

  

 Trin vælges ved  

 indgåelse af uddannelsesaftale.
§ 2.  

  

 Den  

 uddannede skibsmontør og den uddannede industrimontør skal kunne udføre alle  

 arbejdsprocesser, der forekommer inden for det område, uddannelsen retter sig  

 imod, under iagttagelse af gældende miljø- og sikkerhedsbestemmelser.
Den  

 uddannede skal kunne udføre arbejdet i overensstemmelse med gældende  

 kvalitetskrav og ved anvendelse af tekniske specifikationer på dansk og  

 engelsk.
Stk. 2.  

  

 Den uddannede  

 skibsmontør skal selvstændigt kunne 1)  

 	  

 planlægge og udføre  

 fremstilling af emner ved hjælp af almindeligt forekommende udstyr og værktøj  

 samt planlægge og gennemføre montage-, reparations- og forebyggende  

 vedligeholdelsesopgaver på skibsudstyr, 2)  

 	  

 udføre programmeret  

 vedligeholdelse af skibes hoved- og hjælpemaskineri samt andre mekaniske og  

 tekniske systemer, 3)  

 	  

 planlægge og udføre  

 arbejdsopgaver, hvori der indgår manuel og maskinel bearbejdning, termisk og  

 mekanisk sammenføjning, montage og demontage, reparationsteknik, måleteknik  

 styringsteknik samt anvendelse af informationsteknologi på baggrund af  

 tilgængeligt dokumentationsmateriale og 4)  

 	  

 anvende  

 informationsteknologi i forbindelse med de daglige arbejdsopgaver, herunder  

 søgning og fremskaffelse af relevant teknisk-faglig information.
 Stk. 3.  

  

 Den uddannede  

 skibsmontør har tillige kendskab til etablering og drift af egen virksomhed  

 samt design og produktudvikling.
Stk. 4.  

  

 Den uddannede  

 industrimontør skal kunne 1)  

 	  

 planlægge og udføre  

 fremstilling af emner ved hjælp af almindeligt forekommende udstyr og værktøj  

 samt planlægge og gennemføre montage-, reparations- og forebyggende  

 vedligeholdelsesopgaver på skibsudstyr, 2)  

 	  

 udføre programmeret  

 vedligeholdelse af skibes hoved- og hjælpemaskineri samt andre mekaniske og  

 tekniske systemer, 3)  

 	  

 planlægge og udføre  

 arbejdsopgaver, hvori indgår manuel og maskinel bearbejdning, termisk og  

 mekanisk sammenføjning, montage og demontage, reparationsteknik, måleteknik  

 styringsteknik på baggrund af normalt benyttede skitser og tegninger og  

 anvendelse af informationsteknologi, og 4)  

 	  

 anvende  

 informationsteknologi i forbindelse med de daglige arbejdsopgaver, herunder  

 søgning og fremskaffelse af relevant teknisk-faglig information.
Stk. 5.  

  

 Den uddannede  

 skibsmontør og industrimontør har endvidere 1)  

 	  

 kendskab til  

 samarbejds- og kommunikationsteknikker og kunne indgå i samarbejdsprocesser, 2)  

 	  

 kendskab til  

 projektorganisation og kan indgå i projektgrupper, 3)  

 	  

 forståelse for intern  

 og ekstern kundebetjening, herunder etablering og opretholdelse af faglig  

 kommunikation på alle niveauer i virksomheden, 4)  

 	  

 fagligt overblik,  

 initiativ samt kendskab til vidensøgning, 5)  

 	  

 kvalitetsbevidsthed  

 samt kendskab til opbygning og vedligeholdelse af kvalitetsstyringssystemer, 6)  

 	  

 kendskab til  

 produktionsstyring og evner til at strukturere, planlægge og vurdere  

 løsningsmuligheder for egne arbejdsopgaver og 7)  

 	  

 miljøbevidsthed.
 § 3.  

  

 Uddannelsen  

 er henført til den erhvervsfaglige fællesindgang for Håndværk og teknik,  

 teknikfamilien.
 Stk. 2.  

  

 Det faglige  

 udvalg for uddannelsen er Det faglige Udvalg for Smede- og  

 Stålkonstruktioner.
Kapitel 2 Uddannelsesforløbet Uddannelsens varighed og struktur m.v.
§ 4.  

  

 Eleven kan indlede uddannelsen på skole med et grundforløb eller i en  

 praktikvirksomhed.
Uddannelsen til skibsmontør varer 4 år og til trin 1 som  

 industrimontør 2 år og 6 måneder.
Stk. 2.  

  

 Uddannelsen  

 omfatter et obligatorisk grundforløb på 20 uger og et hovedforløb, der  

 omfatter  

 praktikuddannelse og obligatorisk skoleundervisning.
Skoleundervisningen i  

 hovedforløbet for uddannelsen til skibsmontør varer 40 uger, opbygget af  

 skoleperioder på henholdsvis 10,10,10 og 5 uger.
For industrimontøren varer  

 skoleundervisningen i hovedforløbet 20 uger, fordelt på 2 skoleperioder på  

 hver  

 10 uger.
Stk. 3.  

  

 Den  

 obligatoriske skoleundervisning i hovedforløbet omfatter grundfag, områdefag,  

 bundne specialefag og valgfag.
For skibsmontøruddannelsen  

 omfatter skoleundervisningen desuden valgfri specialefag.
De  

 valgfri specialefag gennemføres i forbindelse med de fastlagte skoleperioder  

 eller på et andet tidspunkt i hovedforløbet.. Den sidste skoleperiode  

 placeres  

 inden for de sidste 6 måneder af uddannelsestiden.
 Stk. 4.  

  

 Efter reglerne i  

 bekendtgørelse om erhvervsuddannelser (hovedbekendtgørelsen) har eleven  

 mulighed for valgfri undervisning (påbygning).
 Stk. 5.  

  

 Uddannelsens  

 varighed og struktur fraviges efter §§ 6 og 7  

.
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen efter  

 reglerne  

 i hovedbekendtgørelsen, jf. dog §§ 6  8.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.
Kurset kan være omfattet af uddannelsesaftale.  

 Kurset kan omfatte et forløb på indtil 2 uger, der har til formål at der kan  

 ske en vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

  

 Grundforløbet omfatter følgende områdefag, der er særlige for det  

 efterfølgende  

 hovedforløb, og som varer i alt 8 uger:
1)  

 	  

 Dieselmotorlære  


  

 Niveau: Begynder  


  

 Eleven kan medvirke ved reparation og vedligeholdelse af rørsystemer,  

 pumper og ventiler.
Eleven har kendskab til lovgivningen om havmiljø og dens  

 anvendelse i forbindelse med reparation af skibsanlæg.
Eleven kan ved  

 anvendelse  

 af gængse værktøjer foretage demontage og montage af dieselmotorens  

 hoveddele.
2)  

 	  

 Automatik  


  

 Niveau: Begynder  


  

 Eleven kan foretage systematisk fejlfinding og reparation på enkle,  

 automatiske styringer, baseret på relæteknik.
Eleven kan medvirke ved  

 demontage  

 og montage af hydrauliske komponenter.
Eleven kan overholde kravene til  

 renlighed og sikkerhed ved arbejde på hydrauliske anlæg.
 3)  

 	  

 Arbejdsmiljø og  

 sikkerhed ved svejsning og termisk skæring  


  

 Niveau: Begynder  


  

 Formålet er, at eleven opnår kendskab til relevante  

 arbejdsmiljøpåvirkninger, sundhedsrisici og foranstaltninger ved svejsning og  

 plasmaskæring samt slibning, herunder kravene i Arbejdstilsynets  

 bekendtgørelse  

 om foranstaltninger til forebyggelse af kræftrisikoen ved arbejde med stoffer  

 og materialer.
4)  

 	  

 Termisk sammenføjning  

 og afkortning  


  

 Niveau: Begynder  


  

 Eleven har opnået en generel teoretisk viden om kvalitetskrav ved svejsning  

 og kan sikkerhedsmæssigt forsvarligt udføre forskellige svejsemetoder i et  

 fremstillingsforløb.
Eleven har kendskab til forskellige svejseformer og  

 svejsemetoder, betjening og vedligeholdelse af svejseudstyret, sikkerhed ved  

 arbejde med svejsning, den generelle teori ved svejsning og svejsemetoders  

 anvendelighed og udbredelse.
Eleven kan afkorte og tildanne lige-, skrå- og  

 faconsnit i plade, rør og profiler, under hensynstagen til tolerancekrav.  

 Eleven kan udføre klipning i tyndere materiale med hånd-, maskin-, profil- og  

 kurvesakse under hensynstagen til tolerancekrav.  

 Eleven kan betjene slibeværktøj og maskiner til bearbejdning af  

 overflader.  

 Eleven overholder reglerne  

 vedrørende sikkerhed og arbejdsmiljø.
5)  

 	  

 Fremstilling af  

 emner  


  

 Niveau: Begynder  


  

 Eleven har kendskab til udvælgelse af materialer til fremstilling af et  

 typisk  

 emne i branchen.
Eleven kan udvælge egnet materiale og anvende det i et  

 mindre  

 og ukompliceret fremstillingsforløb og fremstille et emne fra start til slut  

 under hensyntagen til gældende normer og standarder.
Eleven har kendskab til  

 nogle af de tekniske normer og standarder, der gælder for branchen samt  

 kendskab til elementære planlægningsteknikker.
Eleven kan udføre  

 detailplanlægning af mindre fremstillingsforløb.
Eleven har forståelse af  

 produktion og økonomi.
6)  

 	  

 Tegningsforståelse og  

 cad-konstruktion  


  

 Niveau: begynder  


  

 Eleven kan anvende almindeligt tegneudstyr til retvinklet projektionstegning.  

 Eleven kan overholde tegningsregler iflg.
DS/ISO 128 og DS/ISO 129, eleven  

 kan  

 bedømme kvaliteten af de udførte tegninger.
Eleven kan fremstille og aflæse  

 simple arbejdstegninger i retvinklet projektion, eleven kan fremstille  

 stregtykkelser og stregarter, målsætning, skravering, snit og  

 toleranceangivelser og målestoksforhold i et elektronisk cad program, eleven  

 kan anvende almindeligt tegneudstyr samt elektronisk cad program til  

 isometrisk  

 tegning.
Eleven kan overholde relevante tegneregler.
Eleven kan fremstille og  

 aflæse isometriske arbejdstegninger.
 § 10.  

  

 Undervisningen  

 i hovedforløbet omfatter følgende grundfag, der varer i alt 9 uger, jf. dog  

 stk. 2:
 1)  

 	  

 Fremmedsprog, niveau  

 F.
 2)  

 	  

 Dansk, niveau F.
 3)  

 	  

 Naturfag, niveau F.
 4)  

 	  

 Produktudvikling,  

 produktion og service, 3,0 uger (modul 1, 2 og 3).
 Stk. 2.  

  

 Grundfagene  

 omfatter i trin 1 til industrimontør alene de i stk. 1, nr. 1 og 2 nævnte fag  

 og det i stk. 1, nr. 4 nævnte fags modul 1 og 2, og varer i alt 6 uger.
 § 11.  

  

 Undervisningen i hovedforløbet omfatter følgende områdefag, der varer i alt  

 9,5  

 uger:
1)  

 	  

 Tegningsforståelse  


  

 Niveau: Rutine  


  

 Eleven kan selvstændigt udføre arbejdstegninger i retvinklet projektion og  

 isometrisk afbildning i henhold til gældende normer og standarder.
Eleven kan  

 endvidere udføre enkle pladeudfoldninger.
 2)  

 	  

 Termisk sammenføjning  


  

 Niveau: Rutine  


  

 Eleven kan, under iagttagelse af gældende sikkerheds- og miljøregler,  

 selvstændigt udføre sammenføjningsopgaver ved anvendelse af  

 elektrodesvejsning,  

 MAG-svejsning, TIG-svejsning og gassvejsning i plade- og rørmaterialer.  

 Eleven  

 kan endvidere blød- og hårdlodde forskellige plade- og rørmaterialer.
 3)  

 	  

 Afkortning og  

 tildannelse  


  

 Niveau: Rutine  


  

 Eleven kan, under iagttagelse af gældende sikkerheds- og miljøregler,  

 selvstændigt udføre flammeskæring af lige-, skrå- og faconsnit i plade-, rør-  

 og profilmaterialer.
4)  

 	  

 Maskinel og manuel  

 bearbejdning  


  

 Begynderniveau  


  

 Eleven kan anvende relevant udstyr til koldbukning og klipning af rør,  

 plader og profiler i forskellige materialer.
Eleven kan endvidere fremstille  

 rørgevind med håndværktøj og gevindskæremaskine under iagttagelse af gældende  

 regler for maskinbetjening.
 5)  

 	  

 Spåntagende  

 bearbejdning  


  

 Begynderniveau  


  

 Eleven kan, på grundlag af arbejdstegninger, udføre langs- og plandrejning  

 samt boring i stålmaterialer.
 6)  

 	  

 Montage-,  

 reparations- og vedligeholdelsesteknik  


  

 Niveau: Rutine  


  

 Eleven kan, på grundlag af arbejdstegninger og anden dokumentation samt i  

 overensstemmelse med gældende lovgivning, planlægge og udføre montage,  

 reparations- og vedligeholdelsesopgaver på skibstekniske systemer og anlæg.
 7)  

 	  

 Skibsanlæg  


  

 Niveau: Rutine  


  

 Eleven har kendskab til opbygning og funktion af skibets anlæg og kan  

 identificere de i skibsanlæg normalt forekommende komponenter ved hjælp af  

 relevant dokumentationsmateriale.
 § 12.  

  

 Undervisningen i hovedforløbet omfatter desuden følgende bundne specialefag:
1)  

 	  

 Skibsanlæg, drift  


  

 Niveau: Avanceret (skibsmontør), rutine  

 (industrimontør)  


  

 Eleven kan udføre driftsovervågning af skibets rørsystemer, køleanlæg,  

 hydraulikanlæg, dieselmotorer og maritime hjælpesystemer under iagttagelse af  

 gældende sikkerheds- og miljøregler for maritime systemer.
Eleven kan anvende  

 fejlfindingsprocedurer til identifikation af årsager til driftsforstyrrelser  

 i  

 skibsanlæg.
Eleven har endvidere kendskab til principperne for gennemførelse  

 af  

 daglig og periodisk driftskontrol på skibsanlæg.
2)  

 	  

 Skibsanlæg,  

 vedligeholdelse  


  

 Niveau: Avanceret (skibsmontør), rutine  

 (industrimontør)  


  

 Eleven har kendskab til principper for vedligeholdelse og kan anvende  

 vedligeholdelsesprogrammer til at udføre og planlægge løbende og forebyggende  

 vedligeholdelse på skibstekniske anlæg.
Eleven kan anvende diagrammer i  

 forbindelse med vedligeholdelse og fejlfinding på skibshydrauliske systemer.  

 Eleven kan udføre vedligeholdelse af dæksudrustning. på grundlag af  

 dokumentationsmateriale og vedligeholdelsesplaner.
Eleven kan anvende  

 vedligeholdelsesprocedurer og selvstændigt planlægge og udføre periodiske  

 vedligeholdelsesopgaver på maskiner og anlæg.
Eleven kan udføre  

 vedligeholdelsesopgaverne i overensstemmelse med Søfartsstyrelsens og  

 klassifikationsselskabernes regler.
 Stk. 2.  

  

 De bundne  

 specialefag varer for skibsmontøruddannelsen i alt 10,5 uger og for trin 1  

 til  

 industrimontør i alt 2,5 uger.
 § 13.  

  

 Undervisningen  

 i hovedforløbet omfatter endvidere valgfri specialefag i uddannelsen til  

 skibsmontør med en varighed på 1 uge.
 Stk. 2.  

  

 Eleven og  

 virksomheden vælger valgfri specialefag efter anvisningerne i vejledningen  

 til  

 bekendtgørelsen, jf. hovedbekendtgørelsen.
 Stk. 3.  

  

 Skolen  

 fastsætter en frist for valg af valgfri specialefag, jf.  

 hovedbekendtgørelsen.
§ 14.  

  

 Undervisningen i hovedforløbet omfatter endvidere valgfag.
Undervisningen  

 følger reglerne for de pågældende fag.
 Stk. 2.  

  

 Valgfag varer i  

 alt 5 uger for skibsmontøruddannelsen og 2 uger i trin 1 til industrimontør.
Praktikuddannelsen § 15.  

  

 Praktikuddannelsen omfatter følgende arbejdsområder og funktioner:
 1)  

 	  

 Medvirken ved  

 konstruktion, dokumentation og produktion af emner samt ved samling af emner  

 til funktionsduelige enheder.
 2)  

 	  

 Medvirken ved  

 udførelse af reparations- og vedligeholdelsesopgaver.
 3)  

 	  

 Medvirke ved  

 fastlæggelse af fremstillingsmetoder i henhold til aktuelle specifikationer.
 4)  

 	  

 Afprøvning og kontrol  

 af færdige emner.
 Stk. 2.  

  

 Målene med  

 praktikuddannelsen er, at skibsmontøren på avanceret niveau, industrimontøren  

 på rutineniveau, skal kunne:
 1)  

 	  

 Konstruere og  

 fremstille emner og funktionelle enheder samt afprøve og indkøre disse.
 2)  

 	  

 Medvirke til  

 nyudvikling samt bistå ved udarbejdelse af produktionsgrundlag.
 3)  

 	  

 Medvirke ved  

 udførelse af fejlfinding, reparation, og vedligeholdelse af maskiner og  

 anlæg.
 4)  

 	  

 Udføre alle  

 arbejdsopgaver, jf. stk. 1, under iagttagelse af gældende miljø- og  

 sikkerhedsbestemmelser.
 Stk. 3.  

  

 Praktikuddannelsen er knyttet til de enkelte områdefag og specialefag.
 Uddannelsesbog m.v.
 § 16.  

  

 Efter reglerne i hovedbekendtgørelsen udsteder skolen skolevejledninger efter  

 de enkelte skoleophold, og praktikvirksomheden udsteder praktikerklæringer  

 efter de enkelte praktikperioder.
 Stk. 2.  

  

 Skolevejledninger og praktikerklæringer indgår i elevens uddannelsesbog efter  

 reglerne i hovedbekendtgørelsen.
Kapitel 4 Bedømmelse m.v.
 § 17.  

  

 Bekendtgørelsen om karakterskala anvendes. 13-skalaen anvendes, medmindre  

 andet  

 fremgår af reglerne om det pågældende fag.
Skolens bedømmelse § 18.  

  

 Bedømmelse  

 af grundfag og valgfag følger reglerne om disse fag.
 Stk. 2.  

  

 Ved en  

 skoleperiodes afslutning giver skolen karakterer for de fag, som  

 undervisningen  

 har omfattet, efter reglerne om skolevejledning i hovedbekendtgørelsen.
 Stk. 3. Når et områdefag  

 eller specialefag er gennemført, giver skolen en standpunktskarakter.
 Afsluttende eksamen m.v.
§ 19.  

  

 I  

 den sidste skoleperiode afholder skolen som led i undervisningen en  

 afsluttende  

 eksamen, der samtidig udgør en svendeprøve.
Bekendtgørelse om eksamensordning  

 ved erhvervsskolerne m.v. finder anvendelse.
Eksamenen består af en skriftlig  

 prøve og en praktisk prøve.
Eksamenen påbegyndes inden for uddannelsens  

 sidste  

 6 måneder.
 Stk. 2.  

  

 Opgaverne  

 stilles af skolen efter samråd med det faglige udvalg.
 Stk. 3.  

  

 Elevernes  

 løsning af opgaverne bedømmes af en lærer (eksaminator) udpeget af skolen og  

 to  

 skuemestre (censorer) udpeget af det faglige udvalg.
§ 20.  

  

 Den skriftlige prøve i uddannelsen til skibsmontør består af opgaver i  

 teknisk  

 dokumentation inden for uddannelsens mål i grundfag, områdefag og  

 specialefag.  

 Som hjælpemidler til løsning af den tekniske dokumentation må anvendes  

 udleverede undervisningsmaterialer, personlige notater samt elektronisk  

 tilgængeligt eller medbragt faglitteratur.
Den samlede tid for prøven er 27  

 klokketimer, hvoraf de 4 klokketimer afsættes til konklusion.
 Stk. 2.  

  

 Den praktiske  

 prøve i uddannelsen til skibsmontør består af en obligatorisk opgave og et  

 selvvalgt gruppeprojekt med en varighed på 28 klokketimer.
Stk. 3.  

  

 Den skriftlige  

 prøve i trin 1 til til industrimontør består af opgaver inden for  

 uddannelsens  

 mål i grundfag, områdefag og specialefag.
Som hjælpemidler til løsning af den  

 tekniske dokumentation må anvendes udleverede undervisningsmaterialer,  

 personlige notater samt elektronisk tilgængeligt eller medbragt faglitteratur  

 opgaverne skal være løst indenfor 2 klokketimer.
 Stk. 4.  

  

 Den praktiske  

 prøve i trin 1 til industrimontør afholdes i de 2 sidste uger og består af en  

 kombineret opgave bestående af en fremstillingsopgave og en  

 vedligeholdelsesopgave med en varighed på 30 klokketimer.
 Stk. 5.  

  

 Censorerne  

 skal være til stede de to sidste dage af løsningen af den praktiske prøve.
 § 21.  

  

 Eksaminator og de to censorer giver samlet en karakter for henholdsvis den  

 skriftlige og den praktiske prøve.
 Stk. 2.  

  

 Ved bedømmelsen  

 af den praktiske prøve lægges vægt på:
 1)  

 	  

 Elevens  

 teknisk-faglige kompetencer inden for de områder, der er omfattet af  

 uddannelsens mål.
 2)  

 	  

 Elevens almen-faglige  

 og personlige kompetencer inden for faglig kommunikation, arbejdsplanlægning  

 og  

 -dokumentation samt miljø- og kvalitetsbevidsthed.
 Stk. 3.  

  

 Eleven har  

 bestået, hvis mindst karakteren 6,0 er opnået i hver af prøverne, henholdsvis  

 den skriftlige og den praktiske.
Sygeeksamen og omprøve § 22.  

  

 Sygeeksamen  

 og ny eksamen (omprøve) følger bekendtgørelse om eksamen.
 Stk. 2.  

  

 Der aflægges kun  

 ny prøve i de delprøver, hvor karakteren i den første prøve er under 6.
Skolebevis og afsluttende praktikerklæring § 23.  

  

 Skolebevis udstedes i henhold til hovedbekendtgørelsen og  

 eksamensbekendtgørelsen når skoleundervisningen er gennemført, jf. stk. 2.
 Stk. 2.  

  

 Følgende  

 betingelser skal være opfyldt, for at der kan udstedes skolebevis:
 1)  

 	  

 Eleven skal have  

 opnået karakteren 6 som gennemsnit af alle afsluttende prøvekarakterer og  

 standpunktskarakterer i grundfag, der er gennemført i hovedforløbet.
 2)  

 	  

 Eleven skal have  

 opnået karakteren 6 i hvert enkelt områdefag og specialefag der er gennemført  

 i  

 hovedforløbet eller gennemført faget efter reglerne for faget, hvis en anden  

 karakterskala er anvendt, jf. § 18.
 3)  

 	  

 Den afsluttende  

 eksamen (svendeprøven) i uddannelsesforløbet skal være bestået.
 Stk. 3.  

  

 Hvis  

 betingelserne for udstedelse af skolebevis ikke er opfyldt, udsteder skolen  

 en  

 skolevejledning.
 § 24.  

  

 Praktikvirksomheden udsteder afsluttende praktikerklæring, når praktiktiden i  

 virksomheden er afsluttet, jf. hovedbekendtgørelsen.
Uddannelsesbevis § 25.  

  

 Ved uddannelsesforløbets afslutning udsteder det faglige udvalg et  

 uddannelsesbevis til eleven som dokumentation for, at eleven har opnået  

 kompetence som henholdsvis industrimontør eller skibsmontør, jf. § 1.
 Stk. 2.  

  

 Uddannelsesbeviset udstedes i henhold til hovedbekendtgørelsen og  

 eksamensbekendtgørelsen, når skolebevis er udstedt og afsluttende  

 praktikerklæring(er) for praktikuddannelsen er udstedt.
Kapitel 5 Ikrafttrædelses- og overgangsbestemmelser § 26.  

  

 Bekendtgørelsen træder i kraft den 1. januar 2005  

.
 Stk. 2.  

  

 Bekendtgørelse  

 nr. 1138 af 14. december 2000 om uddannelsen til skibsmontør ophæves, jf. dog  

 stk. 3.
 Stk. 3.  

  

 Elever, der har  

 gennemført grundforløbet efter de før den 1. januar 2005 gældende regler  

 afslutter uddannelsen efter den i stk. 2 nævnte bekendtgørelse.
 Stk. 4.  

  

 Skolen  

 fastsætter efter samråd med det lokale uddannelsesudvalg eventuelle  

 overgangsordninger for elever, der er begyndt på uddannelsen efter de hidtil  

 gældende regler.
