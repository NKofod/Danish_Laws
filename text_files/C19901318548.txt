 Reglerne er godkendt af Landbrugsministeriets Certifikatudvalg for Frø til  

 ikrafttræden 1. marts 1990.
 Samtidigt ophæves de tilsvarende regler udsendt i marts 1988.
 Plantedirektoratet, den 12. marts 1990.
Indholdsfortegnelse 1. Definitioner 1.1 Ejendom 1.2 Udsædskategorier 2. Almindelige bestemmelser 2.1 Plantearter 2.2 Sortsliste 2.3 Anmeldelsesberettigede virksomheder 2.4 Avlskontrakt 2.5 Antal tilladte generationer af cerficeret frø 3. Udlægspartier 3.1 Kvalitetskrav til udlægspartiet 3.2 Forsegling og import af udlægspartier 3.2.1 Anmeldelse om forsegling af udlægspartier 3.2.2 Anmeldelse af import af udlægspartier 4. Anmeldelse af partier og arealer til avlskontrollen 4.1 Fortegnelse over udlægspartier til rådighed 4.1.1 Efteranmeldelse 4.1.2 Godkendelse af udlægspartierne under avlskontrollen 4.2 Anmeldelse af frøavlsarealer 5. Formering i udlandet 6. Avlskontrollens udførelse 6.1 Besigtigelser af arealer med markfrø/grønsagsfrø 6.1.1 Officielle besigtigelser 6.1.2 Besigtigelser ved autoriserede kontrollører og  

 efterkontrol 6.2 Udførelse af markbesigtigelsen 6.3 Efterkontrol 7. Godkendelse af avlen m.v.
7.1 Kontrolresultater og klageadgang 7.2 Overdragelse af avl, der er godkendt ved markkontrollen 8. Godkendelse af partier, der ikke skal benyttes til  

 videre opformering 8.1 Anmeldelse til certificering 8.2 Prøvetagning, mærkning og kontrol 9. Bestemmelser vedrørende avlsejendommen, arealet,  

 markbestanden og avlens gennemførelse 9.1 Almindelige avlsbestemmelser 9.2 Virkning af overtrædelse af avlsbestemmelserne 10. Høstkontrol 11. Særlige bestemmelser for græsmarksplanter 11.1 Forfrugt 11.2 Mindsteafstande 11.3 Forekomst af anden sort/art 11.4 Forekomst af flyvehavre 11.5 Antal høstår 12. Særlige bestemmelser for bederoe 12.1 Avl af præ-basisfrø, basisfrø og certificeret frø 12.2.Planter fra spildfrø 12.3 Forfrugt 12.4 Mindsteafstande 12.5 Forekomst af flyvehavre 13. Særlige bestemmelser for frø af andre arter af  

 foderplanter end græsmarksplanter og særlige bestemmelser for frø af olie- og  

 spindplanter 13.1 Forfrugt 13.2 Mindsteafstande 13.3 Forekomst af anden sort 13.4 Forekomst af flyvehavre 14. Særlige bestemmelser vedrørende grønsagsfrø 14.1 Forfrugt 14.2 Mindsteafstande 14.3 Forekomst af flyvehavre Efter Landbrugsministeriets bekendtgørelse nr. 656 af 21. oktober 1988 om  

 markfrø samt Landbrugsministeriets bekendtgørelse nr. 657 af 21. oktober 1988  

 om grønsagsfrø fastsættes nedenstående regler for avlskontrol og  

 certificering af markfrø og grønsagsfrø.
1. Definitioner 1.1 Ejendom Ved ejendom forstås enten en enkelt ejendom eller flere ejendomme i  

 samdrift.
1.2 Udsædskategorier 1. Forædlermateriale er frø af en forædlet sort, som  

 benyttes til vedligeholdelse af sorten eller til avl af præ-basisfrø eller  

 basisfrø.
 Forædlermateriale (F-materiale), som er avlet under officiel kontrol, og  

 som opfylder betingelserne gældende for præ-basisfrø, kan benyttes til avl af  

 certificeret frø 1. generation.
 2. Præ-basisfrø er frø, som:
a. er af mindst een generation før basisfrø, og som under forædlerens  

 eller dennes repræsentants ansvar er avlet under officiel kontrol, b. opfylder betingelserne for basisfrø, c. er bestemt til avl af præ-basisfrø, basisfrø eller certificeret frø.
 3. Basisfrø er frø, som:
a. under ansvar af forædleren eller dennes repræsentant er avlet på  

 F-materiale eller præ-basisfrø, b. er bestemt til avl af kategorien certificeret frø.
 4. Certificeret frø er frø, som:
a. på forædlerens anmodning er avlet på præ-basisfrø, eller b. er avlet på basisfrø eller på certificeret frø af 1. generation (C1) i  

 det omfang, avl af certificeret frø 2. generation (C2) er tilladt for den  

 pågældende art, c. er bestemt til avl af certificeret frø af senere generation eller til  

 produktion af planter.
2. Almindelige bestemmelser 2.1 Plantearter Til avlskontrollen kan anmeldes frø af de arter, der er omfattet af  

 markfrø- og grønsagsfrøbekendtgørelserne.
2.2 Sortsliste 1. Det er en betingelse for godkendelse under  

 kontrollen, at den pågældende sort er optaget på den danske sortsliste eller  

 EF's fælles sortslister for arter af landbrugsplanter og grønsagsarter eller  

 på en officiel sortsliste i et andet EF-medlemsland.
I sidstnævnte tilfælde  

 må avlen af sorter af landbrugsplanter ikke omsættes i Danmark.
 2. Sorter, der er optaget på en officiel sortsliste i  

 et land, der er tilsluttet OECD-ordningen, kan endvidere anmeldes med henblik  

 på certificering efter OECD-systemet.
3. Under avlskontrollen kan optages frøpartier af  

 sorter, der er SES-godkendte og officielt beskrevne, men endnu ikke optaget  

 på sortsliste.
Avlen af sådanne sorter kan i henhold til 2.2.1 og 2.2.2 ikke  

 certificeres, før sorten er optaget på sortsliste.
2.3 Anmeldelsesberettigede virksomheder 1. Anmeldelse af udsæd til avlskontrol kan indgives af  

 virksomheder, der er registreret af Plantedirektoratet eller tidligere af  

 Statsfrøkontrollen som henholdsvis markfrø- eller havefrøvirksomhed.
 2. For registrerede virksomheder gælder de i  

 bekendtgørelserne fastsatte bestemmelser om regnskabsføring, lagerkontrol  

 m.v.
2.4 Avlskontrakt Avl af frø må kun ske på ejendomme, hvor der er indgået en skriftlig  

 kontrakt mellem den registrerede virksomhed og den pågældende avler om avlens  

 gennemførelse, eller på arealer tilhørende en registreret virksomhed.
 Kontraktformularen skal i henhold til § 9 i bekendtgørelse om  

 markfrø/grønsagsfrø være godkendt af Plantedirektoratet eller tidligere af  

 Statsfrøkontrollen.
2.5 Antal tilladte generationer af certificeret frø Som certificeret frø kan godkendes nedennævnte antal generationer:
Oliehør, spindhør, markært og hestebønne to generationer (C1, C2) Alle andre arter ....... en generation (C1) For græsmarksplanter vil avl på arealer, der var udlagt i 1989 eller  

 tidligere, kunne godkendes til certificering som certificeret frø 2.  

 generation indtil 1. april 1992.
3. Udlægspartier 3.1 Kvalitetskrav til udlægspartiet 1. Udlægspartiet skal opfylde de kvalitetsnormer, der  

 er fastsat i Landbrugsministeriets bekendtgørelser for frø af pågældende  

 kategori.
2. Et anmeldt udlægsparti af F-materiale skal direkte  

 kunne føres tilbage til frø fra forædleren, og partiet skal svare til  

 beskrivelsen af sorten.
Forædleren eller dennes repræsentant har ansvaret for  

 det anmeldte parti og er forpligtet til at give de oplysninger,  

 Plantedirektoratet måtte ønske om frøets oprindelse.
 3. Partier af præ-basisfrø og basisfrø af alle arter  

 kan uanset spireevne godkendes til fremavl, hvis den konstaterede spireevne  

 er angivet på partierne ved en tillægsmærkning.
3.2 Forsegling og import af udlægspartier 3.2.1 Anmeldelse om forsegling af udlægspartier 1. Danske partier, der søges godkendt som  

 præ-basisfrø, basisfrø eller certificeret frø til videre fremavl, skal  

 anmeldes til forsegling på formular I.
2. Anmeldelsen skal indeholde oplysninger om art,  

 sort, kategori og oprindelse.
Når anmeldelsen er godkendt, tilsendes  

 anmelderen det nødvendige antal mærkesedler til mærkning af partiet.
3. Partiet prøvetages, mærkes og forsegles af  

 Plantedirektoratets prøvetager.
Der skal straks indsendes to prøver af  

 græsmarksplanter og een prøve af andre arter til Plantedirektoratet.
3.2.2 Anmeldelse af import af udlægspartier 1. Import af udlægspartier fra EF-lande og  

 ligestillede tredjelande skal straks ved importen anmeldes på formular I.  

 Anmeldelsen skal indeholde oplysninger om art, sort, kategori samt  

 referencenummer fra den udenlandske myndighed, der har prøvetaget og  

 forseglet partiet.
 2. Anmeldelsen skal vedlægges en af partiets  

 mærkesedler eller fotokopi af denne.
3. Hvis der ikke foreligger et dansk analysebevis for  

 partiet, skal anmeldelsen vedlægges et officielt analysebevis fra det land,  

 hvor partiet er certificeret.
Hvis dette analysebevis ikke omfatter alle  

 EF-krævede analyser, skal anmelderen anmode Plantedirektoratet om at foretage  

 de manglende.
 4. Der skal indsendes en officielt udtaget prøve af  

 partiet til Plantedirektoratet.
4. Anmeldelse af partier og arealer til avlskontrollen Anmeldelse til avlskontrollen sker ved formular Ia »Fortegnelse over  

 udlægspartier til rådighed« og ved formular II »Anmeldelse af  

 frøavlsarealer«.
4.1 Fortegnelse over udlægspartier til rådighed Nye udlægspartier såvel som restbeholdninger af tidligere anmeldte partier  

 skal hvert år anmeldes til Plantedirektoratet på formular Ia.
Partier af  

 danske sorter skal anmeldes senest den 1. marts og partier af udenlandske  

 sorter senest den 1. april.
Anmeldelsen skal indeholde oplysninger om  

 referencenummer, art, sort, kategori, mængde og indkøbsår og for udenlandske  

 partier tillige det udenlandske referencenummer.
 Partier, der efter pkt. 5 sendes til opformering i udlandet, skal også  

 anmeldes på formular Ia.
4.1.1 Efteranmeldelse Plantedirektoratet kan dispensere fra de fastsatte anmeldelsesfrister på  

 formular Ia mod betaling af et forsinkelsesgebyr fastsat i et  

 betalingsreglement.
4.1.2 Godkendelse af udlægspartierne under avlskontrollen 1. Plantedirektoratet giver anmelderen skriftlig  

 meddelelse om, hvorvidt udlægspartierne anmeldt på formular Ia kan godkendes  

 under avlskontrollen.
Hvis et parti ikke godkendes, gives der en begrundelse  

 herfor.
2. Prøver af godkendte udlægspartier udsås i  

 Plantedirektoratets kontrolmarker til undersøgelse for sortsægthed og  

 sortsrenhed.
Plantedirektoratet kan lade foretage undersøgelse på  

 enkeltplanter i det omfang, dette anses for påkrævet.
3. Såfremt det under kontroldyrkningen skønnes, at  

 resultatet vil give anledning til bemærkninger, orienteres anmelderen straks  

 skriftligt herom.
Det endelige resultat af kontroldyrkningen meddeles, når  

 Plantedirektoratet har gennemgået bemærkningerne til undersøgelsen.
4.2 Anmeldelse af frøavlsarealer 1. Arealer med frø til certificering skal anmeldes til  

 Plantedirektoratet senest den 30. april i høståret.
Plantedirektoratet kan  

 dispensere fra den fastsatte tidsfrist, mod at der betales et  

 efteranmeldelsesgebyr fastsat i et betalingsreglement.
 2. Anmeldelse sker på formular II, udfyldt med  

 oplysning om det anvendte udlægsparti, avlerens navn og adresse, størrelsen  

 af det udlagte areal, den såede frømængde samt udlægsår og høstårsnummer (1.,  

 2. eller senere).
3. Samtidigt indsendes besigtigelsesskema, formular  

 IIIa, b, c eller d, for pågældende areal.
Hvis adressen for det anmeldte  

 areal er forskellig fra avlers adresse, skal arealets adresse samt avlers  

 telefonnummer påføres besigtigelsesskemaet.
5. Formering i udlandet 1. Udlægspartier af præ-basisfrø og basisfrø kan  

 sendes til formering under officiel kontrol i et andet EF-land eller i et  

 ligestillet tredjeland, således at avlen herefter kan certificeres her i  

 landet.
2. For disse udlægspartier skal Plantedirektoratet  

 oplyses om avlsland samt navn og adresse på det udenlandske firma eller den  

 avler, der skal forestå avlen.
Endvidere bør det oplyses, hvor mange  

 generationer og høstår formeringen må omfatte.
 3. Godkendelse af avlen til certificering her i landet  

 er betinget af, at den pågældende udenlandske myndighed meddeler attestation  

 for, at avlen er godkendt, for så vidt angår markkontrollen.
6. Avlskontrollens udførelse 6.1 Besigtigelser af arealer med markfrø/grønsagsfrø Ved markbesigtigelser skal det kontrolleres, at de følgende bestemmelser  

 for avlen overholdes.
6.1.1 Officielle besigtigelser Alle arealer til avl af præ-basisfrø og basisfrø skal besigtiges af  

 officielle markkontrollører.
6.1.2 Besigtigelser ved autoriserede kontrollører og efterkontrol 1. Arealer med alle arter undtagen bælgsæd til avl af  

 C1, for olie- og spindhør tillige C2, må besigtiges af kontrollører, som  

 Plantedirektoratet har autoriseret til dette.
Plantedirektoratet udfører en  

 stikprøvekontrol af 20 pct. af disse arealer.
Denne officielle kontrol  

 benævnes efterkontrol.
 2. Besigtigelse ved autoriserede kontrollører  

 forudsætter, at der forud for basisfrø skal have været mindst en generation  

 præ-basisfrø.
6.2 Udførelse af markbesigtigelsen 1. Ved markkontrol m.v. kan i henhold til markfrø- og  

 grønsagsfrøbekendtgørelsen ske nødvendig færden på avlsejendommen, og der kan  

 foretages eftersyn af rum og anlæg, som benyttes til opbevaring og behandling  

 af avlen.
2. Markkontrollen udføres i vækstperioden og omfatter  

 normalt mindst een besigtigelse af de anmeldte arealer.
Ved avl af basisfrø  

 af bederoe gennemføres dog mindst to besigtigelser, hvoraf een skal vedrøre  

 stiklingerne.
Besigtigelsen gennemføres på et tidspunkt, hvor markens  

 dyrkningstilstand og bestandens udviklingsniveau muliggør den mest effektive  

 kontrol med sortens ægthed og forekomst af andre plantearter.
For arter, hvor  

 gunstigste tidspunkt for at kontrollere sortsægthed er for tidligt for  

 kontrol med forekomst af flyvehavre, kan det være nødvendigt med en senere  

 særlig besigtigelse for flyvehavre.
 3. Under markkontrollen foretages undersøgelse for og  

 bedømmelse af alle forhold, der har betydning for godkendelse af avlen efter  

 de bestemmelser, der er fastsat for avl af den pågældende art, jf. afsnit  

 11-13.
 4. Umiddelbart efter markkontrollen skal kontrolløren  

 indsende basigtigelsesskemaet, formular III a, b, c eller d, til  

 Plantedirektoratet.
 5. Plantedirektoratet fastsætter nærmere bestemmelser  

 om besigtigelsens gennemførelse og kontrollørens forpligtelser i øvrigt.
6.3 Efterkontrol Efterkontrol foretages efter samme retningslinier som øvrige  

 besigtigelser.
Dog må efterkontrolløren ikke give avleren forholdsregler om  

 lugning m.m.
Efterkontroløren skal rapportere til Plantedirektoratet.
Den  

 autoriserede kontrollør skal på basis af egne iagttagelser og eventuelle  

 meddelelser fra Plantedirektoratet træffe de nødvendige foranstaltninger, som  

 derefter indberettes til Plantedirektoratet.
 7. Godkendelse af avlen m.v.
7.1 Kontrolresultater og klageadgang 1. På grundlag af avlskontrollen, herunder resultatet  

 af markbesigtigelsen og kontroldyrkningen af udlægspartiet, træffer  

 Plantedirektoratet afgørelse om godkendelse af avlen på de anmeldte arealer.  

 Endelig godkendelse kan gøres betinget af tilfredsstillende resultat af  

 supplerende undersøgelser, som Plantedirektoratet måtte finde nødvendigt.
Med  

 hensyn til virkningen af overtrædelse af avlsbestemmelserne henvises til  

 afsnit 9.2.
2. Såfremt betingelserne er opfyldt, godkendes avlen  

 til certificering i den ansøgte kategori.
Frø, der ikke kan godkendes i den  

 ansøgte kategori, men som opfylder betingelserne for en lavere kategori, kan  

 godkendes til certificering i denne kategori.
3. Skriftlig meddelelse om resultatet gives til  

 anmelderen snarest muligt og senest den 15. september.
Hvis særlige forhold  

 foreligger, kan denne frist forlænges.
Begrundelsen for, at en avl ikke kan  

 godkendes, meddeles anmelderen.
 4. Anmelderen har pligt til at give avlerne skriftlig  

 meddelelse om kassation af avlen og begrundelsen herfor inden 1 uge efter  

 modtagelsen af Plantedirektoratets meddelelse om kassation.
 5. Plantedirektoratets afgørelse kan af  

 anmelderen/avleren indbringes for landbrugsministeren.
7.2 Overdragelse af avl, der er godkendt ved markkontrollen Anmelderen kan overdrage avl godkendt ved markkontrollen til endelig  

 certificering af en anden registreret markfrøvirksomhed.
Overdragelsen kan  

 kun ske ved, at anmelderen indsender en overdragelseserklæring til  

 Plantedirektoratet.
8. Godkendelse af partier, der ikke skal benyttes til  

 videre opformering 8.1 Anmeldelse til certificering 1. Frø af godkendt avl kan anmeldes til  

 Plantedirektoratet til forsegling som certificeret frø. Forskellige  

 avlspartier af samme art og sort og af samme generation kan sammenblandes.  

 Der kan endvidere indgå frø af flere generationer i en blanding af  

 avlspartier.
Blandingen godkendes da efter den seneste generation.
Blandingen  

 skal opfylde de fastsatte kvalitetsnormer, og alle de avlspartier, der  

 indgår, skal være angivet på anmeldelsesskemaet.
 2. Anmeldelse af partier sker på anmeldelsesskema,  

 formular IV, udfyldt med oplysning om frøets art og sort, udlægspartiets  

 referencenummer og firmaets partinummer for de avlspartier, der indgår i  

 blandingen.
 3. Såfremt anmeldelsen godkendes, tilsendes der  

 anmelderen det nødvendige antal mærkesedler til mærkning af partiet.
8.2 Prøvetagning, mærkning og kontrol 1. Partiet prøvetages, mærkes og forsegles af  

 Plantedirektoratet.
 2. Til mærkning af partier godkendt i henhold til EF-  

 og OECD-reglerne benyttes de i bekendtgørelserne foreskrevne mærkesedler.
 3. Ved certificering efter OECD-systemet kan der for  

 partierne udstedes OECD-sortscertifikater.
 4. En forseglet prøve af partiet skal indsendes til  

 Plantedirektoratet til laboratoriemæssig undersøgelse for de krav, der er  

 fastsat i kvalitetsnormerne for den pågældende art og kategori.
5. Som en efterkontrol undersøges prøverne  

 stikprøvevis for sortsægthed og sortsrenhed ved udsåning i  

 Plantedirektoratets kontrolmark.
Plantedirektoratet udvælger de partier, der  

 skal kontroldyrkes, og underretter skriftligt anmelderen, hvis  

 kontroldyrkningen giver anledning til bemærkninger.
9. Bestemmelser vedrørende avlsejendommen, arealet,  

 markbestanden og avlens gennemførelse 9.1 Almindelige avlsbestemmelser 1. Bestanden skal være sortsægte og opfylde normerne  

 for sortsrenhed.
 2. Ved avl af flerårige arter gælder, at avl af samme  

 sort fra forskellige udlægsår på en ejendom kun kan godkendes, såfremt hele  

 arealet med den pågældende sort hvert år har været anmeldt til og godkendt  

 under avlskontrollen.
 3. Marken skal være i en sådan dyrkningstilstand, og  

 bestanden skal være på et sådant udviklingsniveau, at det er muligt at  

 foretage kontrol med sortsrenheden og med eventuel forekomst af andre  

 plantearter.
 4. Avlen og indhøstningen skal gennemføres under  

 sådanne forhold, at der ikke sker nogen forurening af frøafgrøden.
5. Arealet må ikke tidligere have været brugt til en  

 dyrkning af planter (forfrugt), som er uforenelig med avl af frø af den  

 pågældende art og sort.
For at sikre imod uønsket iblanding af fremmede arter  

 og sorter skal de tidsintervaller overholdes, der er anført i de særlige  

 bestemmelser for de enkelte arter, jf. 11.1, 12.3, 13.1 og 14.1.
 6. Arealet skal i tilstrækkeligt omfang være fri for  

 kulturplanter eller ukrudtsplanter, der kan krydse med den pågældende art.  

 Arter, der er vanskelige at frarense, må kun forekomme i mindst mulig omfang.
 7. Sygdomme, der nedsætter frøets nytteværdi, må kun  

 forekomme i mindst mulig udstrækning.
9.2 Virkning af overtrædelse af avlsbestemmelserne 1. Overtrædelse af de almindelige avlsbestemmelser i  

 9.1 medfører kassation.
 2. Plantedirektoratet kan, når særlige forhold taler  

 derfor, dispensere fra de almindelige avlsbestemmelser og kan i forbindelse  

 hermed fastsætte særlige bestemmelser om avlens og høstens gennemførelse på  

 ejendommen.
3. Kassation af avlen i henhold til 9.1.5 og 9.1.6  

 sker efter en konkret bedømmelse af, om de oplyste forhold skønnes at have  

 medført en sådan risiko for frøets sortsægthed og sortsrenhed, at avlen ikke  

 kan godkendes.
Det samme gælder, hvis der er sket fravigelse af de i de  

 særlige bestemmelser i afsnit 11-14 foreskrevne tidsintervaller vedrørende  

 forfrugt.
10. Høstkontrol 1. Høstkontrol skal gennemføres, hvis der på en  

 ejendom er:
a. frøavl af to sorter af samme art b. frøavl til udsæd og avl af frø til andet formål.
2. Høstkontrol skal af firmaerne anmeldes til  

 Plantedirektoratet senest den 15. maj.
For arter, der udsås i høståret, dog  

 senest den 31. maj.
 3. Plantedirektoratet meddeler skriftligt  

 retningslinierne for høstkontrollen til avler og firma/firmaer, herunder  

 tillige godkendte aftaler om oplægning af avlen på eget tørreri/lager.
 4. Høstkontrollen udføres af firmaet, når den først  

 høstede avl er tærsket og leveret til firmaet eller oplagt på tørreri/lager i  

 henhold til godkendt aftale.
 5. Hvis der på en ejendom er frøavl af 2 eller flere  

 sorter af samme art til flere firmaer, meddeler firmaerne ved anmeldelsen,  

 hvilket firma der skal udføre høstkontrollen.
6. Når høstkontrollen er udført, udfylder kontrolløren  

 en fra Plantedirektoratet tilsendt høstkontrolformular i 3 eksemplarer  

 beregnet til avler, firma og Plantedirektoratet.
Plantedirektoratets  

 eksemplar skal indsendes samme dag.
11. Særlige bestemmelser for græsmarksplanter 11.1 Forfrugt Der skal overholdes mindst følgende tidsintervaller på arealet:
 Tidsintervallerne angiver det antal hele kalenderår, hvor arealet skal  

 have været fri for angivne arter/sorter.
11.2 Mindsteafstande 1. For fremmedbefrugtende arter skal der være følgende  

 mindsteafstande mellem frømarker og andre pollenkilder:
 Ved andre pollenkilder forstås:
a.
Andre frømarker med anden sort for rajgræsarterne dog kun for sorter  

 med samme ploidi, b.
Andre frømarker med beslægtede arter, som kan indkrydses, f.eks. arter  

 af rajgræs med samme ploidi, c.
Marker og udyrkede områder med ukendte sorter af arten, der kommer til  

 blomstring.
 2. De anførte mindsteafstande kan med tilladelse fra  

 Plantedirektoratet nedsættes, såfremt der findes en tilstrækkelig beskyttelse  

 mod uønsket fremmedbefrugtning.
 3. For sorter af rajgræsarterne med forskellig ploidi  

 samt for selvbefrugtende og apogame arter skal der være en afstand på minst 1  

 m mellem forskellige arter og sorter.
11.3 Forekomst af anden sort/art 11.4 Forekomst af flyvehavre Ved den afsluttende besigtigelse må der ikke forekomme flyvehavre på  

 arealet.
11.5 Antal høstår På et areal udlagt til høst af præ-basis/basisfrø, henholdsvis  

 certificeret frø 1. generation, kan der højst høstes frø i følgende antal år:
12. Særlige bestemmelser for bederoe 12.1 Avl af præ-basisfrø, basisfrø og certificeret frø Avl af præ-basisfrø og basisfrø skal ske på udplantede roer, medens avl af  

 certificeret frø kan ske på frøudlæg.
12.2 Planter fra spildfrø Arealet skal være fri for planter fremgået af spildfrø af bederoeformer.
12.3 Forfrugt Ved avl af alle kategorier skal overholdes mindst følgende tidsintervaller  

 på arealet:
 Tidsintervallerne angiver det antal hele kalenderår, hvor arealet skal  

 have været fri for frøavl af bederoe/anden avl af bederoe.
12.4 Mindsteafstande For at undgå krydsning af forskellige sorter af samme art eller krydsning  

 med andre varieteter skal der overholdes mindst følgende afstande:
 De anførte afstande gælder også i forhold til stokløbere i 1. års marker,  

 der blomstrer på samme tidspunkt som frøavlsarealet, samt til blomstrende  

 planter af strandbede.
12.5 Forekomst af flyvehavre Ved den afsluttende besigtigelse må der ikke forekomme flyvehavre på  

 arealet.
13. Særlige bestemmelser for frø af andre arter af  

 foderplanter end græsmarksplanter og særlige bestemmelser for frø af olie- og  

 spindplanter 13.1 Forfrugt Følgende tidsintervaller skal overholdes på arealet:
1. Imellem forskellige sorter af markært, Tidsintervallerne angiver det antal hele kalenderår, hvor arealet skal  

 have været fri for angivne arter/sorter.
13.2 Mindsteafstande 1. For at undgå, at foder- og olieplanter af  

 Brassica-slægten krydses med andre Brassica-arter, skal afstanden til  

 frømarker med andre Brassica-arter være mindst 200 m ved avl af præ-basisfrø  

 og basisfrø og 100 m ved avl af certificeret frø.
 2. For at undgå krydsning mellem forskellige sorter af  

 samme art eller krydsning med andre varieteter skal der overholdes mindst  

 følgende afstande:
 3. De anførte afstande kan med tilladelse fra  

 Plantedirektoratet nedsættes, hvis der findes en tilstrækkelig beskyttelse  

 mod uønsket fremmedbefrugtning.
 4. For selvbefrugtende arter, f.eks. ært og hør, skal  

 der mellem forskellige sorter være en afstand på mindst 1 m.
13.3 Forekomst af anden sort 13.4 Forekomst af flyvehavre Ved den afsluttende besigtigelse må der ikke forekomme flyvehavre.
14. Særlige bestemmelser vedrørende grønsagsfrø 14.1 Forfrugt Følgende tidsintervaller skal overholdes på arealet:
 Tidsintervallerne angiver det antal hele kalenderår, hvor arealet skal  

 have været fri for angivne arter/sorter i frøavl.
14.2 Mindsteafstande For at undgå krydsning mellem forskellige sorter af samme art eller  

 krydsning med andre arter eller varieteter skal der overholdes mindst  

 følgende afstande til frømarker eller andre pollenkilder, der frembyder fare  

 for krydsning:
Skorzoner Cikorie (julesalat, cikorie- salat og cikorierod) Frøarealer af en korsblomstret art samt arealer, der støder op til disse  

 (grøftekanter, diger og andre udyrkede arealer), skal holdes fri for  

 blomstrende planter af andre korsblomstrede arter.
Tilsvarende skal  

 frøarealer med gulerod og tilstødende arealer holdes fri for blomstrende  

 planter af vild gulerod.
 Stokløbere i marker af foderbede eller sukkerroe skal inden for en afstand  

 af 1.200 m fra frømarker med rødbede og bladbede fjernes eller knækkes så  

 tidligt, at en krydsning er udelukket.
14.3 Forekomst af flyvehavre Ved den afsluttende besigtigelse må der ikke forekomme flyvehavre på  

 arealet.
Plantedirektoratet, den 12. marts 1990 Erik Madsen / Hans Jørgen Andersen (* 1) Ved OECD-certificering skal partiets mærkeseddel påføres bemærkning  

 om, at frøet ikke må benyttes til videre opformering.
 (* 2) Avl på arealer udlagt i 1989 eller tidligere kan indtil 1. april  

 1992 godkendes som C2 i yderligere 3 høstår.
