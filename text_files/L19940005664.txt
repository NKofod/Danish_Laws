Ved noteveksling i Katmandu henholdsvis den 27. og 30. december 1993 er der indgået en overenskomst mellem Danmark og Nepal, ifølge hvilken den danske regering yder støtte inden for et beløb af 19.492.000 kroner til styrkelse af lokalforvaltningen i Nepal.
Hovedformålet med projektet er gennem træningskurser og rådgivningsydelser  

 at styrke lokaladministrationen i Nepals 75 distrikter og 3995  

 landsbykommuner.
Dette vil ske ved en institutionel styrkelse af det autonome  

 »Local Development Training Academy« i Katmandu og de 5 regionale  

 træningscentre, som hører under akademiet.
Overenskomsten trådte i kraft den 30. december 1993 og løber i 4 år.
Den  

 forventes gennemført i perioden 1994-97.
