Betænkning afgivet af Socialudvalget den 10. april 2003 Betænkning over Forslag til lov om  

 ændring af lov om social service (Magtanvendelse og andre indgreb i selvbestemmelsesretten  

   særlige døråbnere, fastholdelse og flytning) 1. Ændringsforslag Socialministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2003 og var til 1.  

 behandling den 6. februar 2003. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring.
Den 30. januar 2003 sendte socialministeren de indkomne høringssvar  

 og  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Alzheimerforeningen, LederForum og Ældre Sagen.
 Socialministeren har over for udvalget kommenteret de skriftlige  

 henvendelser.
Deputationer Endvidere har Lars Svanborg, Kjellerup mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 20 spørgsmål til socialministeren, som  

 denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med det stillede  

 ændringsforslag.
 Socialdemokratiets medlemmer af udvalget støtter lovforslaget da  

 det fortsat ønskes understreget, at magtanvendelse i forbindelse med  

 gennemførelse af omsorgspligten eller for at beskytte en person mod skader,  

 bør  

 være undtagelsen i udøvelsen af den offentlige omsorg, pleje og  

 socialpædagogiske behandling, ligesom den anvendte magtanvendelse altid skal  

 gennemføres ud fra mindsteindgrebsprincippet.
Socialdemokratiet vil gerne kvittere for, at ministeren har  

 stillet ændringsforslag om en revision af kapitel 21 senest i folketingsåret  

 2006-07, da det fortsat er vigtigt at have politisk bevågenhed på dette  

 følsomme område.
Socialdemokratiet støtter naturligvis ændringsforslaget.
Socialministerens  

 evalueringsrapport om magtanvendelse og andre indgreb i  

 selvbestemmelsesretten  

 (juni 2002) viser nogle forhold i forbindelse med implementeringen af den  

 oprindelige lov, som Socialdemokratiet forventer at socialministeren  

 konkretiserer over for amter og kommuner.
Socialdemokratiet vil især pege på  

 behovet for en opstramning af tilbagemeldingen fra f.eks. bosted til det  

 politiske system, hvor evalueringen klart viser, at der sker tab af vigtige  

 informationer  

 i nogle administrative led, så (amts)kommunalbestyrelsen ikke får  

 tilstrækkelige oplysninger om de problematiske forhold, der opleves i  

 gennemførelsen af tilbudet til borgeren.
Evalueringen viser også, at mange medarbejdere ikke har modtaget  

 tilstrækkelig information om lovens regler og intentioner til, at de føler  

 sig  

 i stand til at efterleve den fuldt ud.
Der er derfor behov for fortsat  

 uddannelse, vidensformidling, erfaringsudveksling og træning, så  

 magtanvendelse  

 kan holdes på et absolut minimum.
 Flere har peget på behovet for en kortere og mere klar  

 vejledning i anvendelsen af reglerne, hvorfor Socialdemokratiet gentager  

 opfordringen om, at der udsendes en ny vejledning, som især er målrettet for  

 det personale, der ofte vil have en kortere uddannelsesmæssig baggrund og som  

 ofte er ansat i en deltidsstilling, hvilket også giver begrænset tid til  

 uddannelse og vidensopsamling.
 Det er vigtigt, at alle medarbejdere er vidende om reglernes  

 begrænsninger i forhold til, af hvem  

    

 og  

 hvornår der må tages beslutning om en magtanvendelse i forbindelse med  

 gennemførelsen af omsorgen.
 Det er ligeledes vigtigt, at alle kender forskellen på de  

 planer, der skal udfærdiges i forhold til reglerne om magtanvendelse og andre  

 planer (§ 111-planer), så der ikke sker en form for legalisering af  

 magtanvendelse i de personlige handleplaner.
Socialdemokratiet vil kraftigt opfordre socialministeren til at  

 genoverveje at efterkomme ønskerne i de høringssvar, der anbefaler  

 nedsættelse  

 af en udviklings- og erfaringsopsamlingsgruppe til støtte for den videre  

 implementering af loven og for at sikre faglig udvikling i de enkelte områder  

 og på tværs af områderne.
Socialdemokratiet finder, at en sådan gruppe vil  

 højne mulighederne for en effektfuld evaluering i 2006-07, og gruppen kan  

 være  

 med til at give brugerorganisationer og de faglige organisationer tryghed  

 for,  

 at der sker en god udvikling på området.
De nævnte organisationer besidder  

 stor  

 indsigt i de problemer der er, når omsorg, pleje og socialpædagogisk  

 behandling  

 skal gennemføres for mennesker, der har svære funktionstab og som har mistet  

 store dele af sin egenkompetence.
En sådan gruppe vil også kunne følge den  

 teknologiske udvikling, så nye teknologiske midler kan indgå som  

 »  

 hjælpemidler  

 «  

 ,  

 hvilket især vil kunne lette forholdene omkring personer, der ikke kan tage  

 vare på sig selv, hvis de forlader bostedet uden ledsagelse.
Socialdemokratiet er uenig med socialministeren i, at det  

 (amts)kommunale tilsyn ikke skal beskæftige sig med reglerne om  

 magtanvendelse  

 og andre indgreb i selvbestemmelsesretten, idet myndighedstilsynet  

 naturligvis  

 må omfatte alle forhold vedrørende de berørte borgeres retsstilling i forhold  

 til gennemførslen af den visiterede ydelse.
Ikke mindst da  

 evalueringsrapporten  

 viser, at ikke al magtanvendelse og alle indgreb i selvbestemmelsesretten  

 registreres og indberettes løbende, finder Socialdemokratiet det vigtigt, at  

 emnet tages op på det anmeldte tilsynsbesøg, så der ikke opstår myter om  

 skjult  

 magtanvendelse.
Det er desuden vigtigt for, at der kan ske en systematisk  

 afdækning af personalets eventuelle behov for faglig udvikling i at håndtere  

 de  

 forhold og problemer, der er på det enkelte sted.
Dansk Folkepartis medlemmer af udvalget lægger vægt på, at  

 omsorgen over for personer, der er ude af stand til at tage vare på sig selv;  

 psykisk udviklingshæmmede og demente, skal prioriteres langt højere.
Den  

 hidtidige fokusering på retssikkerheden har været til hinder for lovligt at  

 gennemføre basale og helt nødvendige omsorgstiltag for disse absolut svage  

 grupper.
 Dansk Folkeparti er på den baggrund enige i de lempelser, der  

 lægges op til i lovforslaget, både når det drejer sig om lettere  

 magtanvendelse, alarm/pejlesystemer og lempelser vedrørende  

 flyttesituationer.
Når man taler om magtanvendelse er man inde på et meget følsomt  

 område, og der er mange overvejelser, der skal tages i betragtning, men Dansk  

 Folkeparti mener, at det er urealistisk at tro, at magtanvendelse i alle  

 tilfælde kan undgås.
Når der er tale om mennesker, der ikke kan tage vare på  

 sig selv, som modsætter sig tandbørstning, bad, barbering og bleskift, kan  

 det  

 i særlige tilfælde være nødvendigt kortvarigt at kunne anvende fysisk magt.  

 Hvis man ikke griber ind mener Dansk Folkeparti, at der er tale om  

 omsorgssvigt.
Dansk Folkeparti støtter lovforslaget, men understreger at  

 magtanvendelse aldrig må gå forud for en god pædagogisk indsats.
Der skal  

 sættes fokus på de fysiske rammer, på plejehjem og i botilbud.  

 Personalenormeringerne skal være tilstrækkelige og de pårørende skal  

 inddrages  

 optimalt.
Det Radikale Venstres medlem af udvalget finder det tragisk, at  

 demente har kunnet forlade deres plejehjem med risiko for at påføre sig selv  

 skade, og er parat til at gå langt for at varetage den omsorgspligt, der er  

 nødvendig, også selvom det er følsomt, at begrænse personers  

 bevægelsesfrihed.  

 Hensynet til liv og helbred vejer dog tungt i forhold til de  

 retssikkerhedsmæssige aspekter for det enkelte individ og Det Radikale  

 Venstre  

 kan derfor gå ind for lovforslagets bestemmelser.
Samtidig er Det Radikale  

 Venstre dog skeptisk overfor anvendelsen af døråbnere og den mulige generelle  

 indelåsning, der kan følge i kølvandet herpå.
Der er en risiko for, at  

 anvendelsen af døråbnere kan begrænse bevægelsesfriheden for andre personer  

 end  

 de demente.
Teknologisk er der mange muligheder for at løse dette problem,  

 men  

 hvorvidt de mest optimale løsninger bliver anvendt på institutionerne kan i  

 sidste ende være et spørgsmål om, hvad der er råd til.
Det Radikale Venstre  

 vil  

 således følge området med stor opmærksomhed.
Muligheden for fastholdelse i hygiejnesituationer kan Det  

 Radikale Venstre tilslutte sig, men samtidig er det vigtigt at forholde sig  

 kritisk til, om denne hjemmel generelt vil føre til unødig, øget  

 magtanvendelse.
Uddannelse og faglig udvikling hos personalet er vigtigt for  

 at  

 undgå tvangssituationer.
Fastholdelse skal ikke være en erstatning for  

 samtale  

 og pædagogik.
Også på dette område vil Det Radikale Venstre nøje følge  

 omfanget  

 af magtanvendelse.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling, men vil stemme for det stillede  

 ændringsforslag.
 Det er efter Enhedslistens  

 opfattelse svært, når man skal finde balancen mellem omsorg på den ene side  

 og  

 den personlige frihed på den anden.
 Dette lovforslag handler om  

 at give myndighederne lov til at anvende mere magt, end de har mulighed for i  

 dag, over for personer, der har behov for pleje.
 På baggrund af høringssvarene står det klart, at de  

 organisationer, der arbejder på området næsten alle mener, at der ikke er  

 behov  

 for, at man ændrer på reglerne på nuværende tidspunkt, men at de ønsker at få  

 mere tid til, at den lovændring der trådte i kraft for ikke så længe siden,  

 kan  

 nå ordentligt ud til alle de hjemmehjælpere, social- og sundhedsassistenter,  

 sygeplejersker, socialpædagoger osv., der arbejder på området.
 Enhedslisten ønsker, i stedet for lovforslaget, at få en bedre  

 og mere klar vejledning, der præciserer reglerne for at sikre, at der bliver  

 mindre magtanvendelse og mere omsorg.
 Enhedslisten kan ikke støtte lovforslaget, men vil stemme for  

 ændringsforslaget om en revisionsbestemmelse.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 socialministeren,  

  

 tiltrådt af  

  

 udvalget:
Til § 2 1)  

  

 Efter stk. 1 indsættes som nyt  

 stykke:
»  

 Stk. 2.  

  

 Socialministeren fremsætter senest i folketingsåret  

 2006-07 forslag til revision af kapitel 21 i lov om social service.  

 « Bemærkninger Til nr. 1 Der foreslås indsat en revisionsbestemmelse, så Folketinget  

 senest i folketingsåret 2006-2007 kan tage stilling til, om reglerne har  

 virket  

 som tilsigtet.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Troels Lund Poulsen (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)  

  

  nfmd.  

  

    

 Helge Adam Møller (KF)  

    

 Tove Videbæk (KRF)  

  

  fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 136 Bilagsnr.
