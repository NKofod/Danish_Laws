Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 1076 af 1. juni 2021 om tilskud til pleje af græs- og naturarealer, som ændret ved bekendtgørelse nr. 2261 af 1. december 2021 og bekendtgørelse nr. 1000 af 27. juni 2022, foretages følgende ændringer:
 1. I § 2 indsættes efter »Landbrugsstyrelsen kan«: »til og med tilsagnsåret, der begynder den 1. september 2022,«.
 2. I § 10, stk. 3, udgår », jf. bekendtgørelse om krydsoverensstemmelse«.
 3. I § 14, stk. 3, nr. 1, litra a, udgår »og mindre end 40 cm højt«.
 4. I § 15, nr. 1, ændres »artikel 32, stk. 2, litra b, i Europa-Parlamentets og Rådets forordning (EU) nr. 1307/2013 af 17. december 2013 om fastsættelse af regler for direkte betalinger til landbrugere under støtteordninger inden for rammerne af den fælles landbrugspolitik og om ophævelse af Rådets forordning (EF) nr. 637/2008 og Rådets forordning (EF) nr. 73/2009« til: »artikel 4, stk. 4, litra c, i Europa-Parlamentets og Rådets forordning (EU) nr. 2021/2115 af 2. december 2021 om regler for støtte til strategiske planer, der udarbejdes af medlemsstaterne under den fælles landbrugspolitik og finansieres gennem Den Europæiske Garantifond for Landbruget (EGFL) og Den Europæiske Landbrugsfond for Udvikling af Landdistrikterne (ELFUL), og om ophævelse af forordning (EU) nr. 1305/2013 og (EU) nr. 1307/2013«.
 5. I § 16, stk. 1, nr. 2, litra b, ændres »artikel 32, stk. 2, litra b, nr. i, i forordning (EU) nr. 1307/2013« til: »artikel 4, stk. 4, litra c, nr. i, i forordning (EU) nr. 2021/2115«.
 6. I §§ 20-22 ændres »500 m2« til: »1,00 ha«.
 7. I § 23 ændres »10 pct.« til: »20 pct.«.
 8. § 34, stk. 2, 2. pkt., ophæves.
§ 2 Stk. 1. Bekendtgørelsen træder i kraft den 31. januar 2023.
 Stk. 2. § 2, §, 10, stk. 3, § 14, stk. 3, nr. 1, litra a, §§ 20-23 og § 34, stk. 2, som affattet i denne bekendtgørelses § 1, nr. 1-3 og 6-8, finder anvendelse for tilsagnsår, der begynder den 1. september 2022 eller senere.
Stk. 3. Bekendtgørelsen finder ikke anvendelse på tilsagnsår, der begynder den 1. september 2021 eller tidligere.
For sådanne tilsagnsår finder de hidtil gældende regler i bekendtgørelse nr. 1076 af 1. juni 2021 om tilskud til pleje af græs- og naturarealer anvendelse.
