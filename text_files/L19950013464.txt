 I tilslutning til Udenrigsministeriets bekendtgørelse nr. 60 af 14. juni  

 1990 og efterfølgende bekendtgørelser, senest nr. 73 af 7. juli 1994,  

 Lovtidende C, meddeles det, at følgende lande med virkning fra de anførte  

 datoer har ratificeret eller tiltrådt De Forenede Nationers konvention om  

 aftaler om internationale køb, udfærdiget i Wien den 11. april 1980:
 Endvidere er følgende lande med virkning fra de anførte datoer succederet  

 i konventionen:
Bosnien-Herzegovina 6. marts 1992 Den Tjekkiske Republik 1. januar 1993 Litauen har i henhold til konventionens artikler 12 og 96  

 erklæret, at bestemmelserne i artiklerne 11 og 29 eller i del II som  

 tillader, at en købeaftale eller en aftale om dens ændring eller ophør, eller  

 et tilbud, et antagende svar eller anden viljeserklæring udtrykkes i anden  

 form end skriftligt, ikke skal gælde, når en part har forretningssted i  

 Litauen.
 New Zealand har erklæret, at tiltrædelsen ikke omfatter Cook  

 Islands, Niue eller Tokelau.
 Singapore har i henhold til konventionens artikel 95 erklæret ikke  

 at ville være bundet af artikel 1, stk. 1, litra b, ligesom Singapore kun vil  

 anvende konventionen på aftaler om løsørekøb mellem sådanne parter, hvis  

 forretningssted er i forskellige stater, når disse er medlemsstater.
 Den Tjekkiske Republiks succession omfatter den af Tjekkoslovakiet  

 ved ratifikation afgivne erklæring.
Udenrigsministeriet, den 5. oktober 1995 F.M.
