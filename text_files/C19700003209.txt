§ 1.  Ved behandlingen af ansøgninger om fri proces  

 under skifte af ægtefællers fællesbo, jfr. skiftelovens kap.
VI, indhentes  

 erklæring fra vedkommende skifteret.
Da de oplysninger, som er nødvendige til  

 ansøgningens videre behandling, i almindelighed vil fremgå af skifterettens  

 udtalelse, bør politirapport kun undtagelsesvis optages.
Stk. 2.  Fremgår det af oplysningerne, at der ikke har  

 kunnet opnås en for begge parter tilfredsstillende deling af fællesboet, vil  

 der ofte være grundlag for at meddele fri proces til den ægtefælle, der  

 begærer skifte afholdt, når den anden ægtefælle er i besiddelse af hele eller  

 den væsentligste del af fællesboet, og ansøgeren ikke råder over  

 tilstrækkelige midler til at få skifte påbegyndt og afholde de omkostninger,  

 som er forbundet med behandlingen ved skifteretten.
Der vil kun ganske  

 undtagelsesvis være grundlag for tillige at meddele fri proces til den anden  

 ægtefælle.
 § 2.  I forbindelse med ansøgningens forelæggelse for  

 skifteretten, bør det søges oplyst, om der er behov for advokatbeskikkelse.  

 Hvis dette ikke er tilfældet, bør bevillingen begrænses, således at den ikke  

 omfatter advokatbeskikkelse, jfr. retsplejelovens § 332, stk. 2, smh. med §  

 332, stk. 1, nr. 2.
 § 3.  Når der meddeles fri proces, bør ansøgeren i  

 bevillingen gøres bekendt med retsvirkningerne heraf, jfr. retsplejelovens §  

 332, stk. 1, smh. med retsafgiftslovens § 36, stk. 7, hvorefter bevillingen  

 ikke medfører fritagelse for betaling af skifteafgift, men kun fritagelse for  

 at stille sikkerhed for afgiften.
 § 4.  Justitsministeriets cirkulære nr. 6 af 18.  

 januar 1960 om fri proces under skifte ophæves.
 Justitsministeriet, den 9. marts 1970.
 Knud Thestrup.
/N.
Pontoppidan.
