 Kommentaren omhandler støtte efter bistandslovens § 48 til  

 tegnsprogsundervisning for familiemedlemmer til døve børn.
Ankestyrelsen har truffet afgørelse i en række sager om støtte til  

 tegnsprogsundervisning til familiemedlemmer til døve børn.
De pågældende var  

 ikke medlemmer af husstanden.
 Ankestyrelsen fandt ved afgørelserne som udgangspunkt, at der kunne ydes  

 støtte til tegn-sprogsundervisning til andre end medlemmer af husstanden,  

 hvis samværet med det døve barn har en sådan karakter, at udgiften kan  

 betragtes som nødvendig for dets fortsatte udvikling.
Bedsteforældre De to af sagerne vedrørte mormødre til døve børn.
I den ene sag var barnet og mormoderen bosiddende i hver sin landsdel, men  

 de så hinanden ret hyppigt.
I den anden sag boede mormoderen og barnet i  

 samme landsdel inden for overkommelig afstand, men så hinanden knap så  

 hyppigt.
 Ankestyrelsen kom i begge sager til det resultat, at mormødrene var  

 berettiget til støtte.
 Ankestyrelsen lagde vægt på, at bedsteforældre som ud-gangspunkt under  

 barnets op-vækst i forbindelse med ferier, højtider m.v. må forventes at  

 ville have barnet hos sig og i øvrigt må forventes at deltage i opdragelsen  

 og kommunika-tionen med barnet.
Andre familiemedlemmer I de to andre sager var der tale om en onkel og en moster til det døve  

 barn.
 I disse sager kom Ankestyrelsen til det resultat, at de pågældende ikke  

 var berettiget til støtte.
 Ankestyrelsen lagde vægt på, at de familiemæssige relationer ikke på  

 forhånd kunne antages at have væsentlig betydning for barnets udvikling, og  

 da det samtidig var oplyst, at samværet var forholdsvis sjældent, kom  

 Ankestyrelsen til, at der ikke var tale om nødvendige merudgifter ved barnets  

 forsørgelse.
 Afgørelserne vil blive offentliggjort som SM-Sociale Meddelelser.
 De nævnte afgørelser skal ses som et supplement til SM O-19-91, der  

 drejede sig om støtte til et kursus i tegn til tale for mongolbørn.
