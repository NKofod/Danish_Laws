Fremsat den 8. oktober 1998 af  

 socialministeren (Karen Jespersen) Forslag til Lov om ændring af lov om social pension  

 og lov om erstatning til besættelsestidens ofre (Ændringer i opgørelsen af  

 indtægtsgrundlag ) § 1 I lov om social pension, jf. lovbekendtgørelse nr. 22 af 14. januar  

 1998, som ændret ved lov nr. 481 af 1. juli 1998, foretages  

 følgende ændring:
1. I § 28, stk. 1, nr. 1, ændres  

 »aktieindkomst, der beskattes efter personskatteloven § 8 a,  

 stk. 2.« til: »aktieindkomst, der beskattes efter personskattelovens  

 § 8 a, stk. 1 og 2, bortset fra udbytteindkomst op til 5.000 kr., hvori  

 der er indeholdt endelig udbytteskat.« § 2 I lov om erstatning til besættelsestidens ofre, jf.  

 lovbekendtgørelse nr. 136 af 23. februar 1995, som ændret ved  

 lov nr. 1018 af 4. december 1996 og § 1 i lov nr. 223 af 25. marts 1997,  

 foretages følgende ændring:
1. I § 24, stk. 2, nr. 1, ændres  

 »aktieindkomst, der beskattes efter personskattelovens § 8 a,  

 stk. 2.« til: »aktieindkomst, der beskattes efter personskattelovens  

 § 8 a, stk. 1 og 2, bortset fra udbytteindkomst op til 5.000 kr., hvori  

 der er indeholdt endelig udbytteskat.« § 3 Stk. 1. Lovens § 1 træder i kraft den 1. januar 1999, og  

 har virkning for opgørelser af indtægtsgrundlag, der anvendes  

 fra den 1. januar 2001.
 Stk. 2. Lovens § 2 træder i kraft den 1. januar 1999, og har  

 virkning for opgørelser af indtægtsgrundlag, der anvendes fra  

 den 1. april 2001.
Bemærkninger til lovforslaget Almindelige bemærkninger Lovforslagets formål er at gennemføre en  

 ændring i opgørelsen af indtægtsgrundlaget, der  

 lægges til grund for beregningen af indkomstafhængige ydelser  

 efter lov om social pension og lov om erstatning til besættelsestidens  

 ofre.
Ændringen vil ligeledes pr. 1. januar 1999 blive  

 gennemført for øvrige sociale ydelser, der er  

 indkomstafhængige, hvor opgørelsesmåden af  

 indtægtsgrundlaget er fastsat ved bekendtgørelse.
Det  

 gælder ved betaling for ophold i dagtilbud til børn, klubtilbud  

 og andre socialpædagogiske fritidstilbud til børn og unge,  

 ophold i anbringelsessteder for børn og unge, samt betaling for tilbud  

 om personlig og praktisk bistand, for plejehjem og beskyttede boliger, for  

 botilbud mv. efter servicelovens kapitel 18, og ved støtte til  

 køb af bil efter servicelovens § 99.
Efter gældende regler medregnes aktieindkomster, der  

 overstiger et bundfradrag på 35.000 kr. (1998-niveau) i  

 indtægtsgrundlaget for beregning af social pension m.v.
Efter forslaget  

 medregnes aktieindkomst, bortset fra udbytteindkomst op til 5.000 kr. i  

 indtægtsgrundlaget.
 Forslaget indgår som et led i aftalen mellem  

 regeringen, SF og Enhedslisten om skattejusteringer mv. fra juni 1998.
Økonomiske og administrative konsekvenser for det  

 offentlige Forslaget indebærer, at flere modtagere af social  

 pension får et reduceret pensionstillæg og at nogle modtagere af  

 førtidspensionen får aftrappet grundbeløbet.
Vurderingen af de økonomiske konsekvenser er  

 behæftet med en del usikkerhed, fordi der ikke er registreret  

 oplysninger om aktieindkomst under 35.000 kr.
Udgifterne er beregnet på  

 grundlag af de registererede aktieværdier hos personer, der modtager  

 social pension og oplysninger om aktieindkomst hos modtagere af sociale  

 pensioner, der allerede har en aktieindkomst over 35.000 kr.
Det er beregnet, at den forøgede indkomstaftrapning  

 af pensionstillæg til folkepensionister og førtidspensionister  

 reducerer udgifter til pensionstillæg med i alt 12,0 mill. kr.
Heraf  

 vedrører 11,6 mill. kr. folkepension og 0,4 mill. kr.  

 førtidspension.
Skønsmæssigt får godt 27.000  

 folkepensionister og godt 3.000 førtidspensionister reduceret deres  

 pensionstillæg.
Den forøgede indkomstaftrapning af  

 grundbeløb til førtidspensionerede reducerer udgiften til  

 førtidspension med 4,6 mill. kr.
Antalsmæssigt skønnes  

 450 førtidspensionister at blive berørt.
 De samlede økonomiske konsekvenser af lovforslaget  

 skønnes således at være en mindreudgift på 16,6  

 mill. kr. i år 2001 og frem, hvoraf 2,5 mill. kr. vedrører  

 kommunale mindreudgifter og 14,1 mill. kr. vedrører statslige  

 mindreudgifter.
 Invaliditetserstatning (rente) efter lov om erstatning til  

 besættelsestidens ofre konteres pD finanslovens konto 15.54.01. Efter lovens § 24 skal  

 renten neds Fttes i forhold til  

 rentemodtagerens rvrige indtFgter, herunder aktieindkomst, som  

 beskattes efter personskattelovens § 8 a, stk. 2.
Medio 1998 var der 5.693 rentemodtagere. 1250 af disse bor  

 pD FFrrerne eller i  

 udlandet.
Renten blev i 1998 nedsat efter bestemmelsen i § 24 for 698  

 personer. 9 personer med nedsat rente havde en aktieindkomst over 35.000 kr.  

 Arbejdsskadestyrelsen er ikke i besiddelse af oplysninger om hvor mange  

 rentemodtagere, som har en aktieindkomst under 35.000 kr.
Det skrnnes, at forslaget kun vil have  

 betydning for en mindre kreds af rentemodtagere efter denne lov.
 Forslaget skal forhandles med de kommunale parter.
 Lovforslaget skønnes ikke at have væsentlige  

 administrative konsekvenser.
Erhvervsøkonomiske, erhvervsadministrative og  

 miljømæssige konsekvenser Lovforslaget skønnes ikke at have  

 erhvervsøkonomiske, erhvervsadministrative eller  

 miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Den sociale pension fastsættes som hovedregel  

 årligt pr. 1. januar på grundlag af det senest afsluttede  

 indkomstår, dvs. på baggrund af den seneste skattemæssige  

 opgørelse.
Det foreslåede nye indtægtsgrundlag vil derfor  

 første gang kunne lægges til grund ved den årlige  

 fastsættelse af pensionen pr. 1. januar 2001.
Til § 2 Invaliditetserstatning (rente) til besættelsestidens  

 ofre tilkendes personer, der har pådraget sig skade eller sygdom som  

 følge af krigshandlinger eller krigslignende handlinger her i landet,  

 herunder som følge af deportationer, samt disse personers efterladte.  

 Renten reguleres en gang årligt pr. 1. april ud fra  

 indtægtsgrundlaget i kalenderåret to år før  

 reguleringstidspunktet.
Det foreslåede nye indtægtsgrundlag vil  

 derfor første gang kunne lægges til grund ved den årlige  

 fastsættelse af renten pr. 1. april 2001.
Til § 3 Oplysninger om personers udbytteindkomst over 5.000 kr.  

 vil fra 1999 blive indhentet af Told- og Skat via selvangivelsen, og  

 oplysningerne vil være tilgængelige i år 2000. Det  

 foreslås derfor, at det nye indtægtsgrundlag første gang  

 lægges til grund ved den årlige fastsættelse af ydelser for  

 året 2001, dvs. for sociale pensioner pr. 1. januar 2001 og for  

 erstatning til besættelsestidens ofre pr. 1. april 2001.
Bilag Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr. 22 af 14. januar  

 1998, som ændret ved lov nr. 481 af 1. juli 1998, foretages  

 følgende ændring:
 § 28. For førtidspensionister opgøres  

 indtægtsgrundlaget for grundbeløb således:
 1)	1) Personlig indkomst med tillæg af positiv kapitalindkomst,  

 der anvendes til beregning af indkomstskat efter personskattelovens § 7,  

 dog før de deri nævnte bundfradrag og fradrag for  

 grundbeløb, samt aktieindkomst, der beskattes efter personskattelovens  

 § 8 a, stk. 2.
1. I § 28 stk. 1, nr. 1, ændres  

 »aktieindkomst, der beskattes efter personskattelovens § 8 a,  

 stk. 2. « til »aktieindkomst, der beskattes efter personskattelovens  

 § 8 a, stk. 1 og 2, bortset fra udbytteindkomst op til 5.000 kr., hvori  

 der er indeholdt endelig udbytteskat« 2) Opgørelsesperioden for indtægtsgrundlaget efter nr. 1 er  

 det senest afsluttede indkomstår.
Indtægtsgrundlaget anvendes med  

 virkning for det andet kalenderår efter indkomstårets  

 udløb.
 3) Ved opgørelsen af indtægtsgrundlaget efter nr. 1 og 2  

 reguleres den personlige indkomst, der indgår i  

 indtægtsgrundlaget, efter samme regler, som gælder for den  

 forskudsregistrering, der sker på grundlag af den seneste slutligning  

 efter lov om opkrævning af indkomst- og formueskat for personer m.v.  

 (kildeskat).
§ 2 I lov om erstatning til besFttelsestidens ofre, jf. lovbekendtgrrelse nr. 136 af 23. februar 1995, som  Fndret ved lov nr. 1018 af 4. december  

 1996 og § 1 i lov nr. 223 af 25. marts 1997,  foretages frlgende Fndring:
 § 24 . . .
 Stk. 2. IndtFgtsgrundlaget opgrres sDledes:
 1) Personlig indkomst med tillFg af positiv kapitalindkomst, der anvendes til  

 beregning af indkomstskat efter personskattelovens § 7, dog fr r de deri nFvnte bundfradrag og fradrag for grundbelrb, samt aktieindkomst, der beskattes  

 efter personskattelovens § 8 a, stk.2.
