Cirkulæreskrivelse om meddelelse om  

 fradrag i arbejdsløshedsdagpenge for plejevederlag Kommentar m.v.:
Plejevederlag skal fradrages i dagpengene.
Fradraget sker  

 efter omregning af indtægten.
 Meddelelse om afgørelsen:
 Et medlem havde, i forening med sin hustru, indgået  

 kontrakt om døgnpleje af et barn i eget hjem.
 Plejevederlaget, brutto kr. 2.288,- pr. måned,  

 udbetaltes til og beskattedes alene hos medlemmet.
Kassen fandt, at plejevederlaget uden kostpenge og lomme  

 penge til barnet skulle medføre fradrag i dagpengene.
Da arbejdstiden  

 ved døgnpleje ansås for ukontrollabel, skulle fradraget  

 foretages ved at dividere indtægten med den dagældende  

 omregningssats til et timefradrag.
Direktoratet tiltrådte kassens afgørelse og  

 var således enig med kassen i, at der skal ske omregning af det  

 modtagne plejevederlag til timefradrag i dagpengene.
Direktoratet var  

 endvidere enig med kassen i, at fradraget løbende skulle reguleres som  

 følge af ændret plejevederlag og ændret  

 omregningssats.
 Direktoratet bemærkede i denne forbindelse, at der  

 ved omregning af nettoindtægten forståes bruttoindtægten  

 efter fradrag for de af ligningsmyndighederne godkendte udgifter til  

 erhvervelse af indkomsten, i dette tilfælde kost og logi samt  

 lommepenge til barnet, hvilket havde været en andel af den samlede  

 plejeløn.
 Ankenævnet tiltrådte direktoratets  

 afgørelse med den deri givne begrundelse.
