Betænkning afgivet af  

 Uddannelsesudvalget den 20. april 1999 Betænkning over Forslag til lov om Danmarks  

 Evalueringsinstitut Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget  

 skriftlige og/eller mundtlige henvendelser fra Dansk Friskoleforening og  

 Danske Civiløkonomer.
 Der er af undervisningsministeren og et mindretal stillet  

 ændringsforslag, hvorom henvises til de ledsagende  

 bemærkninger.
Undervisningsministeren har over for udvalget oplyst, at  

 det fremgår af lovforslagets § 2, stk. 2, at evaluering af undervisning  

 på grundskoleniveau (1.-9. klassetrin) på friskoler og private  

 grundskoler, efterskoler, husholdningsskoler og håndarbejdsskoler  

 gennemføres efter aftale med skolen.
Der kan altså ikke  

 gennemføres en evaluering mod skolens vilje.
Det er et kendetegn for traditionen for lovgivning  

 på friskoleområdet, at den respekterer den enkelte skoles  

 egenart.
F.eks. giver den ikke undervisningsministeren adgang til at  

 formulere indholdsmæssige krav til friskolerne eller krav om at  

 følge centrale regler for institutionernes daglige virksomhed, og det  

 er bl. a. på baggrund af denne tradition, at det er fundet  

  væsentligt at fastholde, at friskolernes deltagelse på  

 grundskoleniveau er frivillig.
Bestemmelsen i lovforslagets § 2, stk. 2, er den eneste,  

 som direkte omhandler den frivillige evaluering.
Lovforslagets øvrige  

 bestemmelser tager udgangspunkt i den obligatoriske evaluering, som jo langt  

 den største del af Undervisningsministeriets område er omfattet  

 af.
Lovforslagets bestemmelser om ministerens bemyndigelse til at  

 fastsætte regler om opfølgning og kvalitetsudvikling, herunder  

 lærerkvalifikationer, samt ministerens ret til at give konkrete  

 påbud, jf. lovforslagets §§ 10 og 11, gælder således ikke  

 for den frivillige evaluering og derfor ikke for friskoleområdet, for  

 så vidt angår grundskoleundervisningen.
Pligten til at udlevere  

 oplysninger efter § 12 gælder ligeledes i det omfang, det er  

 nærmere bestemt og defineret i aftalen mellem den frie skole og  

 evalueringsinstituttet.
Men i den aftale om frivillig deltagelse, som indgås  

 mellem skolen og evalueringsinstituttet, jf. § 2, stk. 2, og som ligger til  

 grund for den frivillige deltagelse i en evaluering, kan skolen ud over selve  

 deltagelsen aftale med evalueringsinstituttet, at aftalen også skal  

 indeholde forslag til opfølgning.
Skolen kan også lade  

 være og blot indgå en aftale om at ville medvirke i en  

 evaluering.
 I spørgsmålet om medvirken eller  

 ikkemedvirken i en evaluering er det vigtigt at gøre opmærksom  

 på, at deltagelse i en evaluering bør opfattes som et tilbud til  

 de frie skoler og deres interessenter dels om at få en uafhængig  

 tilbagemelding om den virksomhed, som den frie skole udfører til brug  

 for egne overvejelser om kvalitetsudviklingen på skolen, dels om at  

 kunne bidrage til den generelle kvalitetsudvikling i uddannelsessystemet med  

 de erfaringer og resultater, som de frie skoler - ofte gennem alternative  

 eller nytænkende undervisningsformer og -metoder - måtte have  

 opnået.
Undervisningsministeriets mulighed for reaktioner over for  

 friskoler, hvis undervisning efter en evaluering ikke viser sig at stå  

 mål med, hvad der almindeligvis kræves i folkeskolen, eller hvis  

 undervisningssproget ikke er dansk, vil også efter vedtagelsen af Lov  

 om Danmarks Evalueringsinstitut skulle ske efter reglerne i  

 friskolelovgivningen.
Der er ikke i lovforslaget foreslået  

 særlige typer reaktioner eller konsekvenser, hvis en skole afslår  

 at lade sig evaluere.
 Herudover henvises til de specielle bemærkninger til  

 § 2, stk. 2.
 Herefter indstiller et flertal (udvalget med undtagelse af Socialistisk Folkepartis og Enhedslistens  

 medlemmer) lovforslaget til vedtagelse med de af  

 undervisningsministeren stillede ændringsforslag.
Et mindretal inden for flertallet (Dansk Folkepartis  

 medlem af udvalget) støtter selve formålet med lovforslaget, som  

 først og fremmest er at bidrage til yderligere udvikling og sikring af  

 kvaliteten af vores uddannelser og undervisning på alle niveauer i  

 uddannelsessystemet.
Mindretallet ser dog gerne, at behovet for et  

 evalueringsinstitut vurderes efter en femårig periode.
Et mindretal (Socialistisk Folkepartis medlem af  

 udvalget) indstiller lovforslaget til vedtagelse med de stillede  

 ændringsforslag.
Mindretallet støtter lovforslaget og  

 ønsker samtidig at understrege, at med Danmarks Evalueringsinstitut  

 vil det være muligt at lave evalueringer i Danmark, som i langt  

 højere grad bygger på danske forudsætninger, hvorved man  

 ikke er henvist til evalueringer, der er foretaget efter udenlandske  

 forudsætninger og normer.
Det betyder, at der i langt højere  

 grad kan lægges vægt på såkaldte bløde  

 værdier som evnen til samarbejde, demokrati, sociale hensyn m.v.
For SF  

 er det i den forbindelse vigtigt at understrege det afgørende i, at  

 dette også sker.
SF er tilfreds med sammensætningen af  

 bestyrelsen, og at der oprettes et repræsentantskab, hvor SF dog mener,  

 at de egentlige brugere, nemlig de studerende, kursisterne og eleverne burde  

 have haft en stærkere repræsentation.
SF er godt tilfreds med, at  

 det bliver understreget, at de frie skoler er helt frit stillet med hensyn  

 til, om de vil benytte sig af Danmarks Evalueringsinstitut, og hvad de  

 eventuelt vil bruge det til.
SF finder det i den forbindelse ikke logisk, at  

 frivilligheden ikke også omfatter disse skoleformers 10. klasse.
SF  

 finder det også vigtigt, at det er blevet præciseret, at  

 formålet med loven ikke er at komme med centralistiske påbud, som  

 SF reelt mener er overflødige.
SF finder det vigtigt, at der på  

 baggrund af evalueringer kan ske en udvikling, hvor uddannelserne og  

 uddannelsesinstitutionerne selv vil være drivkraften.
SF beklager, at  

 Danmarks Evalueringsinstitut ikke omfatter alle uddannelser, uafhængigt  

 af hvilket ministerium de er omfattet af.
SF er godt tilfreds med, at  

 undervisningsministeren over for Uddannelsesudvalget har oplyst, at der i  

 fremtiden ikke på forhånd vil være bindinger til andre  

 partier, når der eventuelt skal gennemføres ændringer.
SF  

 vil derfor nøje følge, i hvilket omfang Evalueringsinstituttet  

 lever op til de forventninger, SF har til det i retning af brede  

 evalueringer, der giver grundlag for forbedring af kvaliteten inden for  

 uddannelserne.
Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet stemmer dog for de af mindretallet stillede  

 ændringsforslag.
Mindretallet kan ikke støtte det fremsatte  

 lovforslag og udtaler følgende: Evaluering kan være et godt  

 udgangspunkt for forandring og forbedring af undervisning.
Især er det  

 vigtigt, at elever og studerende løbende får ret til - i dialog  

 med underviserne og den pågældende institution - at drøfte  

 såvel undervisningstilbud som det enkelte undervisningsforløbs  

 tilrettelæggelse og form.
Det kan ligeledes være en god ide at lade forskere,  

 pædagogiske institutter og andre kolleger analysere og kommentere  

 læseplaner og undervisningspraksis.
En kritisk ven kan påpege  

 forhold, som man ikke bemærker i en fortravlet dagligdag. »Forkerte rutiner kan bide sig  

 fast.« Den kritiske ven kan  

 således være med til at stimulere det interne demokrati.
En ekstern formaliseret evaluering rummer imidlertid stor  

 fare for, at undervisningens hensigt bliver at leve op til såvel  

 udtalte som uudtalte normer i evalueringen.
Undervisningens hensigt vil i  

 så fald reduceres til at leve op til de fordringer, som udtrykkes i  

 evalueringen.
Denne tendens vil blive yderligere understreget, hvis  

 ministeren som i det fremsatte lovforslag får mulighed for at  

 følge evalueringen op med direkte påbud.
Der indtræffer  

 hermed en centralisering, som kan ødelægge  

 arbejdspladsdemokratiet.
Ændringsforslag Af	undervisningsministeren, tiltrådt af et flertal  

 (udvalget med undtagelse af EL):
Til § 6 1) Efter stk. 3 indsættes som nye stykker:
»Stk.  

 4. Bestyrelsen nedsætter et repræsentantskab fælles for  

 alle uddannelsesområder.
Repræsentantskabet har til opgave en  

 gang om året at udtale sig om evalueringsinstituttets årsrapport  

 og om årsprogrammer samt om bestyrelsens indstilling om prioritering af  

 indsatsområder til undervisningsministeren.
Bestyrelsen, der mindst en  

 gang om året afholder et møde med repræsentantskabet, skal  

 dels forholde sig til repræsentantskabets udtalelser i henhold til 2.  

 pkt. og har dels pligt til at videreformidle repræsentantskabets  

 udtalelser.
 Stk. 5.  Repræsentantskabet, der består  

 af 27 medlemmer, sammensættes på følgende  

 måde:
 1) 7 medlemmer efter indstilling fra sektoren for  

 skoleejere, bestyrelsesforeninger og arbejdsgivere, således at der er 1  

 repræsentant for Kommunernes Landsforening, 1 repræsentant for  

 Københavns og Frederiksberg Kommuner i fællesskab, 1  

 repræsentant for  Amtsrådsforeningen i Danmark, 1  

 repræsentant for området for frie skoler, 1 repræsentant  

 for ungdomsuddannelsesområdet, 1 repræsentant for de  

 videregående uddannelsers område og 1 repræsentant for  

 voksen- og efteruddannelsesområdet.
 2) 4 medlemmer efter indstilling fra sektoren for  

 rektorforsamlinger og ledersammenslutninger, således at der er 1  

 repræsentant for grunduddannelsesområdet, 1 repræsentant  

 for ungdomsuddannelsesområdet, 1 repræsentant for de  

 videregående uddannelsers område og 1 repræsentant for  

 voksen- og efteruddannelsesområdet.
 3) 6 medlemmer efter indstilling fra sektoren for  

 arbejdsmarkedets parter, således at der er 3 repræsentanter fra  

 arbejdsgiverside og 3 repræsentanter fra arbejdstagerside.
 4) 4 medlemmer efter indstilling fra sektoren for faglige  

 lærerorganisationer, således at der er 1 repræsentant for  

 grunduddannelsesområdet, 1 repræsentant for  

 ungdomsuddannelsesområdet, 1 repræsentant for de  

 videregående uddannelsers område og 1 repræsentant for  

 voksen- og efteruddannelsesområdet.
 5) 4 medlemmer efter indstilling fra sektoren for  

 studenter- og elevsammenslutninger, således at der er 1  

 repræsentant for grunduddannelsesområdet, 1 repræsentant  

 for ungdomsuddannelsesområdet, 1 repræsentant for de  

 videregående uddannelsers område og 1 repræsentant for  

 voksen- og efteruddannelsesområdet.
 6) 2 medlemmer med en bred international,  

 evalueringsfaglig viden, der skal udpeges af  

 repræsentantskabet.
Stk. 6.  Repræsentantskabet nedsættes  

 for en 3-årig periode, der følger bestyrelsens  

 beskikkelsesperiode.
Dog beskikkes de 4 repræsentanter for studenter-  

 og elevsammenslutninger kun for 2 år.
Stk. 7. Nærmere regler om  

 repræsentantskabet og dets virksomhed fastsættes i  

 evalueringsinstituttets vedtægt.« Stk. 4 bliver herefter stk. 8.
 Af	et mindretal (EL), tiltrådt af et mindretal  

 (SF):
Til § 11 2) I stk. 1 ændres »påbud« til:  

»henstilling«.
 3) I stk. 2 ændres »Påbud« til:  

»Henstilling«.
Til § 12 4) I stk. 1 udgår ordene »eller ikke efterkommer påbud efter  § 11«.
 Af	undervisningsministeren, tiltrådt af et flertal  

(udvalget med undtagelse af EL):
Nyt kapitel 5) Efter kapitel 2 indsættes som nyt kapitel:
» Klage § 01. Evalueringsinstituttets afgørelser  

 efter denne lov eller efter regler fastsat i medfør af loven kan, for  

 så vidt angår klager over retlige spørgsmål,  

 påklages til undervisningsministeren, jf. dog stk. 2.
Stk. 2. Undervisningsministeren fastsætter  

 nærmere regler om adgangen til at klage og kan herunder bestemme, at  

 afgørelser ikke skal kunne indbringes for ministeren.« Af	et mindretal (EL), tiltrådt af et mindretal  

(SF):
Til § 14 6) I den under nr. 1 foreslåede affattelse af §  

 6, stk. 4, 2. pkt., udgår ordene »og påbud givet i henhold til § 11«.
Bemærkninger Til nr. 1 Ad stk. 4 For at styrke interessentrepræsentationen, herunder  

 aftagerne, etableres et repræsentantskab, som nedsættes af  

 bestyrelsen.
Repræsentantskabet skal en gang om året  »bagudrettet« udtale sig om det forudgående års  

 evalueringsvirksomhed.
Udtalelsen afgives skriftligt i instituttets  

 årsrapport, der bl.a. fremsendes til undervisningsministeren.  

 Bestyrelsen vil være forpligtet til - ligeledes skriftligt i  

 årsrapporten - at videreformidle og forholde sig til  

 repræsentantskabets udtalelse.
Repræsentantskabet skal endvidere  

 drøfte og udtale sig »fremadrettet« om  

 bestyrelsens forslag til årsprogram og dermed indsatsområder for  

 det kommende år.
Repræsentantskabets udtalelse om bestyrelsens  

 forslag til årsprogram fremsendes til undervisningsministeren sammen  

 med årsprogrammet, når indsatsområderne medsendes af  

 bestyrelsen til ministerens godkendelse.
Herudover kan repræsentantskabet af egen drift  

 drøfte emner af relevans i evalueringsøjemed.
Det gælder  

 f.eks. temaer som kvalitet og principper for evaluering.
Det er tanken, at  

 repræsentantskabet skal fungere som et åbent forum i  

 evalueringsspørgsmål.
Oversigt over opgave- og kompetencedeling, jf.  

 lovforslagets almindelige bemærkninger Undervisningsminister/ministerium Bestyrelse Repræsentantskab Daglig leder * Udpeger bestyrelsesformand.
 * Udpeger bestyrelsesmedlemmer efter indstilling fra  

 uddannelsesrådene.
 * Godkender afskedigelse og ansættelse af lederen efter indstilling  

 fra bestyrelsen.
 * Godkender indsatsområder, ressourceforbrug og rammen for  

 indtægtsdækket virksomhed efter indstilling fra bestyrelsen.
 * Overordnet ansvar for opfølgning.
 * Fastsætter vedtægt.
 * Overordnet strategisk ledelse af instituttet.
 * Indstiller overordnet prioritering af indsatsområder til  

 ministeren.
 * Ansætter og afskediger lederen efter ministerens godkendelse.
 * Foretager overordnet prioritering af indsatsen mellem  

 hovedområderne.
 * Godkender arbejdsplaner, kommissorier og sammensætning af  

 evalueringsgrupper.
 * Godkender forslag til budget, indtægtsdækket virksomhed,  

 regnskaber m.v.
 * Forholder sig til repræsentantskabets udtalelser og har pligt til  

 at videreformidle dem.
 * Udtaler sig om instituttets årsrapporter.
 * Udtaler sig om årsprogram og den overordnede prioritering af  

 indsatsområder.
 * Leder evalueringsgruppernes arbejde.
 * Udarbejder kommi- sorium for de enkelte evalueringer.
 * Sammensætter de enkelte evalueringsgrupper, der godkendes af  

 bestyrelsen.
 * Daglig ledelse af evalueringsinstituttet.
 * Forhandler udkast til budget med ministeriet efter godkendelse af  

 bestyrelsen.
 * Er sekretær for både bestyrelse og repræsentantskab og  

 har ansvar for videre formidling af repræsentantskabets udtalelser.
Ad stk. 5 Repræsentantskabet, der består af 27  

 medlemmer, sammensættes efter indstilling fra en række relevante  

 sektorer, jf. nedenstående oversigt.
Oversigten indeholder en  

 eksemplificering af organisationer, foreninger m.v., der som udgangspunkt kan  

 repræsentere de nævnte sektorer.
 Eksemplificeringen betyder, at det vil være muligt  

 at udvide eller indskrænke kredsen af indstillingsberettigede  

 foreninger m.v. i det omfang, det måtte vise sig nødvendigt.
 1) Skoleejere, skoleforeninger, bestyrelsesforeninger og  

 arbejdsgivere på uddannelsesområderne:
 Handelsskolernes Bestyrelsesforening, Teknisk  

 Skoleforening, Foreningen for Danske Landbrugsskoler,  

 Lærerseminariernes Bestyrelsesforening, Pædagogseminariernes  

 Bestyrelsesforening, Dansk Friskoleforening, Foreningen af  

 Daghøjskoler, Arbejdernes Oplysningsforbund, Liberalt Oplysnings  

 Forbund, Folkeligt Oplysnings Forbund, Frit Oplysningsforbund, Dansk  

 Oplysningsforbund, Foreningen for produktionsskoler og  

 produktionshøjskoler, Frie Grundskolers Fællesråd, Frie  

 Kostskolers Fællesråd, Foreningen af private, selvejende  

 gymnasier, studenter- og hf-kurser.
 2) Rektorforsamlinger og ledersammenslutninger:
Danmarks Skolelederforening, Handelsskolernes Forstander-  

 og Inspektørforening, Ergoterapeutskolernes Skolelederforsamling,  

 Fysioterapeutskolernes Skolelederforsamling, Rektorkollegiet,  

 Forstanderforeningen, Foreningen af skoleledere ved de tekniske skoler,  

  Gymnasieskolernes Rektorforening, Lærerseminariernes Rektorforsamling,  

 Pædagogseminariernes Rektorforsamling, Rektorforsamlingen for  

 Ingeniørhøjskolerne de danske teknika, Rektorforsamlingen for  

 de Sociale Højskoler, Rektorforsamlingen for Sygeplejerskeuddannelsen,  

 Rektorforeningen ved Håndarbejdsseminarierne, Sammenslutningen af  

 ledere ved skolerne for de grundlæggende social- og  

 sundhedsuddannelser, Skoledirektørforeningen,  

 Sløjdlærerskolernes Forstanderforsamling, Forstanderkredsen for  

 produktionsskoler/produktionshøjskoler, Husholdnings- og  

 Haandarbejdsskolernes Forstander-Kollegium 3) Arbejdsmarkedets parter:
 Dansk Arbejdsgiverforening, Ledernes Hovedorganisation,  

 Finanssektorens Arbejdsgiverforening, Sammenslutningen af Landbrugets  

 Arbejdsgivere, Landsorganisationen i Danmark, Funktionærernes og  

 Tjenestemændenes Fællesråd, Akademikernes  

 Centralorganisation, Amtsrådsforeningen, Finansministeriet, Kommunernes  

 Landsforening, Statsansattes Kartel, Statstjenestemændenes  

 centralorganisation II, Lærernes Centralorganisation.
 4) Faglige Lærerorganisationer:
 Danmarks Lærerforening, Danske  

 Produktionshøjskolers Lærerforening, Efterskolernes  

 Lærerforening, Ernærings- og Husholdningsøkonomforeningen,  

 Frie Grundskolers Lærerforening, Landsforbundet af Voksen- og  

 Ungdomsundervisere, Speciallærerforeningen af 1981, Landsforbundet af  

 voksen- og ungdomsundervisere, Teknisk Landsforbund, Dansk Teknisk  

 Lærerforbund, Dansk Sygeplejeråd, Danske Fysioterapeuter,  

 Ergoterapeutforeningen og Landssammenslutningen af Hospitalslaboranter,  

 Danmarks Jordbrugsvidenskabelige Kandidatforbund, Danmarks Jurist- og  

 Økonomforbund, Dansk Magisterforening, Gymnasieskolernes  

 Lærerforening, Handelsskolernes Lærerforening,  

 Ingeniørforbundet i Danmark.
 5) Studenter- og elevsammenslutninger:
 Folkeskoleelevernes Landsforening, Danmarks  

 elevorganisation,  Erhvervsskolernes elevorganisation, Danske Gymnasieelevers  

 Sammenslutning, Gymnasieelevernes Landsorganisation, Danske Studerendes  

 Fællesråd, Landsforeningen af Moderate Studenter,  

 Landssammenslutningen af Handelsskoleelever, Lærerstuderendes  

 Landskreds, Pædagogstuderendes Landskreds, Studierådet for  

 ingeniørstuderende i Danmark, Landssammenslutningen af  

 kursusstuderende, Landsforeningen af Højskoleelever,  

 Landssammenslutningen af tekniske gymnasieskoler.
 6) Repræsentantskabet:
 For at sikre at international, evalueringsfaglig viden  

 direkte bliver inddraget i repræsentantskabets arbejde, foreslås  

 det, at repræsentantskabet, når repræsentantskabet er  

 nedsat, skal udpege 2 medlemmer, der forudsættes at besidde en baggrund  

 og en erfaring fra et internationalt virke.
Ad stk. 6 Det foreslås, at repræsentantskabet  

 nedsættes for en 3-årig periode, der følger bestyrelsens  

 beskikkelsesperiode.
Under hensyn til at studenter- og  

 elevsammenslutningernes repræsentanter beskikkes under et  

 igangværende uddannelsesforløb af kortere eller længere  

 varighed foreslås det, at repræsentanter for disse organisationer  

 beskikkes for 2 år ad gangen.
Hvis repræsentskabet beslutter at  

 supplere medlemskredsen, udløber det/de pågældende  

 medlems/medlemmers beskikkelsesperiode sammen med de øvrige  

 medlemmers.
Ad stk. 7 Det foreslås, at de nærmere regler om  

 repræsentantskabet og dets virke fastsættes i  

 evalueringsinstituttets vedtægt.
Ud over en nærmere beskrivelse  

 af de lovfæstede opgaver skal vedtægten bl. a. indeholde regler  

 om procedurer i forbindelse med udpegning af repræsentantskabets  

 medlemmer, mødehyppighed, valg af formand og næstformand,  

 fastsættelse af forretningsorden, udpegning af supplerende medlemmer,  

 forankring og ansvar for repræsentantskabets sekretariatsforretninger  

 og eventuelle afstemningsregler.
Til nr. 2 og 3 Det foreslås, at påbud om opfølgning  

 på en evalueringsrapport erstattes af en henstilling om  

 opfølgning.
Til nr. 4 og 6 Ændringerne er konsekvensrettelser som følge  

 af ændringsforslag nr. 2 og 3.
Til nr. 5 Kun klager over retlige mangler er omfattet af en  

 klageadgang til undervisningsministeren.
I de nærmere regler herom  

 fastsættes også en særlig klagefrist med hensyn til klager  

 til ministeren.
Bestemmelsen giver endvidere undervisningsministeren  

 bemyndigelse til at fastsætte, at visse afgørelser ikke skal  

 kunne indbringes.
Der tænkes hermed på afgørelser af  

 faglig karakter som f.eks. sammensætning af evalueringsgrupper, valg af  

 koncept og metode for evalueringer, evalueringernes anbefalinger m.v.
Dette  

 vil endvidere understrege evalueringsinstituttets selvstændige status.
 Den klageadgang, som hermed er fastlagt, er den eneste  

 mulighed, ministeren har for at omgøre en afgørelse truffet af  

 evalueringsinstituttet.
Peder Sass (S)  

Hans Peter Baadsgaard (S) fmd.  

Jeppe Kofod (S)
Frode Sørensen (S)
Carsten Hansen (S)  Aage Frandsen (SF)
Susanne Clemensen (CD)
Elisabeth Arnold (RV)
Søren Kolstrup (EL)
Anders Mølgaard (V) nfmd.      

 Hanne Severinsen (V)
Else Winther Andersen (V) Ellen  

 Kristensen (V) Brian Mikkelsen (KF)
Knud Erik Kirkegaard (KF)   

 Christian H.
Hansen (DF)
Tove Videbæk (KRF) Fremskridtspartiet havde ikke medlemmer i udvalget.
