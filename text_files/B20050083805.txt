Bekendtgørelse  

 om samarbejde mellem Danmark og Tyskland om beskyttelse af overfladevand og  

 grundvand i det internationale vanddistrikt  

1) I medfør af § 2, stk. 2, i lov nr. 1150 af 17.  

 december 2003 om miljømål m.v. for vandforekomster og internationale  

 naturbeskyttelsesområder (miljømålsloven) fastsættes:
 § 1.  

  

 Bekendtgørelsen fastsætter regler om samarbejdet mellem  

 vanddistriktsmyndigheden i det internationale vanddistrikt, jf. lovens  

 § 2, stk. 2, og Slesvig-Holstens ministerium for miljø,  

 naturbeskyttelse  

 og landbrug om beskyttelsen af overfladevand og grundvand.
 Stk. 2.  

  

 Det  

 internationale vanddistrikt omfatter de grænseoverskridende oplande til  

 vandløbene Vidå, Kruså, Meden Å og  

 Jardelund  

 Grøft.
 § 2.  

  

 Vanddistriktsmyndigheden skal med Slesvig-Holstens ministerium for miljø,  

 naturbeskyttelse og landbrug koordinere udarbejdelsen af forslag til:
 1)  

 	  

 Basisanalyse, jf.  

 lovens § 6.
 2)  

 	  

 Arbejdsprogram for  

 tilvejebringelse af vandplan, jf. lovens § 5, nr. 2.
 3)  

 	  

 Oversigt over de  

 væsentlige vandforvaltningsmæssige opgaver, som skal løses, jf. lovens  

 § 5, nr. 3.
 4)  

 	  

 Vandplan, jf. lovens  

 § 4.
 5)  

 	  

 Statusrapport, jf.  

 lovens § 27.
 § 3.  

  

 Efter vedtagelse af de i § 2, stk. 1, nr. 2 - 4, nævnte forslag,  

 jf.  

 lovens § 28, stk. 3 eller 4, sender vanddistriktsmyndigheden  

 samtidigt med offentliggørelsen, jf. lovens § 29, stk. 1,  

 forslagene  

 til Slesvig-Holstens ministerium for miljø, naturbeskyttelse og landbrug.
 Stk. 2.  

  

 Vanddistriktsmyndigheden oplyser om muligheden for at fremsætte indsigelser  

 mod  

 de i § 2, stk. 1, nr. 2 - 4, nævnte forslag inden for de i loven  

 fastsatte tidsfrister, jf. lovens § 29, stk. 3.
 § 4.  

  

 Vanddistriktsmyndigheden sender den endeligt vedtagne basisanalyse,  

 arbejdsprogrammet, oversigten over de væsentlige vandforvaltningsmæssige  

 opgaver, vandplanen og statusrapporten til Slesvig-Holstens ministerium for  

 miljø, naturbeskyttelse og landbrug.
 § 5.  

  

 Såfremt der ikke kan opnås enighed med Slesvig-Holstens ministerium for  

 miljø,  

 naturbeskyttelse og landbrug om vanddistriktsmyndighedens forslag til  

 basisanalyse,  

 arbejdsprogram, oversigt over de væsentlige vandforvaltningsmæssige opgaver,  

 vandplan og statusrapport, skal vanddistriktsmyndigheden forelægge sagen for  

 miljøministeren, som herefter træffer afgørelse.
 § 6.  

  

 Slesvig-Holstens ministerium for miljø, naturbeskyttelse og landbrug er  

 klageberettiget for så vidt angår klage i henhold til lovens § 53.
 § 7.  

  

 Bekendtgørelsen træder i kraft den 19. september 2005.
Miljøministeriet, den 1. september  

 2005 Connie Hedegaard /Karsten Skov 1)  

 Bekendtgørelsen indeholder bestemmelser, der gennemfører dele af  

 Europa-Parlamentets  

 og Rådets direktiv 2000/60/EF af 23. oktober 2000 om fastlæggelse af en ramme  

 for Fællesskabets vandpolitiske foranstaltninger (vandrammedirektivet)  

 (  

 EF-Tidende  

 2000 nr.  

 L 327, side  

 1).
