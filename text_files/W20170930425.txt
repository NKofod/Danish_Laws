Pressenævnets kendelse i sag nr. 17-70-01099 Pressenævnet behandler ikke klage over Informations Facebook-side, der ikke er anmeldt En person klagede over Facebook-siden facebook.com/dagbladetinformation.
I 2001 anmeldte Dagbladet Information sin hjemmeside information.dk til Pressenævnet efter medieansvarsloven.
Avisen har ikke ønsket at anmelde Facebook-siden.
Avisens Facebook-side kunne herefter ikke anses for omfattet af medieansvarsloven og Pressenævnets kompetence.
Klagen blev afvist uden nærmere behandling.
 Pressenævnets formand, Hanne Schmidt, udtaler:
[Klager] har klaget over, at Dagbladet Information har slettet hans kommentarer og blokeret hans adgang til at kommentere artikler. [Klager] har ikke nærmere præciseret, om det er på hjemmesiden facebook.com/dagbladetinformation eller hjemmesiden information.dk, han har fået slettet kommentarer og blokeret sin adgang til at kommentere indlæg og artikler.
Pressenævnet har derfor behandlet klagen i forhold til begge sider.
Dagbladet Informations Facebook-side [Klager] har klaget til Pressenævnet over hjemmesiden facebook.com/dagbladetinformation, der ikke er anmeldt til Pressenævnet efter medieansvarslovens § 8, stk. 1, jf. § 1, nr. 3.
Dagbladet Informations hjemmeside information.dk er anmeldt til Pressenævnet i 2001, men avisen har i forbindelse med denne sagtilkendegivet, at avisen ikke har taget stilling til, hvorvidt de ønsker, at Facebook-siden facebook.com/dagbladetinformation skal være omfattet af medieansvarsloven.
Pressenævnet opfatter denne tilkendegivelse således, at Information ikke ønsker, at Facebook-siden er omfattet af nævnets kompetence.
Da hjemmesiden facebook.com/dagbladetinformation herefter ikke kan anses for anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Dagbladet Informations Facebook-side hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
Information.dk Dagbladet Informations hjemmeside information.dk er anmeldt til Pressenævnet efter medieansvarslovens § 8, stk. 1, jf. lovens § 1, nr. 3. Klagen over information.dk hører således som udgangspunkt under nævnets kompetence.
Det er imidlertid Pressenævnets opfattelse, at debatindlæg, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Debatfeltet til artiklerne på information.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Information.dk har alene fungeret som teknisk formidler.
Redaktionens efterfølgende sletning af indlæg indebærer ikke, at der er foretaget en sådan redigering, at forholdet falder ind under medieansvarslovens område.
Denne del af klagen afvises også i medfør af medieansvarslovens § 43, stk. 2, nr. 1.
 Klagen afvises uden nærmere behandling.
 [Klager] har klaget til Pressenævnet, idet han mener, at det er i strid med god presseskik, at Dagbladet Information har slettet hans kommentarer til artikler på information.dk og på Dagbladet Informations Facebook-side samt blokeret hans adgang til at kommentere.
[Klager] har i sin klage til Pressenævnet henvist til artiklerne Kongehuset er det sidste tabu i Folketinget af 17. februar 2017 og Udlændingestyrelsen adskiller små børn fra deres mødre af 18. februar 2017. Artiklerne er bragt på information.dk og delt på Dagbladet Informations Facebook-side, facebook.com/dagbladetinformation.
Det var muligt at kommentere artiklerne på information.dk og opslagene på Facebook.
 Dagbladet Informations hjemmeside information.dk blev anmeldt til Pressenævnet i 2001, jf. medieansvarslovens § 8, stk. 1, jf. § 1, nr. 3. Facebook.com er oprettet i 2004.
I forlængelse af [Klager]s klage anmodede Pressenævnet Dagbladet Information om at oplyse, hvorvidt anmeldelsen fra 2001 skulle anses for at omfatte avisens Facebook-side.
Dagbladet Information har ved mail af 20. marts 2017 oplyst, at avisen ikke har taget stilling til, hvorvidt avisens Facebook-side ønskes omfattet af medieansvarsloven.
[Klager] har til støtte for klagen blandt andet anført, at det er en krænkelse af hans ytringsfrihed, at han forhindres i at kommentere artikler.
Det er sket ved at slette hans kommentarer og blokere hans adgang til at kommentere artikler via Facebook.
 Pressenævnets formand, Hanne Schmidt, udtaler:
[Klager] har klaget over, at Dagbladet Information har slettet hans kommentarer og blokeret hans adgang til at kommentere artikler. [Klager] har ikke nærmere præciseret, om det er på hjemmesiden facebook.com/dagbladetinformation eller hjemmesiden information.dk, han har fået slettet kommentarer og blokeret sin adgang til at kommentere indlæg og artikler.
Pressenævnet har derfor behandlet klagen i forhold til begge sider.
Dagbladet Informations Facebook-side [Klager] har klaget til Pressenævnet over hjemmesiden facebook.com/dagbladetinformation, der ikke er anmeldt til Pressenævnet efter medieansvarslovens § 8, stk. 1, jf. § 1, nr. 3.
Dagbladet Informations hjemmeside information.dk er anmeldt til Pressenævnet i 2001, men avisen har i forbindelse med denne sagtilkendegivet, at avisen ikke har taget stilling til, hvorvidt de ønsker, at Facebook-siden facebook.com/dagbladetinformation skal være omfattet af medieansvarsloven.
Pressenævnet opfatter denne tilkendegivelse således, at Information ikke ønsker, at Facebook-siden er omfattet af nævnets kompetence.
Da hjemmesiden facebook.com/dagbladetinformation herefter ikke kan anses for anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen over Dagbladet Informations Facebook-side hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
Information.dk Dagbladet Informations hjemmeside information.dk er anmeldt til Pressenævnet efter medieansvarslovens § 8, stk. 1, jf. lovens § 1, nr. 3. Klagen over information.dk hører således som udgangspunkt under nævnets kompetence.
Det er imidlertid Pressenævnets opfattelse, at debatindlæg, hvor udefrakommende kan skrive uredigerede debatindlæg, ikke er omfattet af medieansvarsloven, idet der ikke er tale om en redigeret envejskommunikation.
Debatfeltet til artiklerne på information.dk er en sådan uredigeret envejskommunikation skrevet af udefrakommende, hvor der ikke er foretaget nogen journalistisk udvælgelse inden offentliggørelsen.
Information.dk har alene fungeret som teknisk formidler.
Redaktionens efterfølgende sletning af indlæg indebærer ikke, at der er foretaget en sådan redigering, at forholdet falder ind under medieansvarslovens område.
Denne del af klagen afvises også i medfør af medieansvarslovens § 43, stk. 2, nr. 1.
 Klagen afvises uden nærmere behandling.
