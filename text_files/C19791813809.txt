 Til brug ved den skatte- og afgiftsmæssige værdiansættelse af  

 sælgerpantebreve, jf. skattedepartementets cirkulære af 11. februar 1976,  

 skal man meddele, at den gennemsnitlige kurs pr. 1. juli 1979 for et  

 sælgerpantebrev med 9% nominel rente og amortiseret over 15 år efter  

 statsskattedirektoratets opfattelse vil være 61, svarende til en effektiv  

 rente på 18,5%. Pantebrevet forudsættes placeret inden for 75-80% af  

 ejendommens handelsværdi.
 Den effektive rente for gode pantebreve, dvs. pantebreve placeret inden  

 for 60% af ejendomsværdien, pr. 1. juli 1979 vil kunne ansættes til 16,5-17%.
 Det seneste cirkulære om kursudviklingen på sælgerpantebreve er cirkulære  

 1979-18 af 15. maj 1979.
