Cirkulæreskrivelse om meddelelse om  

 fradrag i uddannelsesydelse Kommentarer m.v.:
 Økonomiske tilskud fra et fagforbunds uddannelsesfond til  

 medlemmer, der modtager uddannelsesydelse, medfører ikke fradrag i  

 uddannelsesydelsen.
 Meddelelse om afgørelsen:
 Direktoratet har på forespørgsel fra en  

 arbejdsløshedskasse vejledende udtalt, at økonomiske tilskud  

 fra et fagforbunds uddannelsesfond til medlemmer, der er i et  

 uddannelsestilbud, betragtes som en arbejdsfri indtægt, der er omfattet  

 af § 6 i direktoratets bekendtgørelse nr. 57 af 1. marts 1982.
 Tilskuddet skal derfor ikke medføre fradrag i  

 arbejdsløshedsdagpengene, respektive uddannelsesydelse efter lov om  

 arbejdstilbud til ledige.
Direktoratet har i udtalelsen lagt vægt på, at den  

 pågældende uddannelsesfond yder økonomiske tilskud til  

 såvel ledige som beskæftigede medlemmer af forbundet, der  

 deltager i et uddannelsesforløb.
Direktoratet finder derfor, at  

 modtagelsen af ydelsen ikke strider mod det hensyn, der ud fra  

 arbejdsløshedsforsikringens forsikringsprincip ligger til grund for at  

 lade indtægter medføre fradrag i dagpengene.
