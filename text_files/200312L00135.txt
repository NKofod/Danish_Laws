Fremsat den 28. januar 2004 af ministeren for ligestilling  

 (Henriette Kjær) Forslag til Lov  

 om ændring af lov om ligestilling af kvinder og mænd (Kompetencen  

 til sagsanlæg overføres fra ministeren til Ligestillingsnævnets sekretariat) § 1 I lov om ligestilling af kvinder og mænd, jf.  

 lovbekendtgørelse nr. 553 af 2. juli 2002, som ændret ved lov nr. 286 af 25.  

 april 2003, foretages følgende ændringer:
 1.  

  

 I  

  

 § 18, stk. 1,  

  

 indsættes som sidste  

 pkt.:
»Ministeren for ligestilling udpeger suppleanter for Ligestillingsnævnets  

 medlemmer for 3 år ad gangen.« 2.  


  

 § 22, stk. 2,  

  

 affattes således:
»Hvis nævnets afgørelser og forlig, som er indgået for nævnet,  

 ikke efterleves, skal Ligestillingsnævnets sekretariat på klagerens anmodning  

 og på dennes vegne indbringe sagen for domstolene.« § 2 Stk. 1.  

  

 Loven træder i  

 kraft den 1. juni 2004.
 Stk. 2.  

  

 Anmodninger om  

 sagsanlæg, modtaget før lovens ikrafttræden, behandles dog efter de hidtil  

 gældende regler.
Bemærkninger til lovforslaget Almindelige bemærkninger Det foreslås, at kompetencen til at anlægge sager ved  

 domstolene til opfølgning af Ligestillingsnævnets afgørelser flyttes fra  

 ministeren for ligestilling til Ligestillingsnævnets sekretariat, og at  

 ministeren for ligestilling udpeger suppleanter for Ligestillingsnævnets  

 medlemmer.
 For så vidt angår tidligere ændringer af loven om ligestilling  

 af kvinder og mænd henvises til Folketingstidende 1999  2000,  

 Folketingets  

 forhandlinger spalte 5061, 8398 og 8538, Tillæg A, spalte 5252 og 5284,  

 Tillæg  

 B, spalte 953,Tillæg C, spalte 801 og Folketingstidende 2002-03, Folketingets  

 forhandlinger spalte 4094, 7365 og 7559, Tillæg A, spalte 2798 og 2792,Tillæg  

 B, spalte 742,Tillæg C, spalte 314.
 Ligestillingsnævnet, der består af 3 medlemmer, behandler sager  

 om forskelsbehandling på grund af køn og kan tilkende godtgørelse til  

 klageren.  

 Nævnet er oprettet med hjemmel i lov om ligestilling af kvinder og mænd, jf.  

 lovbekendtgørelse nr. 553 af 2. juli 2002.
Efter den gældende bestemmelse i ligestillingsloven skal  

 ministeren for ligestilling, hvis Ligestillingsnævnets afgørelser ikke  

 efterleves, på klagerens anmodning og på dennes vegne indbringe sagen for  

 domstolene.
Baggrunden for bestemmelsen er, at nævnets afgørelser om  

 tilkendelse af godtgørelser ikke kan gennemføres ved fogedretten, hvis den  

 indklagede part ikke betaler godtgørelsen til klageren.
For eksempel har  

 Ligestillingsnævnet i flere tilfælde tilkendt godtgørelser for afskedigelse  

 under graviditet eller barselorlov, og i nogle af sagerne har indklagede  

 afslået at betale godtgørelsen til kvinden, der klagede til nævnet.
For at få  

 inddrevet beløbet kan det derfor være nødvendigt at rejse sag ved domstolene  

 og  

 få en dom.
Sagerne flyttes fra ministeren til Ligestillingsnævnets  

 sekretariat, der for fremtiden skal anlægge sager ved domstolene til  

 gennemførelse af nævnets afgørelser.
Ligestillingsnævnet og dets sekretariat  

 er  

 uafhængigt af ministeren.
Ministeren for ligestilling stiller  

 sekretariatsbistand til rådighed for nævnet og de medarbejdere, der varetager  

 sekretariatsopgaver for nævnet, er alene underlagt nævnets  

 instruktionsbeføjelse i dette arbejde.
Medarbejderne er altså ikke underlagt  

 ministerens instruktionsbeføjelse, uanset at arbejdet som sekretariat for  

 nævnet varetages af en medarbejder i Ligestillingsafdelingen under ministeren  

 for ligestilling.
 Det er ikke hensigten med lovforslaget at ændre hidtidig  

 praksis vedrørende den måde, sagerne indbringes for domstolene på.  

 Ligestillingsnævnets sekretariat vil optræde som mandatar på klagerens vegne  

 i  

 stedet for ministeren, når nævnets afgørelser indbringes for domstolene.
Ved lovændringen kommer reglerne stort set til at svare til  

 reglerne om Forbrugerklagenævnets afgørelser.
Forbrugerstyrelsen  

  

 kan  

  

 anlægge sag ved domstolene, hvis  

 Forbrugerklagenævnets afgørelser ikke efterleves.
I sager til opfølgning af  

 Ligestillingsnævnets afgørelser  

  

 skal  

  

 Ligestillingsnævnets  

 sekretariat anlægge sag, hvis klageren ønsker det.
Det vil sige, at sagsanlæg  

 efter ligestillingsloven er obligatorisk, medens Forbrugerstyrelsen selv  

 afgør,  

 hvorvidt styrelsen ønsker at anlægge sag.
Økonomiske og administrative konsekvenser for  

 stat, amter og kommuner Lovforslaget vurderes ikke at have økonomiske konsekvenser  

 eller administrative konsekvenser for det offentlige.
Erhvervsmæssige konsekvenser Lovforslaget vurderes ikke at have økonomiske konsekvenser for  

 erhvervslivet.
Miljømæssige konsekvenser Lovforslaget vurderes ikke at have miljømæssige konsekvenser.
Administrative konsekvenser for borgerne Lovforslaget vurderes ikke at have administrative konsekvenser  

 for borgerne.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Lovforslaget ændrer proceduren for at få gennemført  

 Ligestillingsnævnets afgørelser.
Lovforslaget vurderes ikke at have  

 ligestillingsmæssige konsekvenser.
Høring Samtlige ministerier, Advokatsamfundet, Akademikernes  

 Centralorganisation, Amtsrådsforeningen, Dansk Arbejdsgiverforening, Dansk  

 Industri, Dansk Kvindesamfund, Den Danske Dommerforening, Finanssektorens  

 Arbejdsgiverforening, Foreningen af Aktive kvinder, Frederiksberg Kommune,  

 Funktionærernes og Tjenestemændenes Fællesråd, HK, Institut for  

 Menneskerettigheder,  

 Københavns Kommune, Kommunernes Landsfore ning, Kvinderådet, KVINFO,  

 Kvindeligt  

 Arbejderforbund, Landsorganisationen i Danmark, Ligestillingsnævnet,  

 Maskulint  

 Forum, Sammenslutningen af Landbrugets Arbejdsgiverforeninger Samlet vurdering af lovforslagets konsekvenser Positive  

 konsekvenser/ mindreudgifter Negative  

 konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 I henhold til § 18, stk. 1, i lov om ligestilling af kvinder  

 og mænd, jf. lovbekendtgørelse nr. 553 af 2. juli 2002, som ændret ved lov  

 nr.  

 286 af 25. april 2003 udpeger ministeren medlemmerne til nævnet.
Det foreslås ved en ændring af § 18, stk. 1, at ministeren  

 for ligestilling også udpeger suppleanter for medlemmerne af  

 Ligestillingsnævnet.
Det vil kunne forekomme, at et nævnsmedlem er inhabil i  

 en  

 nævnssag, og der er derfor behov for at kunne sammensætte et nævn med et  

 eller  

 flere stedfortrædende medlemmer til behandling af sagen.
Til nr. 2 Det foreslås, at kompetencen til sagsanlæg til opfølgning af  

 Ligestillingsnævnets afgørelser ved domstolene flyttes fra ministeren for  

 ligestilling til Ligestillingsnævnets sekretariat.
Efter den gældende bestemmelse i ligestillingsloven skal  

 ministeren for ligestilling, hvis Ligestillingsnævnets afgørelser ikke  

 efterleves, på klagerens anmodning og på dennes vegne indbringe sagen for  

 domstolene.
Baggrunden for bestemmelsen er, at nævnets afgørelser om  

 tilkendelse af godtgørelser ikke kan gennemføres ved fogedretten, hvis den  

 indklagede part ikke betaler godtgørelsen til klageren.
Det er derfor  

 nødvendigt at rejse sag ved domstolene og få en dom, for at klageren kan få  

 sine penge.
Herved sikres en effektiv gennemførelse af nævnets afgørelser og  

 en  

 styrkelse af retssikkerheden for parterne.
Sagerne flyttes fra ministeren til Ligestillingsnævnets  

 sekretariat, der for fremtiden skal anlægge sager ved domstolene til  

 gennemførelse af nævnets afgørelser, hvis klageren anmoder om det.  

 Ligestillingsnævnet og dets sekretariat er uafhængigt af ministeren.  

 Ministeren  

 for ligestilling stiller sekretariatsbistand til rådighed for nævnet og de  

 medarbejdere, der varetager sekretariatsopgaver for nævnet, er alene  

 underlagt  

 nævnets instruktionsbeføjelse i dette arbejde.
Medarbejderne er altså ikke  

 underlagt ministerens instruktionsbeføjelse, uanset at arbejdet som  

 sekretariat  

 for nævnet varetages af en medarbejder i Ligestillingsafdelingen under  

 ministeren for ligestilling.
Ved lovændringen kommer reglerne stort set til at svare til  

 reglerne om Forbrugerklagenævnets afgørelser.
Forbrugerstyrelsen kan anlægge  

 sag ved domstolene, hvis Forbrugerklagenævnets afgørelser ikke efterleves.
I  

 sager til opfølgning af Ligestillingsnævnets afgørelser skal  

 Ligestillingsnævnets sekretariat anlægge sag, hvis klageren ønsker det.
Det  

 vil  

 sige, at sagsanlæg efter ligestillingsloven er obligatorisk, medens  

 Forbrugerstyrelsen  

 selv afgør, hvorvidt styrelsen ønsker at anlægge sag.
Til § 2 Det foreslås, at lovforslaget træder i kraft den 1. juni 2004.  

 De anmodninger om sagsanlæg, som er modtaget før ikrafttrædelsesdagen,  

 behandles efter de hidtil gældende regler.
Bilag 1 Lovforslaget sammenholdt med gældende lov Gældende formulering Lovforslaget § 1 I lov  

 om ligestilling af kvinder og mænd, jf. lovbekendtgørelse nr. 553 af 2. juli  

 2002 som ændret ved lov nr. 286 af 25. april 2003, foretages følgende  

 ændring:
§ 18.  

  

 Ligestillingsnævnet består af en formand og to andre medlemmer, der udpeges  

 af ministeren for ligestilling for 3 år ad gangen.
Genudpegning kan finde  

 sted.
Formanden skal være dommer.
De øvrige medlemmer skal have bestået  

 juridisk kandidateksamen, og et medlem skal have viden om ligestilling, mens  

 det andet medlem skal have viden om arbejdsmarkedsforhold.
Begge køn skal  

 være repræsenteret i nævnet.
 Stk. 2.  

  

 Ministeren for ligestilling fastsætter nævnets forretningsorden.
 Stk. 3.  

  

 Ministeren for ligestilling stiller sekretariat til rådighed for nævnet.
 1.  

  

 I  

  

 § 18, stk. 1,  

  

 indsættes som sidste pkt.:
»Ministeren for ligestilling  

 udpeger suppleanter for Ligestillingsnævnets medlemmer for 3 år ad gangen.« § 22.  

  

 Når nævnet har truffet en  

 afgørelse i en klagesag, kan hver af parterne indbringe sagen for domstolene.
 Stk. 2.  

  

 Hvis nævnets afgørelser eller  

 forlig, der er indgået for nævnet, ikke efterleves, skal ministeren for  

 ligestilling på klagerens anmodning og på dennes vegne indbringe sagen for  

 domstolene.
 2.  


  

 § 22, stk. 2,  

 affattes således:
»Hvis nævnets afgørelser  

 eller forlig, som er indgået for nævnet, ikke efterleves, skal  

 Ligestillingsnævnets sekretariat på klagerens anmodning og på dennes vegne  

 indbringe  

 sagen for domstolene.« § 2 Stk. 1.  

  

 Loven træder i kraft den 1.  

 juni 2004.
 Stk. 2.  

  

 Anmodninger om sagsanlæg,  

 modtaget før lovens ikrafttræden, behandles dog efter de hidtil gældende  

 regler.
