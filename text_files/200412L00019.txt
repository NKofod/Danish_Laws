Fremsat den 7. oktober 2004 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om en aktiv beskæftigelsesindsats (Virksomhedspraktik  

 til særligt udsatte unge under 18 år) § 1 I lov nr. 419 af 10. juni 2003 om en aktiv beskæftigelsesindsats,  

 som senest ændret ved lov nr. 423 og 424 af 9. juni 2004, foretages følgende  

 ændringer:
 1.  

  

 I  

  

 § 2, nr. 7,  


  

 udgår: »og«, i  

 §  

 2, nr. 8,  


  

 udgår:  

 ».« og efter »til« indsættes: », og«, og  

  

 efter nr. 8 indsættes:
»9)  

 	  

 særligt udsatte unge  

 under 18 år, hvor de eksisterende tilbud til unge under 18 år efter lov om  

 social service ikke er tilstrækkelige, og som efter kommunens vurdering har  

 behov  

 for et tilbud efter kapitel 11.« 2. Efter  

 § 50  

  

 indsættes:
»Kapitel 11 a Virksomhedspraktik til særligt udsatte unge under 18  

 år § 50 a.  

  

 Kommunen kan give tilbud om  

 virksomhedspraktik efter kapitel 11 til særligt udsatte unge under 18 år, der  

 er omfattet af § 2, nr. 9.
Stk. 2.  

  

 Under  

 virksomhedspraktik modtager den unge en godtgørelse.
Godtgørelsen fastsættes  

 i  

 samarbejde med de faglige organisationer og med udgangspunkt i den mindste  

 overenskomstmæssige timeløn på det aktuelle ansættelsesområde.
Godtgørelsen  

 kan  

 højst udgøre et beløb, der svarer til beløbet i § 25 f, stk. 2,  

 nr.1,  

 i lov om aktiv socialpolitik.
Stk. 3.  

  

 Afgørelse om  

 virksomhedspraktik efter stk. 1 træffes med samtykke fra den unge og  

 forældremyndighedens  

 indehaver.« 3.  

  

 I  

  

 § 117, stk. 1,  

  

 indsættes efter »jobplaner«  

 : », godtgørelse efter § 50 a«.
§ 2 Loven træder i kraft den 1. januar 2005.
 Stk. 2.  

  

 Unge, der ved lovens ikraftræden  

 har fået et tilbud efter § 1 i bekendtgørelse af  . om forsøgsordninger  

 efter lov om en aktiv beskæftigelsesindsats, vil kunne fortsætte efter de  

 rammer, der er fastsat i bekendtgørelsen.
Bemærkninger til lovforslaget Almindelige bemærkninger I.
Forslagets indhold Som led i indsatsen for unge kriminelle under 18 år  

 foreslås, at de gode erfaringer fra projekt »Spydspidsen«  

 i Københavns Kommune udbredes til en generel ordning, som  

 giver kommunerne mulighed for at tilbyde redskabet virksomhedspraktik til  

 marginaliserede unge primært mellem 15-18 år.
 Målgruppen er unge med massive problemer, som for  

 hovedpartens vedkommende i årevis efter lov om social service har fået hjælp  

 og  

 støtte, men uden at det har ført den unge ind på det rette spor.
Det foreslås, at kommunen under virksomhedspraktikken kan  

 yde den unge en godtgørelse, som højest kan udgøre et beløb, der svarer til  

 satsen for unge udeboende under 25 år, der har modtaget kontanthjælp i 6  

 måneder  

 eller mere efter lov om en aktiv socialpolitik.
Godtgørelsen fastsættes i  

 samarbejde med de faglige organisationer og med udgangspunkt i den mindste  

 overenskomstmæssige timeløn på det pågældende område.
2. Baggrunden for forslaget Projekt  

 »Spydspidsen«  

 har siden år 2000 fungeret som en  

 forsøgsordning, som senest er blevet forlænget til den 30. juni 2005, jf.  

 bekendtgørelse om forsøgsordninger efter lov om en aktiv  

 beskæftigelsesindsats.
 Projektet omfatter en gruppe meget marginaliserede unge,  

 hvor servicelovens regler om særlig støtte, herunder i form af praktiktilbud  

 efter § 40, stk. 2, nr. 12, har vist sig utilstrækkelige til at  

 give  

 den unge støtte til at komme på rette spor og få den fornødne tilknytning til  

 arbejdsmarkedet.
 Der er således tale om unge, som har meget stor risiko for  

 at blive udstødt i forhold til uddannelse og arbejdsmarked, og som er  

 karakteriseret ved et eller flere af følgende forhold:
·  

 	  

 De  

 kan  

 ikke længere modtage tilbud i det almindelige skolesystem, ·  

 	  

 har dårlige skoleerfaringer, mange  

 skoleskift og lange perioder med mangelfuld eller manglende  

 skolegang/beskæftigelse, ·  

 	  

 er kriminelle  flere har modtaget  

 dom, ·  

 	  

 har et betydeligt forbrug af  

 rusmidler, især hash, ·  

 	  

 har en opvækst med mange brud, svigt  

 og har været anbragt uden for hjemmet.
Af i alt ca. 9.000 unge mellem 15 og 18 år i Københavns  

 Kommune er det max. 200 unge, der tilhører målgruppen.
Ca. 100 unge har  

 årligt  

 været omfattet af forsøget.
Det vurderes, at målgruppen primært bor i  

 storbyer.  

 På den baggrund skønnes det, at målgruppen, hvor det kan være relevant at  

 give  

 tilbud i lighed med »Spydspidsens«,  

 på landsplan vil udgøre ca. 1000 unge.
 I forhold til de traditionelle socialpædagogiske tilbud til  

 unge adskiller »Spydspidsen«  

 sig  

 ved sin meget arbejdsmarkedsrettede tilgang, hvor det er en placering på  

 arbejdsmarkedet, der er omdrejningspunktet i indsatsen.
Forsøget viser, at en arbejdsmarkedsrettet indsats, hvor  

 der sker en individuel matchning af den unge og virksomheden - kombineret med  

 en tæt og differentieret støtte til de unge fra professionelle med samtidig  

 opbakning fra familie og venner - virker.
Erfaringen er, at over halvdelen af  

 de unge kommer i gang med arbejde eller uddannelse, over halvdelen får  

 reduceret eller ophører helt med kriminalitet og/eller hashmisbrug, og 1/3 af  

 de unge har også mentalt fået det bedre.
 Projektet har således bevirket, at en stor del af de unge,  

 som har været omfattet af forsøget, har fået brudt den »onde cirkel«  

 og har fået et godt grundlag for en  

 fremtidig tilknytning til arbejdsmarkedet.
 Metoderne i »Spydspidsen«  

 har således vist sig absolut egnede i forhold til denne gruppe  

 af særligt udsatte unge.
3. Erfaringerne fra projekt »Spydspidsen«  

 bør bruges i indsatsen mod unge  

 kriminelle Regeringen lægger vægt på, at indsatsen for unge kriminelle  

 styrkes, og det er her vigtigt at udbrede og udnytte de gode erfaringer fra  

 typer af indsatser, der virker.
 Regeringen mener, at alle kommuner skal have mulighed for  

 at kunne bruge de gode erfaringer, Københavns Kommune har indhøstet igennem  

 projekt  

 »Spydspidsen«.
 Det foreslås derfor, at erfaringerne fra projekt »Spydspidsen«  

 i Københavns Kommune omsættes til en  

 generel ordning, som giver kommunerne mulighed for at anvende redskabet  

 virksomhedspraktik til marginaliserede unge primært mellem 15-18 år, hvor  

 servicelovens regler om særlig støtte, herunder i form af praktiktilbud efter  

 § 40, stk. 2, nr. 12, har vist sig utilstrækkelige til at give den  

 unge støtte til at komme på rette spor og få den fornødne tilknytning til  

 arbejdsmarkedet.
 I forhold til praktiktilbud i medfør af lov om social  

 service adskiller projekt »Spydspidsen«  

 og den her foreslåede ordning sig ved, at der efter forslagets tilbud i  

 videre  

 udstrækning tages udgangspunkt i sædvanlige arbejdsmarkedsforhold, fx i  

 forbindelse med fastsættelse af godtgørelsen.
 En forudsætning for at anvende redskabet virksomhedspraktik  

 i den foreslåede ordning er, at kommunen i det konkrete tilfælde skønner, at  

 den unge har brug for netop denne indsats for at få en tilknytning til  

 arbejdsmarkedet,  

 fordi de sædvanlige tilbud efter lov om social service, herunder  

 praktiktilbud  

 i medfør af § 40, stk. 2, nr. 12, i lov om social service har vist sig  

 utilstrækkelige.
 Den nuværende affattelse af kapitel 14 om tillægsydelser  

 indebærer, at reglerne om hjælpemidler i lovens § 76 også finder anvendelse  

 på  

 denne målgruppe.
 Den nuværende affattelse indebærer endvidere, at  

 lovforslagets målgruppe ikke vil være omfattet af reglerne om mentor og  

 befordringsgodtgørelse.
 Det foreslås, at den nuværende affattelse opretholdes.
 Der kan forekomme tilfælde, hvor der kan være behov for  

 hjælpemidler med henblik på at understøtte, at den unge kan deltage i  

 virksomhedspraktikken.
Derimod skønnes det, at reglerne om mentor og  

 befordringsgodtgørelse ikke er relevante for ordningen.
Begrundelsen er, at  

 den  

 personlige støtte til den unge skal ske gennem det sociale system, og at evt.  

 udgifter til transport forudsættes dækket af godtgørelsen.
Da der er tale om unge, som i forvejen modtager massiv  

 støtte via sociallovgivningen bl.a. på baggrund af tidligere kriminalitet, er  

 der tale om en gruppe, som er omfattet af de regler, som er fastsat i lov om  

 social service om handleplaner.
Derfor vil disse unge ikke skulle være  

 omfattet  

 af bestemmelserne om jobplan i lov om en aktiv beskæftigelsesindsats.
Det foreslås, at kommunen under virksomhedspraktikken kan  

 udbetale den unge en godtgørelse, som højest kan udgøre et beløb, der svarer  

 til satsen for unge udeboende under 25 år, der har modtaget kontanthjælp i 6  

 måneder eller mere efter lov om en aktiv socialpolitik.
Beløbet udgør 4.506  

 kr.  

 (niveau pr. 1. januar 2004). Godtgørelsen fastsættes i samarbejde med de  

 faglige organisationer og med udgangspunkt i den mindste overenskomstmæssige  

 timeløn på det pågældende område.
Godtgørelsen er skattepligtig indkomst.
Det forslås endvidere, at kommunen endeligt afholder  

 udgiften til godtgørelsen.
Begrundelsen er, at der er tale om et særligt og  

 individualiseret tilbud, der supplerer og erstatter tilbud efter lov om  

 social  

 service, som kommunen afholder uden refusion fra staten.
II. Økonomiske konsekvenser for det offentlige Det skønnes, at forslaget er udgiftsneutralt for kommunerne  

 og staten.
Der er herved taget hensyn til, at muligheden for at tilbyde de  

 marginaliserede unge virksomhedspraktik supplerer eller erstatter de  

 muligheder,  

 der allerede eksisterer for denne målgruppe efter den sociale lovgivning.
 Lovforslaget skal forhandles med de kommunale parter.
III. Økonomiske og administrative konsekvenser for  

 erhvervslivet Forslaget har ingen økonomiske eller administrative  

 konsekvenser for erhvervslivet.
IV.
Miljømæssige konsekvenser Forslaget har ingen miljømæssige konsekvenser.
V.
Forholdet til EU-retten I forslaget til lov om en aktiv beskæftigelsesindsats blev  

 det i bemærkningerne anført, at redskabet virksomhedspraktik var nyt, og at  

 det  

 derfor ville blive anmeldt til Europa-Kommissionen til godkendelse.
Dette  

 skete  

 inden lovens vedtagelse.
Efter drøftelse med Kommissionen trak regeringen  

 imidlertid anmeldelsen tilbage ud fra den opfattelse, at virksomhedspraktik  

 er  

 en såkaldt generel foranstaltning, der ikke udgør statsstøtte.
Regeringen har efterfølgende sendt uddybende bemærkninger  

 til Kommissionen om, hvorfor virksomhedspraktik ikke udgør statsstøtte.
Dette  

 er sket på baggrund af en anmodning fra Kommissionen, idet Kommissionen har  

 modtaget en klage over virksomhedspraktikordningen.
Kommissionen har ikke  

 besvaret klageren på tidspunktet for dette forslags fremsættelse.
 På den baggrund er det vurderingen, at lovforslaget ikke  

 indeholder EU-retlige aspekter.
VI.
Høringer ·  

 	  

 Lovforslaget er sendt til høring hos  

 følgende:
·  

 	  

 Ankestyrelsen ·  

 	  

 Beskæftigelsesrådet ·  

 	  

 Foreningen af Statsamtmænd ·  

 	  

 Foreningen af Socialchefer i Danmark ·  

 	  

 Kristelig Fagbevægelse Vurdering af  

 konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Forslaget vil medføre mindreudgifter til ydelser efter  

 den sociale lovgivning Lovforslaget vil medføre merudgifter til godtgørelse i  

 forbindelse med virksomhedspraktik Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Vurderingen er, at lovforslaget ikke indeholder EU-retlige  

 aspekter Bemærkninger til lovforslagets enkelte bestemmelser Til § 1 Til nr. 1 og 2 Forslaget giver kommunerne mulighed for at give særligt  

 udsatte og truede unge under 18 år, der i forvejen er omfattet af indsatsen  

 for  

 truede unge efter lov om social service, tilbud om virksomhedspraktik.  

 Målgruppen  

 er primært unge mellem 15  18 år, men redskabet virksomhedspraktik kan  

 dog  

 også anvendes på fx en 14 - årig, hvis det i konkrete tilfælde skønnes, at  

 denne indsats er den bedst egnede.
Det er en forudsætning for tilbud om  

 virksomhedspraktik, at de sædvanlige tilbud efter lov om social service,  

 herunder  

 praktiktilbud i medfør af § 40, stk. 2, nr. 12, i lov om social service  

 har vist sig utilstrækkelige.
Under virksomhedspraktikken modtager den unge en  

 godtgørelse, der fastsættes i samarbejde med de faglige organisationer.  

 Godtgørelsen skal fastsættes således, at der tilstræbes en sammenhæng mellem  

 størrelsen af godtgørelsen og den tid, den unge er i praktik, herunder om den  

 unge lever op til den plan, der er lagt for forløbet.
Kommunen vil således  

 kunne reducere godtgørelsen, hvis den unge ikke møder op eller på anden måde  

 udøver en adfærd, der er i strid med planen.
Ved fastsættelsen af  

 godtgørelsen  

 vil der kunne tages udgangspunkt i den mindste overenskomstmæssige timeløn på  

 det pågældende område.
Godtgørelsen kan højst udgøre et beløb, der svarer til  

 satsen for unge udeboende, der har modtaget kontanthjælp i 6 måneder eller  

 mere  

 efter lov om aktiv socialpolitik, p.t. 4.506 kr. pr. måned.
Ved fastsættelsen  

 af godtgørelsen er der åbnet op for, at kommunen kan skønne, hvad der vil  

 være  

 et rimeligt niveau for godtgørelsen i forhold til den konkrete unge.  

 Godtgørelsen er skattepligtig indkomst.
 Kommunens afgørelse om virksomhedspraktik forudsætter, at  

 der foreligger samtykke fra den unge og forældremyndighedens indehaver.
Ordningen gælder, indtil den unge fylder 18 år.
Herefter  

 vil den unge kunne modtage tilbud på almindelige vilkår efter lov om en aktiv  

 beskæftigelsesindsats og med de ydelser, der følger af lov om aktiv  

 socialpolitik.
 Til nr. 3.
Det foreslås, at kommunerne endeligt afholder udgiften til  

 den godtgørelse, kommunen kan yde under virksomhedspraktikken.
Begrundelsen  

 er,  

 at der er tale om et redskab, som kan supplere og erstatte foranstaltninger i  

 form af traditionelle pædagogiske tilbud m.v. og således indgå som en ny  

 mulighed i forhold til typer af indsatser over for truede unge, der i  

 forvejen  

 er omfattet af indsatsen for truede unge.
Til § 2 Det foreslås, at lovforslaget træder i kraft den 1. januar  

 2005.
Efter lovens ikrafttræden vil der ikke længere være behov  

 for den særlige forsøgsordning i Københavns Kommune.
Det foreslås, at de  

 unge,  

 som ved lovens ikrafttræden er omfattet af forsøgsordningen, vil kunne  

 fortsætte efter de rammer, der er fastsat i bekendtgørelsen om  

 forsøgsordningen.
Lovforslaget sammenholdt med gældende lov Gældende formulering Lovforslaget § 1 I lov nr. 419 af 10. juni 2003 om en aktiv  

 beskæftigelsesindsats, som senest ændret ved lov nr. 423 og 424 af 9. juni  

 2004, foretages følgende ændringer:
7)  

 	  

 personer med varige  

 begrænsninger i arbejdsevnen, der ikke modtager førtidspension efter lov om  

 social pension, og som ikke er i stand til at fastholde eller opnå  

 beskæftigelse  

 på normale vilkår på arbejdsmarkedet, og 8)  

 	  

 personer med  

 handicap, jf. lov om kompensation til handicappede i erhverv m.v., der har  

 gennemført en uddannelse af mindst 18 måneders varighed, som kan berettige  

 til optagelse i en arbejdsløshedskasse, og som ikke har opnået ansættelse  

 efter op til 2 år efter uddannelsens afslutning, og som mangler  

 erhvervserfaring  

 inden for det arbejdsområde, som uddannelsen kvalificerer til.
 1.  

  

 I  

  

 § 2, nr. 7,  


  

 udgår: »og«, i  

 §  

 2, nr. 8,  


  

 udgår:  

 ».« og efter »til« indsættes: », og«, og  

  

 efter nr. 8 indsættes:
»9)  

 	  

 særligt udsatte  

 unge under 18 år, hvor de eksisterende tilbud til unge under 18 år efter lov  

 om  

 social service ikke er tilstrækkelige, og som efter kommunens vurdering har  

 behov  

 for et tilbud efter kapitel 11.« 2. Efter  

 § 50  

  

 indsættes:
»Kapitel 11 a Virksomhedspraktik til særligt udsatte unge under  

 18 år § 50 a.  

  

 Kommunen kan give tilbud om  

 virksomhedspraktik efter kapitel 11 til særligt udsatte unge under 18 år, der  

 er omfattet af § 2, nr. 9.
Stk. 2.  

  

 Under virksomhedspraktik modtager den unge  

 en godtgørelse.
Godtgørelsen fastsættes i samarbejde med de faglige  

 organisationer og med udgangspunkt i den mindste overenskomstmæssige timeløn  

 på det aktuelle ansættelsesområde.
Godtgørelsen kan højst udgøre et beløb,  

 der svarer til beløbet i § 25 f, stk. 2, nr.1, i lov om aktiv  

 socialpolitik.
Stk. 3.  

  

 Afgørelse om  

 virksomhedspraktik efter stk. 1 træffes med samtykke fra den unge og  

 forældremyndighedens indehaver.« § 117.  

  

 Kommunen afholder endeligt udgifterne til vejledning, sagsbehandling og det  

 individuelle kontaktforløb, til udarbejdelse af jobplaner og til  

 administration  

 i øvrigt, herunder lægeerklæringer m.v.
 3. I  

 § 117,  

 stk. 1  

, indsættes efter »jobplaner«  

 : », godtgørelse efter § 50 a«.
§ 2 Loven træder i kraft den 1. januar 2005.
 Stk. 2.  

  

 Unge, der ved lovens ikraftræden  

 har fået et tilbud efter § 1 i bekendtgørelse af  . om forsøgsordninger  

 efter lov om en aktiv beskæftigelsesindsats, vil kunne fortsætte efter de  

 rammer, der er fastsat i bekendtgørelsen.
