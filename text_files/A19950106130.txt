 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsmarkedsuddannelser, jf. lovbekendtgørelse nr. 776 af 20.  

 september 1995, foretages følgende ændringer:
 1. § 1 affattes således:
» § 1.  Arbejdsmarkedsuddannelserne udvikles og  

 gennemføres som erhvervsrettet voksen- og efteruddannelse samt  

 kompetenceafklaring for ufaglærte og personer med erhvervsuddannelse og har  

 til formål 2. § 2, stk. 3, affattes således:
»Stk. 3.  Uddannelsesrådet for  

 arbejdsmarkedsuddannelserne og efteruddannelsesudvalgene medvirker i  

 udvikling og tilrettelæggelse af arbejdsmarkedsuddannelserne.« 3. Overskriften til kapitel 2 affattes således:
 »Uddannelsesprogrammer, målgrupper for og adgang til  

 arbejdsmarkedsuddannelserne«. 4. § 3 affattes  

 således:
 » § 3.  Arbejdsmarkedsuddannelserne består af:
 5. Efter § 3 indsættes:
 » § 3 a.  Arbejdsmarkedsuddannelsernes målgruppe  

 omfatter ufaglærte, personer med en erhvervsuddannelse efter  

 erhvervsuddannelsesloven samt personer, der kan sidestilles hermed, og  

 personer med anden uddannelse, som ikke har været anvendt i længere tid.  

 Desuden omfattes de videregående teknikere og laboranter af målgruppen.
 Stk. 2.  Personer i målgruppen efter stk. 1 kan være  

 privat og offentligt ansatte, arbejdsledere og selvstændige.
 Stk. 3.  Adgang til uddannelserne efter § 3, nr. 1-4,  

 har personer, som er fyldt 20 år, og som er omfattet af målgruppen efter stk.  

 1 og 2.
 Stk. 4.  Uddannelsesstederne kan, hvor særlige forhold  

 taler herfor, dispensere fra alderskravet i stk. 3.
 Stk. 5.  Arbejdsministeren kan fastsætte nærmere regler  

 om adgang for personer med anden uddannelse, som ikke har været anvendt i  

 længere tid, jf. stk. 1, og for uddannelsesstedernes fravigelse af  

 alderskravet efter stk. 4.
 Stk. 6.  Træningsskolens arbejdsmarkedsuddannelser er  

 for unge mellem 18 og 30 år med særlige tilpasningsproblemer.
§ 3 b.  Uddannelse efter § 3, nr. 1 og 4, retter sig  

 primært mod beskæftigede.
Uddannelse efter § 3, nr. 2, retter sig såvel mod  

 beskæftigede som ledige, og kompetenceafklaring efter § 3, nr. 3, retter sig  

 primært mod ledige, men kan også bruges af beskæftigede.
§ 3 c.  Der er frit optag på  

 arbejdsmarkedsuddannelserne efter § 3, nr. 1-4. Ved frit optag forstås, at  

 optagelsestallet fastlægges af det enkelte uddannelsessted.
Uddannelsesstedet  

 kan optage alle ansøgere inden for målgruppen for den pågældende uddannelse,  

 som uddannelsesstedet finder kvalificerede til at gennemføre uddannelserne.  

 Uddannelsesstederne kan ikke optage flere, end de har mulighed for at give  

 undervisning i overensstemmelse med uddannelsesplanernes mål og rammer.
Stk. 2.  Arbejdsministeren kan fastsætte regler om  

 fordeling af beskæftigede og ledige på uddannelser efter § 3, nr. 1 og  

 2.« 6. I § 4, stk. 1, udgår »indsats på særlige områder  

 og«.
 7. Overskriften til kapitel 3 affattes således:
 »Uddannelsernes indhold«.
 8. § 5 affattes således:
 » § 5.  Indhold, tilrettelæggelse og afholdelse  

 af uddannelser efter § 3, nr. 1 og 2, tager udgangspunkt i arbejdsmarkedets  

 erhvervsrettede kvalifikationsbehov, herunder hensyntagen til opfyldelse af  

 tværfaglige behov, virksomhedernes behov samt den enkeltes erhvervsmæssige og  

 uddannelsesmæssige forudsætninger og behov.
 Stk. 2.  Emner af almenfaglig karakter kan indgå i  

 uddannelserne til opfyldelse af uddannelsernes formål og med henblik på  

 opfyldelse af den enkelte kursists konkrete behov.
Stk. 3.  Uddannelsesstederne udsteder bevis for  

 deltagelse i uddannelse efter stk. 1. Arbejdsministeren kan fastsætte nærmere  

 regler om udstedelse af bevis.« 9. § 6 affattes således:
» § 6.  Uddannelse efter § 3, nr. 1 og 2, giver  

 selvstændig kompetence og beskrives i uddannelsesplaner, der angiver  

 uddannelsens mål, rammer og krav til lærerkvalifikationer.
Uddannelsesplanen  

 ledsages af en pædagogisk vejledning.
 Stk. 2.  Uddannelserne efter § 3, nr. 1, kan indgå i  

 trindelte kursuslinjer inden for de respektive faglige områder.
 Stk. 3.  I sammenhængende forløb efter § 3, nr. 2, kan  

 der indgå anden uddannelse og uddannelsespraktik.
Stk. 4.  Arbejdsministeren kan fastsætte nærmere regler  

 om krav til opbygning og indhold af uddannelsesplaner og pædagogiske  

 vejledninger efter stk. 1, om uddannelse og uddannelsespraktik efter stk. 3  

 samt om tilrettelæggelse af sammenhængende arbejdsmarkedsuddannelser efter §  

 3, nr. 2.« 10. Efter § 6 indsættes:
 » § 6 a.  Uddannelse efter § 3, nr. 1, vil  

 normalt have en varighed af op til 6 uger.
 Stk. 2.  Uddannelse efter § 3, nr. 1 og 2, udvikles som  

 sammenhængende heltidsundervisning i dagtimerne.
 Stk. 3.  Uddannelse efter § 3, nr. 1 og 2, kan uanset  

 bestemmelsen i stk. 2 afholdes af uddannelsesstederne som  

 deltidsundervisning, som undervisning opsplittet over enkelte dage, som  

 aftenundervisning eller i weekenden, medmindre der ud fra pædagogiske eller  

 kvalitative hensyn er bestemt andet i uddannelsesplanen.
Stk. 4.  Den pædagogiske vejledning skal indeholde  

 beskrivelse af de mulige afholdelsesformer.« 11. § 7 ophæves.
 12. § 8 ophæves.
 13. § 9 affattes således:
» § 9.  Kompetencegivende uddannelse, der er  

 gennemført i henhold til § 3, nr. 1 og 2, kan i kombination med relevant  

 erhvervserfaring og eventuel anden uddannelse føre til  

 erhvervsuddannelseskompetence efter lovgivningens regler herom.« 14. § 10 affattes således:
» § 10.  Individuel kompetenceafklaring efter §  

 3, nr. 3, kan tilrettelægges i form af studie- og uddannelsesvejledning,  

 praktisk brancheafprøvning i værksteder eller afprøvning af almenfagligt  

 niveau.
Forløbene kan tilrettelægges individuelt og for hold.
 Stk. 2.  Arbejdsministeren fastsætter nærmere regler om  

 mål, rammer og indhold samt om afholdelse af individuel kompetenceafklaring.
Stk. 3.  Uddannelsesstederne udsteder bevis for  

 deltagelse.
Arbejdsministeren kan fastsætte nærmere regler om udstedelse af  

 bevis.« 15. Efter § 10 indsættes:
 » § 10 a.  Uddannelse efter § 3, nr. 4, er  

 uddannelser efter § 3, nr. 1 og 2, udbudt som virksomhedstilpassede kurser  

 med nedsatte statstilskud, jf. § 33.
Stk. 2.  VTP-kurserne skal omfatte mellem 1/2 og 2/3 af  

 en godkendt kompetencegivende uddannelsesplan eller et centralt godkendt  

 sammenhængende forløb.
VTP-planer kan udarbejdes af uddannelsessteder, der er  

 godkendt til at udbyde uddannelse efter § 3, nr. 1 eller 2.
 Stk. 3.  VTP-kurser afholdes efter retningslinjerne i §  

 6 a, dog således at uddannelsesplanerne udarbejdes af uddannelsesstedet.
Stk. 4.  Arbejdsministeren kan fastsætte nærmere regler  

 om uddannelsernes indhold.« 16. §§ 11-13 ophæves.
 17. Efter § 14 indsættes:
 » § 14 a.  Arbejdsministeren fastsætter nærmere  

 regler om Træningsskolens arbejdsmarkedsuddannelser.
§ 14 b.  Arbejdsministeren kan fastsætte nærmere  

 regler om afholdelse af fjernundervisning.« 18. § 15 ophæves.
 19. I § 16, stk. 1, ændres »6 fra Dansk  

 Arbejdsgiverforening« til: »5 fra Dansk Arbejdsgiverforening«  

 og »1 repræsentant for de offentlige arbejdsgivere« til: »2  

 repræsentanter for de offentlige arbejdsgivere«.
 20. I § 16, stk. 2, ændres »Industriministeriet«  

 til: »Erhvervsministeriet«.
 21. I § 16 indsættes efter stk. 4 som stk. 5:
»Stk. 5.  Uddannelsesrådet kan nedsætte et  

 forretningsudvalg blandt medlemmerne.
Uddannelsesrådet kan endvidere nedsætte  

 arbejdsudvalg med repræsentation fra de organisationer, der er medlemmer af  

 rådet.
Herudover kan der ad hoc tilknyttes særligt sagkyndige til  

 arbejdsudvalgene.« Stk. 5  bliver herefter stk. 6.
22. I § 16, stk. 5, som bliver stk. 6, indsættes efter  

 »Uddannelsesrådet«: », forretningsudvalget og  

 arbejdsudvalgene.« 23. Efter § 17 indsættes:
 » § 17 a.  Uddannelsesrådet udtaler sig til  

 Erhvervsuddannelsesrådet i spørgsmål af fælles interesse for  

 arbejdsmarkedsuddannelserne og erhvervsuddannelserne, herunder om udvikling  

 af voksenuddannelsesforløb.
Stk. 2.  Uddannelsesrådet medvirker til  

 Erhvervsuddannelsesrådets indstillinger til undervisningsministeren om  

 erhvervsuddannelser, der er tilrettelagt for voksne efter  

 erhvervsuddannelsesloven.« 24. § 18 affattes således:
 » § 18.  Uddannelsesrådet skal mindst en gang  

 årligt til arbejdsministeren afgive indstilling om følgende:
Stk. 2.  Uddannelsesrådets årlige indstilling kan  

 endvidere indeholde forslag til arbejdsministerens retningslinjer om  

 forholdet mellem beskæftigede og ledige på uddannelserne, jf. § 3 c, stk.  

 2.« 25. Efter § 18 indsættes:
» § 18 a.  Uddannelsesrådet indstiller til  

 arbejdsministeren om anvendelse af midler til udviklingsaktiviteter m.v.  

 vedrørende uddannelse efter § 3, nr. 1-3, og til læreruddannelse.« 26. § 19 affattes således:
» § 19.  Uddannelsesrådet godkender oprettelse og  

 nedlæggelse af efteruddannelsesudvalg.« 27. § 20 affattes således:
 » § 20.  Uddannelsesrådet indstiller til  

 arbejdsministeren om:
Stk. 2.  Uddannelsesrådet påser i sine indstillinger  

 efter stk. 1, at der ikke gives godkendelse til udbud af  

 arbejdsmarkedsuddannelser, hvis det pågældende uddannelsesbehov allerede  

 imødekommes på anden vis.« 28. Efter § 20 indsættes:
 » § 20 a.  Uddannelsesrådet godkender  

 uddannelsesplaner og kursuslinjer efter § 3, nr. 1, og uddannelsesplaner for  

 centralt fastlagte sammenhængende forløb efter § 3, nr. 2.
 Stk. 2.  Uddannelsesrådet udtaler sig til  

 arbejdsministeren om forslag til indplacering af de forelagte  

 uddannelsesplaner og sammenhængende forløb efter § 3, nr. 1 og 2, i  

 takstgrupper under hensyn til omkostningsniveau.
Stk. 3.  Uddannelsesrådet udtaler sig til  

 arbejdsministeren om de nærmere regler om mål, rammer og indhold samt  

 afholdelse af individuel kompetenceafklaring efter § 3, nr. 3.« 29. §§ 22-26 ophæves.
 30. I § 27, stk. 1, 2. pkt., ændres »det relevante  

 erhvervsområdeudvalg« til: »Uddannelsesrådet«.
 31. I § 27 indsættes som stk. 3:
»Stk. 3.  Arbejdsministeren kan henstille til  

 arbejdsgiver- og arbejdstagerorganisationer, at de opretter eller nedlægger  

 efteruddannelsesudvalg.« 32. § 28, stk. 1, affattes således:
 »Efteruddannelsesudvalgene har følgende opgaver:
 33. Efter § 28 indsættes:
 » § 28 a.  Arbejdsministeren kan anmode et eller  

 flere efteruddannelsesudvalg om at udvikle en uddannelsesplan på bestemte  

 faglige områder.
 Stk. 2.  Arbejdsministeren kan fastsætte en tidsfrist  

 for efteruddannelsesudvalgenes udvikling og Uddannelsesrådets godkendelse af  

 en uddannelsesplan efter stk. 1 og § 20 a.
Stk. 3.  Såfremt en uddannelsesplan ikke udvikles og  

 godkendes som fastsat efter stk. 1 og 2, kan arbejdsministeren udvikle og  

 godkende planen.« 34. Overskriften til kapitel 5 affattes således:
 »Udbud og gennemførelse af uddannelser«.
 35. § 30 affattes således:
 » § 30.  Arbejdsministeren kan godkende de i stk.  

 2-6 nævnte uddannelsesinstitutioner og virksomheder til at udbyde  

 kompetencegivende uddannelser efter § 3, nr. 1, og ordinære sammenhængende  

 uddannelsesforløb efter § 3, nr. 2.
Stk. 2.  AMU-centres, erhvervsskolers og andre  

 uddannelsesinstitutioners udbud godkendes en gang årligt på baggrund af  

 opgørelse af de forudgående års løbende godkendelser.
Ved den årlige  

 godkendelse bortfalder en ret til at udbyde uddannelser, hvis retten ikke har  

 været udnyttet i to år.
Det er en forudsætning for, at andre  

 uddannelsesinstitutioner kan indgå i den årlige godkendelse, at de er  

 godkendt til at udbyde arbejdsmarkedsuddannelser af større omfang eller  

 gennem flere år.
 Stk. 3.  AMU-centres, erhvervsskolers, andre  

 uddannelsesinstitutioners og virksomheders udbud kan i øvrigt godkendes i  

 konkrete tilfælde.
 Stk. 4.  Arbejdsministeren kan godkende  

 uddannelsesinstitutioner og virksomheder - ud over AMU-centre - til at udbyde  

 særligt tilrettelagte sammenhængende forløb efter § 3, nr. 2, og  

 kompetenceafklarende forløb efter § 3, nr. 3.
 Stk. 5.  Arbejdsministeren kan tilbagekalde godkendelser  

 efter stk. 2, 3 og 4.
 Stk. 6.  Arbejdsministeren kan påbyde et AMU-center at  

 udbyde uddannelser efter § 3, nr. 1-3.
Stk. 7.  Arbejdsministeren påser i sine godkendelser  

 efter stk. 2-6, at der ikke gives godkendelse til udbud af  

 arbejdsmarkedsuddannelser, hvis det pågældende uddannelsesbehov allerede  

 imødekommes på anden vis.« 36. Efter § 30 indsættes:
» § 30 a.  Arbejdsministeren nedsætter et nævn,  

 der behandler klager over afslag på udbud af arbejdsmarkedsuddannelser, og  

 udpeger dets formand.
Herudover udpeger arbejdsministeren 3 medlemmer, heraf  

 de 2 efter indstilling fra erhvervsministeren.
Stk. 2.  Formanden og medlemmerne beskikkes af  

 arbejdsministeren for 4 år ad gangen.
Der kan beskikkes stedfortrædere for  

 medlemmerne.
 Stk. 3.  Nævnet behandler klager fra virksomheder og  

 uddannelsesinstitutioner over afslag på godkendelse til at udbyde  

 arbejdsmarkedsuddannelser efter § 30. AMU-centre og erhvervsskoler kan ikke  

 indbringe klager for nævnet.
 Stk. 4.  Nævnets afgørelser kan ikke indbringes for  

 anden administrativ myndighed.
 Stk. 5.  Arbejdsministeriet sørger for, at nævnet får  

 den nødvendige sekretariatsbistand.
Stk. 6.  Arbejdsministeren fastsætter en  

 forretningsorden for nævnet.« 37. § 31 ophæves.
 38. § 32 affattes således:
 » § 32.  Uddannelsesstederne skal sikre, at  

 uddannelserne udbydes og gennemføres i overensstemmelse med arbejdsmarkedets  

 behov, herunder sikre udbud af uddannelser inden for faglige områder med  

 lille kursistgrundlag og sikre det tværfaglige behov.
Stk. 2.  Uddannelsesstederne skal sikre, at  

 uddannelserne gennemføres i overensstemmelse med fastsatte mål og rammer og  

 med udgangspunkt i den pædagogiske vejledning.« 39. § 33 affattes således:
 » § 33.  Staten yder tilskud til godkendte  

 uddannelsessteder til dækning af de direkte undervisningsudgifter ved  

 gennemførelse af godkendte uddannelser efter § 3, nr. 1, 2 og 3.
 Stk. 2.  Tilskuddet ydes ud fra antal faktiske elevuger  

 og de takster for større grupper af uddannelser, som er fastsat på  

 finansloven.
 Stk. 3.  Arbejdsministeren træffer beslutning om  

 indplacering af uddannelser under en takst under hensyn til uddannelsernes  

 omkostningsniveau.
Stk. 4.  Til uddannelser efter § 3, nr. 4, ydes nedsatte  

 statstilskud.« 40. § 34 affattes således:
 » § 34.  Staten yder tilskud til AMU-centrenes  

 administration og bygningsdrift m.v.
 Stk. 2.  Tilskud efter stk. 1 ydes dels som et  

 grundtilskud, dels som et tilskud ud fra antal faktiske elevuger og takster  

 fastsat under hensyn til omkostningsniveau.
Stk. 3.  Staten yder tilskud til AMU-centrenes udgifter  

 til husleje, renter og afdrag på prioritetsgæld m.v.« 41. § 35 affattes således:
» § 35.  Staten kan yde tilskud til AMU-centrenes  

 større udstyrsanskaffelser til brug for gennemførelse af godkendte  

 uddannelser.« 42. Efter § 35 indsættes:
» § 35 a.  Arbejdsministeren fastsætter regler om  

 tilskud efter §§ 34 og 35 til andre uddannelsessteder, der er godkendt til at  

 gennemføre arbejdsmarkedsuddannelser.« 43. § 36 affattes således:
 » § 36.  Staten yder tilskud til løbende  

 udviklingsaktiviteter vedrørende uddannelse efter § 3, nr. 1-3.
Stk. 2.  Staten yder tilskud til læreruddannelse.« 44. § 37 affattes således:
» § 37.  Staten yder tilskud til forsøgs- og  

 udviklingsaktiviteter efter § 4.« 45. Efter § 37 indsættes:
»§ 37 a.  Arbejdsministeren fastsætter nærmere  

 regler om tilskud efter §§ 33-37, herunder særlige tilskudsregler for  

 uddannelser med lille elevtilgang.« 46. Overskriften til kapitel 7 affattes således:
 »Godtgørelse og tilskud til deltagere i  

 arbejdsmarkedsuddannelse«. 47. § 38, stk. 1,  

 affattes således:
»Deltagere i uddannelse efter § 3, nr. 1-3, hvortil der ydes tilskud  

 efter denne lov, har ret til godtgørelse for tab af indtægt eller  

 arbejdsmulighed som følge af kursusdeltagelsen.« 48. I § 38, stk. 2, udgår »arbejdsformidling og«  

 og », jf. lovbekendtgørelse nr. 752 af 1. september 1992.« 49. I § 38, stk. 5, ændres »jf. § 28, stk. 1, nr.  

 8,» til: »jf. § 10 a«, og »stk. 2,» ændres til:  

 »stk. 2-4«.
 50. I § 38, stk. 6, udgår »efter stk. 1, 4 og 5«.
 51. § 39 ophæves.
 52. § 40 affattes således:
» § 40.  Deltagere i forsøgsuddannelser efter § 4  

 har ret til godtgørelse efter reglerne i § 38 for tab af indtægt eller  

 arbejdsmulighed.« 53. I § 41 ændres »som er finansieret fuldt ud  

 med« til: »hvortil der ydes«, og »§§ 3 og 4« ændres  

 til: »§ 3, nr. 1-3, og § 4«.
 54. § 46 affattes således:
 » § 46.  Arbejdsministeren fastsætter regler om  

 deltagerbetaling på uddannelserne efter § 3, nr. 1-3.
 Stk. 2.  Arbejdsministeren fastsætter deltagerbetalingen  

 pr. elevuge under hensyn til uddannelsernes omkostningsniveau og indhold.
 Stk. 3.  Arbejdsministeren fastsætter et loft for  

 deltagerbetaling pr. elevuge og pr. sammenhængende forløb.
 Stk. 4.  Arbejdsministeren fastsætter et afmeldegebyr.
Stk. 5.  Arbejdsministeren fastsætter nærmere regler om  

 deltagerbetaling og afmeldegebyr og fastsætter efter forhandling med  

 finansministeren særlige regler om, for hvilke kurser kortuddannede skal yde  

 deltagerbetaling.« 55. I § 47, nr. 1, ændres »§ 3« til: »§ 3  

 a«.
 56. § 47, nr. 3, ophæves.
 Nr. 4-6 bliver herefter nr. 3-5.
§ 2 Stk. 1.  Loven træder i kraft den 1. januar 1997.
 Stk. 2.  § 46 træder i kraft 1. juli 1996.
Givet på Christiansborg Slot, den 20.  

 december 1995 Under Vor Kongelige Hånd og Segl MARGRETHE R.
