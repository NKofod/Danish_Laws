Måltider til personale i botilbud ikke  

 skattepligtigt personalegode Spørgsmål Svar Beskrivelse af de faktiske forhold Forespørgslen  

 vedrører ansatte på institutioner, botilbud og døgninstitutioner for personer  

 med nedsat fysisk eller psykisk funktionsevne.
Som et led i  

 tilbuddet, skal personalet yde pædagogisk hjælp i forbindelse med  

 tilberedning  

 af måltiderne.
Denne hjælp indgår som et integreret led i behandling af  

 beboerne.
Der er tale om en del af personalets arbejde, hvor de ansatte har  

 pligt til at yde pædagogisk hjælp til beboerne.
 Den pædagogiske  

 hjælp omfatter endvidere hjælp til planlægning og indkøb m.v.
Den pædagogiske  

 hjælp ydes i beboernes eget hjem og beboerne er medproducenter ved  

 tilberedningen  

 af måltiderne.
Beboerne har egne kostkasser.
Spørgers eventuelle opfattelse ifølge anmodning og bemærkninger til  

 sagsfremstilling Spørger er af  

 den opfattelse, at der skal svares nej til spørgsmål 1, idet personalet  

 faktisk  

 betaler råvareprisen, hvormed ligningslovens § 16 stk. 3 er opfyldt.
SKATs indstilling og begrundelse Ad spørgsmål 1 Efter  

 statsskattelovens § 4 skal alle indtægter medregnes til indkomstopgørelsen,  

 uanset om indtægten fremtræder i form af penge eller andet aktiv af økonomisk  

 værdi.
Det er således skattemæssigt uden betydning, om en medarbejder får sit  

 arbejdsvederlag i kontantløn eller i naturalier (personalegoder).
I ligningslovens  

 § 16 præciseres indkomstopgørelsen for så vidt angår personalegoder.  

 Bestemmelsen  

 finder anvendelse på vederlag i form af formuegoder af pengeværdi, sparet  

 privatforbrug og værdien af helt eller delvis vederlagsfri benyttelse af  

 andres  

 formuegoder.
Sparet privatforbrug er forbrug i privatsfæren, f.eks. forbrug  

 af  

 kost, el, lys, telefon, transport og lign.
Betaler den  

 ansatte den fulde skattemæssige værdi for godet, jf. ligningslovens § 16,  

 stk.  

 3-6, foreligger der intet vederlag, og der er intet at beskatte.
Betaler den  

 ansatte et mindre beløb - eller intet - for godet, beskattes differencen til  

 den skattemæssige værdi.
 Personalegoder  

 værdiansættes som hovedregel til markedsværdien, jf. ligningslovens § 16,  

 stk.  

 3.
 For visse  

 personalegrupper har Skatterådet anvist normalværdien af fri kost og logi,  

 jf.  

 bekendtgørelse nr. 1330 af 21. november 2006 om værdiansættelse af fri kost  

 og  

 logi gældende for 2007. Denne normalværdi kan også lægges til grund for andre  

 personalegrupper, hvis der ikke er holdepunkter for andet.
I den konkrete  

 sag har SKAT lagt vægt på, at de ældre/handicappede dækker deres del af  

 udgifterne via egne kostkasser, og at de ansatte dækker deres del af  

 udgifterne.
De ansattes dækning af udgifterne vil ske enten via en  

 personalekasse  

 (dvs. penge indbetalt af de ansatte selv) eller via træk i nettolønnen, begge  

 dele på baggrund af dokumenterede udgifter for de enkelte måltider.
 Det er SKATs  

 vurdering, at den omstændighed, at de ansatte betaler for de enkelte  

 måltider,  

 medfører at der ikke foreligger et vederlag til beskatning.
SKAT har  

 ligeledes lagt vægt på, at der er tale om ansatte, der i forbindelse med  

 deres  

 arbejde, bistår ældre og handicappede med at planlægge måltider, købe ind til  

 måltider og tilberede måltider i de ældre/handicappedes eget hjem.
Efter  

 tilberedningen af måltiderne spiser de ansatte og de ældre/handicappede den  

 tilberedte mad sammen.
Det er SKATs  

 vurdering, at der ikke i forbindelse med selve tilberedningen af måltiderne  

 sker en værdiforøgelse af den skattemæssige værdi af måltiderne.
I den  

 konkrete  

 situation, hvor de ansatte bistår ældre/handicappede i eget hjem med at  

 tilberede måltiderne, ses der ikke at være en målbar økonomisk fordel for den  

 enkelte ansatte.
 SKAT indstiller  

 på denne baggrund, at der svares nej til spørgsmål 1.
Ad spørgsmål 2 Spørgsmålet  

 bortfalder.
Ad spørgsmål 3 Spørgsmålet  

 bortfalder.
 Skatterådet  

  

 tiltræder  

 indstillingen med følgende begrundelse:
 Skatterådet  

  

 henviser til  

 den af SKAT anførte begrundelse.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
