 Denne At-meddelelse oplyser om arbejdsmiljølovgivningens særlige regler om  

 foranstaltninger til forebyggelse af kræftrisikoen ved arbejde med visse  

 stoffer, materialer og arbejdsprocesser.
Stofferne og materialerne kaldes i det følgende kræftrisikable stoffer og  

 materialer.
De findes nærmere angivet i de særlige regler.
Det er:
- de stoffer, der er opført på et bilag til reglerne.
Stofferne er i det  

 væsentlige de samme, som er opført på Arbejdstilsynets liste over stoffer,  

 der anses for at være kræftfremkaldende, og som findes som bilag til  

 Arbejdstilsynets grænseværdiliste i At-anvisning nr. 3.1.0.2.
- materialer, der indeholder stoffer opført på nævnte bilag, i en her  

 nærmere angivet mindstemængde.
Det er som hovedregel 0,1 % af stoffet.
 Foruden stofferne og materialerne omfatter reglerne også nogle få  

 arbejdsprocesser, der er angivet i et andet bilag.
 Grunden til, at reglerne omfatter disse arbejdsprocesser, er, at det ikke  

 er muligt at udpege, hvilke stoffer eller materialer ved processerne der er  

 årsagen til kræftrisikoen.
 Reglerne gælder ikke for arbejde med nærings- og nydelsesmidler, der er  

 færdige til indtagelse, og arbejde med lægemidler, der er gjort klar til  

 indgivelse.
For arbejde med asbest og arbejde med montering og nedrivning af  

 isoleringsmaterialer indeholdende syntetiske mineralfibre gælder der andre  

 regler.
Med hensyn til disse stoffer henvises til vedledningen i  

 At-meddelelse nr. 3.01.6 og 4.04.10.
De særlige regler om foranstaltninger til forebyggelse af kræftrisikoen  

 supplerer arbejdsmiljølovgivningens almindelige regler om stoffer og  

 materialer.
Ved arbejde med kræftrisikable stoffer og materialer skal de  

 almindelige regler følges, herunder disses bestemmelser om stoffer og  

 materialer, der kan være farlige for sikkerhed og sundhed (i det følgende  

 kaldet farlige stoffer og materialer).
 Med hensyn til de almindelige regler henvises til vejledningen i  

 At-meddelelse nr. 3.02.1, 3.02.2, 3.02.3 og 3.02.5.
 I denne At-meddelelse oplyses om de supplerende krav i de særlige regler  

 om arbejde med kræftrisikable stoffer og materialer.
Generelle krav Disse krav gælder for alle stoffer og materialer opført på bilaget.
De generelle krav er bestemmelserne - om erstatningsstoffer og -materialer (substitution) - om arbejdsmetoder, arbejdsværktøj og de arbejdsprocesser, der udføres - om brugsanvisninger - om affald - om recirkulation - om rygning, spisning og drikning - om personlige værnemidler - om unormale driftsforhold og uheld - om overvågningsanordninger.
 Disse skal følges, uanset på hvilken måde stofferne eller materialerne på  

 bilaget anvendes.
Herudover kan der gælde specielle krav.
Dette fremgår af bilaget, hvor der  

 ud for det enkelte stof er anført, hvilke specielle krav der skal følges.
Reglerne omfatter som nævnt også enkelte arbejdsprocesser.
De er angivet i  

 et andet bilag.
 Disse arbejdsprocesser er omfattet af de generelle krav, i det omfang de  

 efter deres indhold kan finde anvendelse.
Det er bestemmelserne - om arbejdsmetoder, arbejdsværktøj og de arbejdsprocesser, der udføres - om personlige værnemidler - om unormale driftsforhold og uheld.
 Foruden disse generelle krav skal de specielle krav, der er anført i  

 bilaget ud for den pågældende arbejdsproces, følges.
Erstatningsstoffer og -materialer (substitution) Ifølge de almindelige regler om stoffer og materialer må farlige stoffer  

 og materialer ikke anvendes, hvis de kan erstattes af ufarlige, mindre  

 farlige eller mindre generende stoffer og materialer.
 Reglerne herom skal således følges ved arbejde med de kræftrisikable  

 stoffer og materialer.
Arbejdsgiveren skal herunder sørge for, at stoffet eller materialet  

 anvendes i den form, der giver mindst risiko for kontakt ved arbejdet.
Det  

 betyder, at fx brug af et materiale i form af granulat skal foretrækkes frem  

 for brug af materialet i pulverform.
Hvis arbejdsgiveren vurderer, at et kræftrisikabelt stof eller materiale  

 ikke kan erstattes af et, der er ufarligt, mindre farligt eller mindre  

 generende, kræver de særlige regler, at hans begrundelse herfor til  

 sikkerhedsorganisationen skal gives skriftligt.
Er virksomheden uden  

 sikkerhedsorganisation, skal den skriftlige begrundelse gives til de ansatte  

 eller deres repræsentanter.
Kravet om skriftlig begrundelse gælder for alle kræftrisikable stoffer og  

 materialer, der er i brug på virksomheden.
Det gælder således også  

 kræftrisikable stoffer og materialer, der er taget i brug, før de særlige  

 regler om kræftrisikable stoffer og materialer trådte i kraft.
Arbejdsmetoder, arbejdsværktøj og -processer Når der arbejdes med et farligt stof eller materiale, skal der træffes  

 foranstaltninger, så påvirkninger undgås eller nedbringes så meget, som det  

 er rimeligt under hensyn til den tekniske udvikling.
At-meddelelse nr. 3.02.5  

 indeholder en almindelig vejledning om, hvorledes dette kan opfyldes.
 De særlige regler om arbejde med kræftrisikable stoffer og materialer  

 foreskriver, at der skal anvendes arbejdsmetoder, arbejdsværktøj og  

 -processer, som udelukker eller begrænser forureningen så meget, som det er  

 rimeligt under hensyntagen til den tekniske udvikling.
 Det gælder også for de arbejdsprocesser, der er opført på det særlige  

 bilag.
 Det betyder, at der fx ved blanding og omhældning af kemikalier så vidt  

 muligt skal anvendes systemer, der automatisk doserer og blander, således at  

 manuel håndtering undgås.
Brugsanvisninger Farlige stoffer og materialer skal fra leverandørens side være forsynet  

 med en brugsanvisning.
 Arbejdsgiveren skal udarbejde en brugsanvisning til de ansatte, der  

 arbejder med et sådant stof eller materiale.
 Formålet med arbejdsgivernes brugsanvisning er blandt andet, at de ansatte  

 skal kende de farer, der er forbundet med den konkrete brug af et farligt  

 stof eller materiale, og især vide, hvilke foranstaltninger der skal træffes  

 for at undgå disse farer.
 Oplysning om de almindelige regler om arbejdsgiverbrugsanvisninger findes  

 i At-meddelelse nr. 3.02.2.
Arbejdsgiverbrugsanvisninger vedrørende kræftrisikable stoffer og  

 materialer skal udarbejdes efter disse regler, og det kræves i de særlige  

 regler, at arbejdsgiveren i brugsanvisningen skal oplyse, at stoffet eller  

 materialet kan udgøre en kræftrisiko.
Desuden skal navnet på stoffet eller  

 materialet oplyses i brugsanvisningen, og det skal ske med samme navn, som er  

 anvendt i opregningen i bilaget til de særlige regler.
Affald Håndtering og bortskaffelse af affald, der indeholder kræftrisikable  

 stoffer og materialer, skal planlægges og tilrettelægges, så unødig  

 påvirkning undgås.
Oplysning om de generelle regler findes i At-meddelelse  

 nr. 3.0.2.5.
Affald fra stofferne og materialerne skal opbevares, samles og bortskaffes  

 i egnede lukkede beholdere.
Hvis dette ikke er praktisk muligt, skal  

 opbevaringen ske på anden betryggende måde.
Store mængder byggeaffald kan fx  

 dækkes med en presenning.
 Affaldsbeholderen eller presenningen skal være mærket med en etiket med  

 følgende odlyd:
 »Indeholder et stof, der er omfattet af dansk arbejdsmiljøregulering  

 med hensyn til kræftrisiko«.
Recirkulation Hvis forurening fra kræftrisikable stoffer eller materialer fjernes ved  

 udsugning, må den udsugede luft ikke føres tilbage til arbejdsstedet eller  

 til andre lokaler (recirkuleres).
 Arbejdstilsynets meddelelse nr. 1.01.8 om ventilation på faste  

 arbejdspladser oplyser om kravene til ventilation, herunder om udsugning fra  

 forurenende processer, og vejleder om, hvordan kravene kan opfyldes.
Rygning, spisning og drikning I arbejdslokaler eller andre arbejdsområder, hvor der er risiko for  

 forurening fra kræftrisikable stoffer og materialer, må der ikke ryges,  

 spises eller drikkes.
Der må heller ikke opbevares tobak, madvarer eller  

 drikkevarer.
 Risikoen kan være, at stoffet eller materialet forurener madvarerne m.v.,  

 således at det optages i organismen.
 Hvis der ikke må ryges, spises eller drikkes i arbejdslokalet eller i  

 andre arbejdsområder, skal arbejdsgiveren oplyse om det i brugsanvisningen.
Personlige værnemidler Hvis et arbejde ikke på anden måde kan udføres forsvarligt, skal  

 arbejdsgiveren sørge for egnede personlige værnemidler, herunder særlig  

 beklædning, til de ansatte, og at værnemidlerne benyttes under arbejdet.
 Efter reglerne om arbejde med kræftrisikable stoffer og materialer skal  

 også arbejdsgiveren selv og selvstændige uden ansatte benytte personlige  

 værnemidler.
 Det gælder også for de arbejdsprocesser, der er opført på det særlige  

 bilag.
 Særlig beklædning og andre værnemidler må ikke bæres under spisepauser og  

 skal opbevares adskilt fra andet tøj.
Når særlig beklædning eller andre personlige værnemidler skal til  

 destruktion eller skal rengøres, skal det opbevares og bortskaffes i lukket  

 emballage og mærket med en etiket med ordlyden: »Indeholder et stof, der  

 er omfattet af dansk arbejdsmiljøregulering med hensyn til kræftrisiko.« Rengøring af særlig beklædning og personlige værnemidler skal foregå  

 særskilt med egnet udstyr.
 Det betyder, at sådan beklædning ikke må vaskes sammen med andet vasketøj.  

 Det må gerne vaskes i samme maskine - bare ikke samtidigt.
Unormale driftsforhold og uheld Hvis der opstår unormale driftsforhold eller uheld, som kan medføre en  

 øget risiko for påvirkning fra kræftrisikable stoffer eller materialer, skal  

 de ansatte underrettes herom.
Så længe der er en øget risiko, må kun de personer, der er nødvendige for  

 at genoprette forholdene, være til stede på arbejdsstedet.
Risikoen for dem  

 skal begrænses til det strengt nødvendige og må ikke være konstant for den  

 enkelte medarbejder.
Det kan fx betyde, at der må fastsættes  

 tidsbegrænsninger for den enkeltes beskæftigelse under genopretningen af  

 forholdene.
 Det gælder også for de arbejdsprocesser, der er opført på det særlige  

 bilag.
Tekniske anlæg og ventilationssystemer, der anvendes ved arbejde med  

 stofferne og materialerne, skal være indrettet, så de afslører og alarmerer  

 ved unormale driftsforhold og uheld.
Der skal i tilknytning til overvågningen  

 være udarbejdet en instruktion om, hvilke forholdsregler der skal følges ved  

 sådanne unormale forhold og uheld.
Særlige krav For nogle af de kræftrisikable stoffer, materialer og arbejdsprocesser,  

 der er opført på bilagene, gælder der særlige krav.
Det fremgår af det bilag  

 til reglerne, hvor de kræftrisikable stoffer er opført.
Her er der ud for det  

 enkelte stof anført de særlige krav, der gælder for arbejde med stoffet.
Hvis  

 der ikke er anført særlige krav, gælder kun de almindelige regler.
Sidst i  

 At-meddelelsen er vist eksempler fra bilaget.
 De særlige krav kan gå ud på:
 Etablering af følgende særlige foranstaltninger på arbejdsstedet og i  

 forbindelse med arbejdets udførelse:
 - Lukkede anlæg, fuldstændig fjernelse af forureningen og anvendelse af  

 personlige værnemidler.
 - Advarsels- og sikkerhedsskiltning på arbejdspladsen.
 - Adskillelse af arbejdspladsen fra andre arbejdspladser.
 - Adskilte omklædningsrum for gangtøj og arbejdstøj.
 - Måleprogrammer.
 - Liste over udsatte arbejdere.
 - Arbejdsmedicinske undersøgelser.
 - Mærkning af emballagen på arbejdspladsen.
 - Særlig instruktion.
 - Særlig uddannelse.
 Anvendelsesbegrænsninger, krav om godkendelse, anmeldelse m.v. af  

 følgende art:
 - Forbud imod fremstilling og anvendelse.
 - Forbud mod arbejde i den ansattes hjem.
 - Forhåndsgodkendelse af fremstilling og anvendelse.
 - Anmeldelse til Arbejdstilsynet af arbejdsgange, arbejdsmetoder m.v.
 - Anmeldelse af uheld.
 - Anmeldelse til direktøren for Arbejdstilsynet.
Særlig vurdering af risikoen vd arbejdet Kravet om særlig vurdering af risikoen ved arbejdet med et bestemt stof,  

 materiale eller arbejdsproces består i, at arbejdsgiveren skal fastlægge  

 arten, graden og varigheden af påvirkningen herfra.
Denne fastlæggelse og  

 vurdering skal indgå i den almindelige vurdering af sikkerheds- og  

 sundhedsforholdene på virksomheden, se At-meddelelse nr. 4.00.1. På grundlag  

 heraf skal arbejdsgiveren selvstændigt vurdere, forinden arbejdet  

 iværksættes, om nedennævnte foranstaltninger er nødvendige.
Det betyder, at  

 arbejdsgiveren i givet fald skal træffe disse foranstaltninger, selvom der ud  

 for stoffet i bilaget ikke er angivet noget særligt krav om sådanne  

 foranstaltninger.
Disse kan bestå i:
- lukkede anlæg - advarsels- og sikkerhedsskiltning, herunder skiltning om rygeforbud - effektiv adskillelse af arbejdspladser fra andre arbejdspladser - særlige bade- og omklædningsfaciliteter - måleprogrammer i forbindelse md kontrol med arbejdsmiljøet - udarbejdelse af lister over ansatte, der vurderes at kunne være eller  

 har været udsat for risiko ved arbejdet med de kræftrisikable stoffer,  

 materialer eller arbejdsprocesser.
Eksempler på fastlæggelse af særlige krav efter bilagene om stoffer og  

 materialer og om arbejdsprocesser I det følgende er vist 2 eksempler på anvendelse af bilaget om stoffer og  

 materialer og 1 eksempel på anvendelse af bilaget om arbejdsprocesser.
Bilaget om stoffer og materialer indeholder en udtømmende, alfabetisk  

 liste over de stoffer, som reglerne gælder for.
Stofferne er oplistet ved  

 navn i bilagets kolonne 2. De er desuden betegnet ved et nummer ifølge et  

 kemisk identifikationssystem.
Dette identifikationsnummer er anført i  

 forreste kolonne.
Bilaget angiver endvidere, i kolonne 3, i hvilket omfang materialer, der  

 indeholder et stof opført i kolonne 2, er omfattet af reglerne.
Indgår  

 stoffet i et materiale med den i kolonne 3 angivne procent eller mere, er  

 materialet omfattet af reglerne.
 Ved arbejde med stoffer, opført i kolonne 2, og materialer, der ifølge  

 kolonne 3 omfattes af reglerne, gælder altid de generelle krav, som er omtalt  

 ovenfor.
 Hvis der tillige gælder et eller flere særlige krav, er dette fastsat i  

 kolonne 4 (særlige bestemmelser). Kravet er angivet med nummeret på den  

 paragraf i reglerne, hvor det pågældende særlige krav er beskrevet.
 Angivelserne af særlige krav i kolonne 4 skal sammenholdes med kolonne 5,  

 der ofte indeholder nærmere præciseringer, afgrænsninger og uddybninger af de  

 særlige krav.
Der er nedenfor vist 2 eksempler, med forklaring på, hvordan de fem  

 kolonner i bilaget om stoffer og materialer anvendes.
Det er bilagets  

 fastsættelse vedrørende stofferne chloroform og krystallinsk siliciumdioxid.
Desuden er vist 1 eksempel med forklaring på, hvordan kolonnerne i bilaget  

 om arbejdsprocesser anvendes.
Det er vedrørende arbejdsprocessen om arbejde,  

 som indebærer udsættelse for træstøv i høje koncentrationer gennem længere  

 tid.
 I kolonne 3 er angivet 0,1%. Dette betyder, at materialer, der indeholder  

 0,1% eller mere chloroform, er omfattet af reglerne.
 I kolonne 4 er angivet de særlige bestemmelser, der skal følges, og i  

 kolonne 5 er de områder, hvor disse særlige krav gælder, nærmere afgrænset og  

 præciseret.
 Af kolonne 4 sammenholdt med kolonne 5 følger:
Hvis stoffet, chloroform, indgår som opløsningsmiddel i et  

 materiale i en koncentration på 0,1% eller mere, må anvendelse af dette  

 materiale (kolonne 5) ikke finde sted uden godkendelse fra direktøren for  

 Arbejdstilsynet.
Dette er angivet med §§ 29-32, der beskriver dette særlige  

 krav.
 Ved anden anvendelse af stoffet chloroform, eller materialer med indhold  

 heraf på 0,1% eller mere, skelnes mellem industriel brug og  

 laboratoriearbejde (kolonne 5).
 For industriel brug indeholder kolonne 4 følgende krav:
- Stoffet eller materialet skal anvendes i lukkede systemer eller, hvis  

 dette ikke er teknisk muligt, fjernes fuldstændigt fra udviklingsstedet.
Er  

 dette heller ikke muligt, skal der anvendes egnede personlige værnemidler (§  

 17).
Eksempel 1. Chloroform - Arbejdspladsen, hvor der arbejdes med stoffet eller materialet, skal  

 være afgrænset fra andre arbejdspladser og være mærket med passende  

 advarsels- og sikkerhedsskiltning (§ 18, stk. 2).
 - Arbejdsgiveren skal sørge for, at emballagen er forsynet med en etiket  

 med følgende tekst: »Indeholder et stof, der er omfattet af dansk  

 arbejdsmiljøregulering med hensyn til kræftrisiko« (§ 24). Etiketten  

 skal være udformet, som det er illustreret i bilaget til reglerne.
- Arbejdet må kun udføres af personer, der har fået vejledning om  

 sikkerheds- og sundhedsmæssige problemer og foranstaltninger i forbindelse  

 med arbejdet.
Instruktionen skal foretages enten af virksomhedens  

 bedriftssundhedstjeneste eller af personer, der har gennemgået en særlig  

 uddannelse, som er godkendt af direktøren for Arbejdstilsynet (§ 25).
 - Arbejdsgange, arbejdsmetoder mv. skal anmeldes skriftligt til  

 Arbejdstilsynet i det amt, hvor arbejdet agtes påbegyndt eller foregår (§  

 34).
 - Ethvert uheld, der kan medføre risiko for, at personer udsættes for  

 sundhedsfare ved påvirkninger fra chloroform, skal meddeles til den stedlige  

 arbejdstilsynskreds (§ 35).
 For stoffets eller materialets anvendelse ved laboratoriearbejde  

  indeholder kolonne 4 følgende krav:
 Anvendelse af stoffet eller materialet skal ske i lukkede systemer eller,  

 hvis dette ikke er teknisk muligt, fjernes fuldstændigt fra udviklingsstedet.  

 Er dette heller ikke muligt, skal der anvendes egnede personlige værnemidler  

 (§ 17).
 Det typiske eksempel på et lukket system ved laboratoriearbejde er en  

 handskeboks.
Stinkskabe, sikkerhedskabinetter og lignende er ikke lukkede systemer.
Det  

 kan dog være muligt at opnå, at der kun frigives spormængder ud af  

 stinkskabet.
I så fald kan det accepteres, at stinkskabet erstatter et  

 egentligt lukket system ved arbejde med chloroform.
 Frigivelsen af chloroform ud af stinkskabet vil både afhænge af  

 stinkskabets effektivitet og af afdampningen af chloroform i stinkskabet.
 Stinkskabets effektivitet kan vurderes ved hjælp af en sporgasanalyse.  

 Afdampningen af chloroform i stinkskabet vil afhænge af arbejdets udførelse  

 og arbejdets art og varighed.
 Der må derfor for hver enkelt arbejdsopgave foretages en konkret vurdering  

 af, om stinkskabet er tilstrækkeligt effektivt i forhold til det arbejde, der  

 skal udføres.
 Både ved brug af lukkede systemer fx i form af handskeboks og ved eventuel  

 brug af stinkskab skal man overholde de almindelige krav i reglerne til  

 tekniske anlæg og ventilationssystemer.
Eksempel 2. Krystallinsk siliciumdioxid I kolonne 1 er der ikke angivet et identifikationsnummer ud for  

 krystallinsk siliciumdioxid.
Dette skyldes, at krystallinsk siliciumdioxid i  

 virkeligheden findes i forskellige former - fx kvarts og cristobalit - med  

 hvert deres identifikationsnummer.
De mest almindelige former er nævnt i  

 kolonne 2.
I kolonne 3 er angivet 2%. Det betyder, at et materiale skal indeholde 2%  

 eller mere krystallinsk siliciumdioxid, for at materialet er omfattet af  

 reglerne.
Kolonne 4 er tom.
Det betyder, at der ikke gælder særlige  

 bestemmelser for krystallinsk siliciumdioxid.
Det er kun reglernes generelle  

 krav, der skal følges.
Krystallinsk siliciumdioxid i form af kvarts findes i en række naturligt  

 forekommende materialer som sand, grus og mange sten, og i de mange  

 produkter, der fremstilles heraf, som fx teglsten og kvartsmel.
Man regner  

 imidlertid med, at krystallinsk siliciumdioxid kun udgør en risiko for  

 lungekræft efter indånding.
Det vil sige, at det kun er støvformigt  

 krystallinsk siliciumdioxid md en partikelstørrelse, der er respirabel  

 (diameter under 5 mikrometer), som anses for at kunne udgøre en fare.
Reglerne gælder derfor ikke for alle materialer, der indeholder 2% eller  

 mere krystallinsk siliciumdioxid.
Det fremgår af kolonne 5, at reglerne kun  

 gælder respirabelt krystallinsk siliciumdioxid og støvende  

 materiale med indhold heraf.
Det betyder for eksempel, at reglerne ikke gælder for strandsand, idet  

 dette indeholder mindre end 2% respirabelt krystallinsk siliciumdioxid.
For  

 bakkesands vedkommende vil det afhænge af materialets renhed, om reglerne  

 gælder.
Det skyldes, at der i grusgrave kan forekomme jordarter, der i  

 modsætning til selve sandet kan indeholde mere end 2% respirabelt  

 krystallinsk siliciumdioxid.
Selv hvis bakkesandet indeholder 2% eller mere respirabelt krystallinsk  

 siliciumdioxid, gælder reglerne kun, hvis materialet er støvende.
Det  

 betyder, at reglerne ikke gælder, hvis bakkesandet kan holdes fugtigt, sådan  

 at der ikke opstår støv.
Af samme grund gælder reglerne ikke for fx teglsten,  

 rør, fliser, betonelementer, granit, da disse materialer ikke i sig selv er  

 støvende.
Kvartsstøv forekommer ofte på byggepladser.
Når der bores, hugges, slibes,  

 skæres eller på anden måde sker en bearbejdning af byggematerialer som fx  

 beton, mørtel, letbeton, mursten, cementbølgeplader, tegl, granit o.l.,  

 udvikles der støv.
Dette arbejde er ikke omfattet af de særlige regler om stoffer og  

 materialer, men af arbejdsmiljølovgivningens almindelige regler.
Efter disse  

 skal unødig påvirkning fra stoffer og materialer undgås, og der skal derfor  

 træffes foranstaltninger til at nedsætte udviklingen af støv under arbejdet.
 Det kan bl.a. gøres ved, at arbejdet planlægges således, at der anvendes  

 de mindst støvende arbejdsmetoder, at der afsættes tid til jævnlig rengøring,  

 at arbejdsprocesserne ændres, fx ved sprængning i stedet for nedhugning,  

 eller klipning i stedet for skæring, at der etableres lokalafsugning vd  

 arbejde med slående og skærende værktøjer, og at der foretages vanding i det  

 omfang, det er muligt, når støvet ikke kan suges bort.
 Eksempel 3. Arbejde som indebærer udsættelse for træstøv i høje  

 koncentrationer igennem længere tid.
 Bilaget indeholder en udtømmende alfabetisk liste over de  

 arbejdsprocesser, reglerne gælder for.
 En af disse processer er arbejde, som indebærer udsættelse for træstøv i  

 høje koncentrationer igennem længere tid.
For denne arbejdsproces er der ikke fastsat særlige bestemmelser.
Det  

 betyder, at kun de generelle regler om forebyggelse af kræftrisikoen ved  

 arbejdsprocessen og arbejdsmiljølovgivningen i øvrigt gælder for dette  

 arbejde.
 Eksempel 3.
Træstøv har en række sundhedsskadelige virkninger, og der skal efter  

 arbejdsmiljølovgivningens almindelige regler og herunder reglerne om  

 arbejdsstedets indretning etableres procesventilation på steder, hvor der  

 udvikles træstøv.
Den udsugede luft fra procesventilation må ikke føres  

 tilbage til arbejdsrummet eller andre lokaler, dvs. der må ikke ske  

 recirkulation af luften til lokaler.
Derimod må den udsugede procesluft gerne  

 recirkuleres til lukkede anlæg, hvor det er sikret, at den tilbageførte luft  

 ikke afgives til lokaler.
Ved almen ventilation, hvor ventilationen ikke har  

 til formål at nedsætte påvirkningen fra træstøvet, men at tilføre  

 arbejdslokalet frisk luft, kan recirkulation af den udsugede luft dog  

 accepteres, selvom den indeholder mindre mængder træstøv.
H.
Elo Petersen --------------------------------------------------------------------- BAGGRUND:
 - Bekendtgørelse om foranstaltninger til forebyggelse af kræftrisikoen ved  

 arbejde med stoffer og materialer m.v.
 - Bekendtgørelse om stoffer og materialer.
 - Bekendtgørelse om arbejdets udførelse.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
