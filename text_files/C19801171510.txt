 Ifølge færdselslovens § 63, stk. 1, må knallert kun føres af personer, der  

 er fyldt 16 år.
Knallertkørere under 18 år skal endvidere i medfør af færdselslovens § 63,  

 stk. 2, have erhvervet et knallertbevis, der dokumenterer, at de med et  

 tilfredsstillende resultat har modtaget undervisning i færdslesreglerne og  

 kørsel med knallert.
Kravet om knallertbevis gælder ikke for personer, der  

 har erhvervet kørekort til traktor.
Ikrafttrædelse af færdselslovens bestemmelser om knallertbeviser og  

 obligatorisk knallertundervisning er i medfør af justitsministeriets  

 bekendtgørelse nr. 493 af 27. november 1979 fastsat således, at  

 bestemmelserne alene omfatter personer, der er fyldt 15 år i 1980 eller  

 senere.
Fra den 1. januar 1981 skal 16, og 17-årige knallertkørere født i  

 1965 eller senere således have erhvervet et knallertbevis, som sammen med  

 præmiekvitteringen skal medbringes under kørslen, jfr. færdselslovens § 63,  

 stk. 6.
 Knallertbeviserne, der er forsynet med foto har formatet 105 x 74 mm.  

 Beviserne udstedes på sikkerhedspapir og undergives en særlig  

 sikkerhedslaminering.
 Som bilag 1 er optaget et billede af for- og bagside på et knallertbevis  

 påstemplet »PRØVE«.
 Justitsministeriet har endvidere foranlediget et antal originale  

 knallertbeviser påstemplet »PRØVE« udsendt til de enkelte  

 politikredse.
Det påhviler kommunerne, at etablere den obligatoriske  

 knallertundervisning, og kommunerne forestår ligeledes udstedelsen og  

 udleveringen af beviserne.
Knallertbeviserne må tidligst udstedes den sidste  

 hverdag, før den pågældende fylder 16 år, og de må ikke udleveres, efter at  

 den pågældende er fyldt 18 år.
 Det bemærkes,at det af Landskomiteen for oprettelse af knallertkøreskoler  

 godkendte knallertførerbevis ikke er gyldigt som knallertbevis.  

 Knallertførerbeviset kan imidlertid gebyrfrit ombyttes til et knallertbevis  

 ved henvendelse til kommunen, jfr. herved justitsministeriets bekendtgørelse  

 nr. 494 af 27. november 1979 om obligatorisk knallertundervisning § 11, stk.  

 3. Bekendtgørelsen er optrykt som bilag 2.
I henhold til § 8 i bekendtgørelsen om obligatorisk knallertundervisning  

 udsteder bopælskommunen et dublikatknallertbevis til personer, hvis  

 knallertbevis er bortkommet eller beskadiget.
Duplikatbeviser har samme  

 udseende som originale knallertbeviser.
Personer, der har indgivet anmodning om et dublikatknallertbevis, får af  

 kommunen udleveret et midlertidigt knallertbevis, indtil dublikatbeviset  

 foreligger.
Det midlertidige knallertbevis udstedes på en formular udfærdiget  

 af Kommunernes Landsforening.
Hvis en person under 17 år har erhvervet kørekort til traktor, men ikke  

 længere er i besiddelse af dette, udsteder politiet (kørekortkontoret) efter  

 begæring en erklæring om, at den pågældende må føre knallert.
De nærmere  

 retningslinier herom er fastsat i bekendtgørelsen om obligatorisk  

 knallertundervisning § 9.
 Vedrørende de særlige bestemmelser om øvelseskørsel i forbindelse med den  

 obligatoriske knallertundervisning henvises til bekendtgørelsen om  

 obligatorisk knallertundervisning § 3 og 4.
Justitsministeriet har gennem Kommunernes Landsforening erfaret, at visse  

 kommuner har haft porblemer med at overholde bestillingsfristen for  

 knallertbeviserne.
Man skal i den anledning henstille, at overtrædelse af  

 påbudet om knallertbevis i tidsrummet 1. januar - 28. februar 1981 ikke  

 forfølges, såfremt det kan godtgøres, at den pågældende har gennemgået  

 obligatorisk knallertundervisning med et tilfredsstillende resultat.
 P.M.V.
 E.B.
H.C.
Abildtrup Til Politiet Bilag 1.
 Bilag 2.
Justitsministeriets bekendtgørelse nr. 494 af 27. november 1979 BEKENDTGØRELSE OM OBLIGATORISK KNALLERTUNDERVISNING I henhold til § 63, stk. 4 og 5. og § 118, stk. 3, i færdselslov nr. 287  

 af 10. juni 1976 som ændret bl.a. ved lov nr. 302 af 8. juni 1977 og senest  

 ved lov nr. 268 af 8. juni 1978 fastsættes:
 § 1.  Kommunen sørger efter færdselslovgivningen for  

 undervisning i færdselsreglerne og i kørsel med knallert for de personer  

 under 18 år, der fylder 16 år i 1981 eller senere (obligatorisk  

 knallertundervisning).
§ 2.  Den obligatoriske knallertundervisning skal  

 omfatte teoretisk og praktisk undervisning.
Undervisningen skal give eleverne  

 viden, færdigheder og holdninger, der sætter dem i stand til at færdes på  

 knallert uden at blive offer for eller årsag til færdselsuheld.
Stk. 2.  Undervisningen tilrettelægges med en varighed  

 på 24 undervisningstimer.
Den bør gives efter retningslinier, udfærdiget af  

 undervisningsministeriet efter forhandling med justitsministeriet.
 § 3.  Under al øvelseskørsel skal eleven anvende  

 fastspændt styrthjelm.
 § 4.  Øvelseskørsel på vej kan finde sted, når eleven  

 er fyldt 15 år.
 Stk. 2.  Under kørslen skal eleven bvære en orange vest,  

 forsynet med hvide reflekser foran og bagpå.
 Stk. 3.  Kørsel skal ske under opsyn af læreren, der  

 højst må have opsyn med 6 elever ad gangen.
 Stk. 4.  Læreren skal påse, at betingelserne i stk. 1 og  

 2 og § 3 er opfyldt.
 Stk. 5.  Læreren skal endvidere påse, at eleven ved  

 kørsel på lukket område har opnået en sådan færdighed, at kørslen på vej kan  

 ske uden fare for andre eller for eleven selv.
§ 5.  En elev anses for at have deltaget i  

 undervisningen med et tilfredsstillende resultat, når den pågældende § 6.  Lederen af undervisningen meddeler elevens  

 bopælskommune, at eleven har deltaget i den obligatoriske  

 knallertundervisning med et tilfredsstillende resultat.
 Stk. 2.  Lederen giver samtidig eleven meddelse om, at  

 knallertbevis kan fås ved henvendelse til kommunen efter reglerne i §§ 7 og  

 8.
 § 7.  Den, der har modtaget obligatorisk  

 knallertundervisning med et tilfredsstillende resultat og som ønsker at få  

 udleveret et knallertbevis, skal rette henvendelse til sin bopælskommune.
Stk. 2.  Den pågældende skal møde personligt og ved  

 forevisning af dåbsattest eller på anden måde godtgøre sin identitet og  

 aflevere et vellignende fotografi (portrætbillede, uden hovedbeklædning) i  

 størrelse 35 x 45 mm.
Fotografiet skal være holdbart og kopieret på  

 almindeligt tyndt fotopapir og må ikke være forsynet med stempler.
 § 8.  Kommunen udsteder mod betaling af et gebyr på  

 100 kr. knallertbevis til de personer, der opfylder betingelserne i § 7.
 Stk. 2.  Knallertbeviset udstedes på en formular, der  

 godkendes af justitsministeriet.
 Stk. 3.  Knallertbevis må tidligst udleveres den sidste  

 hverdag, før den pågældende fylder 16 år og må ikke udleveres, efter den  

 pågældende er fyldt 18 år.
Stk. 4.  Til en person, hvis knallertbevis er bortkommet  

 eller beskadiget, udsteder bopælskommunen efter begæring duplikatbevis.
Er  

 beviset bortkommet, afgives en erklæring herom.
Er beviset beskadiget, skal  

 det afleveres til kommunen, forinden duplikatbevis udstedes § 7, stk. 2,  

 finder tilsvarende anvendelse.
 Stk. 5.  Duplikatbevis må ikke udleveres, efter den  

 pågældende er fyldt 18 år.
 § 9.  Til en person, der ikke længere er i besiddelse  

 af et tidligere erhvervet kørekort til traktor, udsteder politiet efter  

 begæring en erklæring om, at den pågældende må føre knallert.
Stk. 2.  Erklæringen udstedes af politiet  

 (kørekortkontoret) på det sted, hvor kørekortet er udstedt.
Erklæringen kan i  

 stedet udstedes af politiet på det sted, hvor kørekortet frakendes eller  

 inddrages, såfremt udstedelsen af erklæringen sker i forbindelse med  

 frakendelsen eller inddragelsen af kørekortet.
Der skal i så fald gives  

 meddelse om udstedelsen af erklæringen til politiet på det sted, hvor  

 kørekortet er udstedt.
Meddelsen gives samtidig med, at der gives meddelse  

 om, at kørekortet er inddraget eller frakendt.
Stk. 3.  Til en person, hvis erklæring er bortkommet  

 eller beskadiget, udsteder politiet efter begæring en duplikaterklæring.
Er  

 erklæringen bortkommet, skal den pågældende afgive en erklæring herom.
Er  

 erklæringen beskadiget, skal den afleveres til politiet, forinden  

 duplikaterklæring udstedes.
 Stk. 4.  Duplikaterklæringen udstedes af politiet  

 (kørekortkontoret) på det sted, hvor kørekortet er udstedt.
 Stk. 5.  Erklæring eller duplikaterklæring må ikke  

 udleveres, efter den pågældende er fyldt 18 år.
 § 10.  Overtrædelse af § 4, stk. 3 og 4, straffes med  

 bøde.
 § 11.  Bekendtgørelsen træder i kraft den 1. januar  

 1980.
 Stk. 2.  Kommunen skal senest påbegynde den  

 obligatoriske undervisning den 1. september 1980.
Stk. 3.  Hvis en person som nævnt i § 1 inden den 1.  

 september 1980 har erhvervet det af landskommiteen for oprettelse af  

 knallertkøreskoler godkendte knallertførerbevis, kan den pågældende ved  

 henvendelse til sin bopælskommune få ombyttet knallertførerbeviset til et  

 knallertbevis.
Reglerne i § 7, stk. 2, og § 8 stk. 2 og 3, finder tilsvarende  

 anvendelse.
