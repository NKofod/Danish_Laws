 Vedr.:
 Ad 1.
 EF-Kommissionen har meddelt, at tærskelværdien for offentliggørelse af  

 udbud i henhold til direktiv 71/305/EØF om samordning af fremgangsmåderne med  

 hensyn til indgåelse af offentlige bygge- og anlægskontrakter fra 1. januar  

 1988 og indtil 31. december 1989 er fastsat til 7.870.000 d.kr.
 Herefter skal offentlige bygge- og anlægsarbejder, hvis anslåede værdi  

 uden merværdiafgift udgør 7.870.000 d.kr. (1 mill. europæiske  

 regningsenheder) og derover udbydes ved offentliggørelse i De Europæiske  

 Fællesskabers Tidende.
 Mindste værdi uden merværdiafgift af offentlige bygge- anlægsarbejder, der  

 frivilligt kan udbydes ved offentliggørelse i De Europæiske Fællesskabers  

 Tidende, andrager 3.935.000 d.kr. (500.000 europæiske regningsenheder).
 Der henvises i øvrigt til boligministeriets cirkulære nr. 214 af 4.  

 oktober 1974 om EF-Rådet direktiver vedrørende liberalisering og samordning  

 af fremgangsmåderne med hensyn til indgåelse af offentlige bygge- og  

 anlægskontrakter.
 Ad 2.
 EF-Kommissionen har meddelt, at man vil intensivere overvågningen af  

 overholdelsen af Fællesskabets bestemmelser om indgåelse af offentlige bygge-  

 anlægskontrakter.
Med henblik herpå vil man i en første fase særligt se på annoncer om  

 tilbudsafgivelse.
En stikprøvevis undersøgelse har vist det nødvendigt med en  

 særlig indsats på dette område på grund af det stigende antal overtrædelser,  

 der er begået af ordregivende myndigheder i de forskellige medlemslande.  

 Sådanne overtrædelser angår dels undladelse af indkaldelse af tilbud ved  

 annoncering i EF-Tidende, og dels tilfælde, hvor det ved offentliggørelse i  

 EF-Tidende må konstateres, at oplysningerne er i strid med bestemmelserne i  

 direktiv 71/305/EØF eller at bekendtgørelsen ikke indeholder alle de  

 oplysninger, der i medfør af direktivet er obligatoriske.
EF-Kommissionen har også peget på en manglende overholdelse af de  

 tidsfrister, som direktivet foreskriver.
I denne forbindelse er  

 EF-Kommissionen ofte blevet opmærksom på, at udbudsforretningen på nationalt  

 plan ikke har været suspenderet af de ordregivende myndigheder i den tid der  

 medgår til at foretage de rettelser i udbudsbekendtgørelsen, som  

 publikationskontoret i Luxembourg har anmodet om.
 Ved tilsidesættelse af en anmodning om rettelser fra  

 publikationenskontorets side har EF-Kommissionen til hensigt at indlede den i  

 artikel 169 i EØF-traktaten fastsatte procedure, der i sidste instans kan  

 medføre at overtrædelsen indbringes for EF-domstolen.
