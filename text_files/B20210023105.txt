 Bekendtgørelse om ændring af bekendtgørelse om registrering af, underretning om og tilsyn med offentlige og private behandlingssteder m.v.
§ 1 I bekendtgørelse nr. 976 af 27. juni 2018 om registrering af, underretning om og tilsyn med offentlige og private behandlingssteder m.v., foretages følgende ændringer:
 1. Indledningen affattes således:
»I medfør af § 213 b, stk. 2, § 213 c, stk. 3 og 4, § 213 d, stk. 2, § 213 e, stk. 1, og § 272, stk. 1 og 2, i sundhedsloven, jf. lovbekendtgørelse nr. 903 af 26. august 2019, fastsættes:« 2. I § 3, stk. 1 indsættes som nr. 5:
»5) Behandlingssteder, hvor personalet udelukkende udfører antigen-test af mennesker for Coronavirussygdom 2019 (COVID-19) som medhjælp for sygeplejersker og sundhedsplejersker ansat på et registreret kommunalt behandlingssted, der som led i ansættelsesforholdet har midlertidig tilladelse til at udføre lægevirksomhed i form af udførelse af sådanne test, samt læger ansat på et registreret kommunalt behandlingssted.« 3. § 4, stk. 1, affattes således:
»Behandlingssteder som nævnt i § 3, stk. 1, nr. 1-4, der er undtaget fra registreringspligt, skal på en elektronisk blanket på Styrelsen for Patientsikkerheds hjemmeside (www.stps.dk) underrette om virksomheden, herunder om hvilken undtagelse fra registreringspligt efter § 3, som virksomheden er omfattet af.« § 2 Bekendtgørelsen træder i kraft den 23. februar 2021.
