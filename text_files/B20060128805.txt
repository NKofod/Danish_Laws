Bekendtgørelse  

 om jordbrugskommissionernes behandling af sager efter jordfordelingsloven I medfør af § 2, stk. 4, i lov nr. 535 af 24. juni 2005 om  

 jordfordeling og offentligt køb og salg af fast ejendom til jordbrugsmæssige  

 formål m.m. (jordfordelingsloven) fastsættes:
 § 1.  

  

 Sager om jordfordeling behandles af Direktoratet for FødevareErhverv og af  

 jordbrugskommissionen i det pågældende område.
 Stk. 2.  

  

 Hvis sagen  

 omfatter arealer i flere områder, behandles sagen af jordbrugskommissionen i  

 det område, hvor hovedparten af de berørte ejendomme er beliggende.
 Stk. 3.  

  

 Jordbrugskommissionen  

 indkaldes til det i lovens § 3, stk. 2, omhandlede lodsejermøde (det  

 indledende  

 møde).
 § 2.  

  

 Den  

 udarbejdede jordfordelingsplan forelægges for jordbrugskommissionen på et  

 offentligt  

 møde, hvor Direktoratet for FødevareErhverv og planlæggeren gennemgår planen.
Stk. 2.  

  

 Jordbrugskommissionen  

 afgør, om planen kan fremmes til afsigelse af kendelse.
Kendelse afsiges i så  

 fald normalt på samme møde.
§ 3.  

  

 Ved  

 behandling af jordfordelingsplanen i henhold til lovens § 3 eller § 8 er  

 jordbrugskommissionen beslutningsdygtig, når alle medlemmer er til stede.
I  

 tilfælde af et medlems forfald skal suppleanten være til stede.
 Stk. 2.  

  

 Såfremt både et  

 medlem og dette medlems suppleant er uden mulighed for at deltage i  

 jordbrugskommissionens  

 behandling af en sag, kan formanden undtagelsesvis beskikke en midlertidig  

 suppleant eller bestemme, at sagen kan afgøres af de øvrige medlemmer.
 Stk. 3.  

  

 Jordbrugskommissionen  

 træffer beslutning ved stemmeflerhed.
§ 4.  

  

 Ved  

 afsigelse af kendelse er jordbrugskommissionen beslutningsdygtig, når den  

 tiltrædende formand, jf. lovens § 2, stk. 3, og mindst 3 andre medlemmer,  

 herunder eventuelle suppleanter, er til stede.
Ved stemmelighed er den  

 tiltrædende formands stemme afgørende.
§ 5.  

  

 Jordbrugskommissionens  

 møder holdes i jordfordelingsområdet eller i nærheden af dette.
Indkaldelse  

 foretages af Direktoratet for FødevareErhverv efter aftale med formanden.
 Stk. 2.  

  

 Foreløbig  

 kendelse i sager efter lovens § 3 og kendelse i sager, der gennemføres efter  

 lovens  

 § 8, afsiges inden skæringsdagen.
 Stk. 3.  

  

 Mødet med  

 henblik på afsigelse af endelig kendelse, jf. lovens § 5, afholdes efter  

 udarbejdelsen  

 af den matrikulære berigtigelsessag.
 § 6.  

  

 Direktoratet for FødevareErhverv bistår jordbrugskommissionen og fører  

 protokollen.  

 Henvendelser til og brevveksling med jordbrugskommissionen i  

 jordfordelingssager sker gennem direktoratet.
 Stk. 2.  

  

 Direktoratet  

 tilvejebringer det materiale, der er nødvendigt for jordbrugskommissionens  

 afsigelse  

 af kendelser, og udarbejder udkast hertil.
 Stk. 3.  

  

 Direktoratet  

 tilvejebringer grundlag for berigtigelse af jordomlægningerne i matrikel og  

 tingbog og for udbetaling af kontante vederlag m.m.
 Stk. 4.  

  

 Direktoratet  

 bringer jordbrugskommissionens beslutninger og kendelser til udførelse.
 § 7.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Følgende  

 bekendtgørelser ophæves:
 1)  

 	  

 Bekendtgørelse nr.  

 1077 af 10. november 2004 om jordbrugskommissionernes behandling af sager  

 efter  

 jordfordelingsloven.
 2)  

 	  

 Bekendtgørelse nr.  

 312 af 4. juli 1979 om den i jordfordelingslovens § 3, stk. 3, 2. pkt.,  

 omhandlede  

 beløbsgrænse.
 3)  

 	  

 Bekendtgørelse nr.  

 1062 af 21. december 1998 om anvendelse af jordkøbsloven og  

 jordfordelingsloven  

 i forbindelse med genopretning af vådområder til forbedring af vandmiljøet  

 samt  

 om ophævelse af bekendtgørelse om tilskud til udgifter til matrikulær  

 berigtigelse af visse jordfordelinger.
