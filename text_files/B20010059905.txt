Bekendtgørelse om uddannelsen til  

 produktionsgartner I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 produktionsgartner med et af følgende specialer:
 1)	Frilandsgartner.
 2)	Frugt- og bæravler.
 3)	Planteskolegartner, handel.
 4)	Planteskolegartner, produktion.
Uddannelsens mål § 2. Målet er, at den uddannede  

 produktionsgartner selvstændigt kan udføre alle normalt  

 forekommende arbejdsopgaver inden for beskæftigelsesområdet  

 på en sikkerheds- og sundhedsmæssig, ergonomisk samt  

 miljø- og arbejdsmiljømæssig forsvarlig måde i  

 overensstemmelse med gældende forskrifter.
 Stk. 2. Den uddannede med specialet frilandsgartner skal kunne  

 redegøre for og udføre de vigtigste arbejdsprocesser inden for  

 frilandsplanter og frilandsteknik.
 Stk. 3. Den uddannede med specialet frugt- og bæravler  

 skal kunne redegøre for og udføre de vigtigste arbejdsprocesser  

 inden for plantagedrift.
 Stk. 4. Den uddannede med specialet planteskolegartner,  

 handel, skal kunne redegøre for og udføre de vigtigste  

 arbejdsprocesser inden for planteskoledrift og handel med planteskoleplanter  

 og dertil knyttede produkter.
 Stk. 5. Den uddannede med specialet planteskolegartner,  

 produktion, skal kunne redegøre for og udføre de vigtigste  

 arbejdsprocesser inden for planteskoledrift.
Stk. 6. Den uddannede produktionsgartner skal udvise  

 ansvarlighed og selvstændighed i forhold til sin arbejdssituation og de  

 sociale relationer i en virksomhed.
Desuden skal den uddannede kunne  

 samarbejde og kommunikere med kolleger, ledelse og kunder samt være  

 bevidst om og udvise kvalitet i sit arbejde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det faglige  

 Uddannelsesudvalg for Jordbrug.
 § 4. Uddannelsen varer indtil afslutningen af  

 sidste skoleperiode i hovedforløbet, dog mindst 3 år og 8  

 måneder og højst 3 år og 10 måneder, jf. dog  

 § 7.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
For  

 elever med uddannelsesaftale kan grundforløbet deles i to  

 skoleperioder af 10 ugers varighed.
Stk. 3. Den obligatoriske skoleundervisning i  

 hovedforløbet er opbygget af to skoleperioder af henholdsvis 10 og 15  

 ugers varighed, der omfatter grundfag, områdefag, bundne specialefag,  

 valgfri specialefag og valgfag.
Undervisningen i valgfri specialefag kan dog  

 ligge udenfor de normale skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. bekendtgørelse om erhvervsuddannelser  

 (hovedbekendtgørelsen) og erhvervsuddannelseslovens § 12,  

 stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 7.
 § 5. Speciale, jf. § 1, stk. 1,  

 vælges ved indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Ved påbegyndelsen af skoleundervisningen i  

 hovedforløbet skal eleven have gyldigt kørekort til traktor  

 eller bil.
Voksenuddannelsesforløb § 7. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende deltidsbeskæftigelse, kan  

 gennemføre uddannelsen på normalt 2 år, herunder normalt  

 45 ugers skoleundervisning.
Skoleundervisningen omfatter et obligatorisk  

 grundforløb eller et supplerende kursus, jf. § 8.
Stk. 2. Skolen kan endvidere efter samråd med det  

 faglige udvalg tilrettelægge forløb bestående af perioder  

 med henholdsvis praktikuddannelse og skoleundervisning for elever, der  

 opfylder betingelserne i stk. 1, og som derudover har særlige  

 forudsætninger for uddannelsen.
Det faglige udvalg skal godkende  

 fastsættelsen af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål, jf.  

 §§ 10-19.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 8 uger, der har  

 til formål, at eleven på grundlag af forudgående uddannelse  

 og erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. hovedbekendtgørelsen og bekendtgørelse om merit for visse  

 fag i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1)	Plantedyrkning for produktionsgartnere 1 Niveau: Rutine Målet er, at eleven:
a)	har kørekort til traktor, b)	efter instruktion kan foretage en given formering, c)	efter instruktion kan klargøre og pakke en produktion til  

 salg, d)	kan redegøre for forhold af betydning for vurdering af  

 frøkvalitet, kriterier for udvælgelse af moderplanter,  

 stiklinger og podekviste samt have kendskab til vækst- og  

 klimafaktorer, e)	kan redegøre for og efter instruktion gennemføre et  

 pasningsforløb for en kultur under givne forhold, samt udføre  

 de opgaver, der er forbundet med dyrkning og fremavl af kulturen, f)	har kendskab til salgssystemer og g)	har kendskab til og efter instruktion kan anvende de inden for  

 produktionsgartneri almindeligt forekommende tekniske hjælpemidler  

 på en miljø- og arbejdsmiljømæssig forsvarlig  

 måde.
2)	Plantekendskab for produktionsgartnere Niveau: Rutine Målet er, at eleven:
a)	kan navngive de almindeligst dyrkede planter inden for grupperne  

 planteskoleplanter, frugttræer og -buske, bærbærende  

 planter og urteagtige grønsager, samt kan placere planterne i det  

 botaniske system og b)	har kendskab til fremkomst af nye sorter af planter samt  

 deres nyhedsbeskyttelse i henhold til lovgivningen.
3)	Plantesundhedslære for produktionsgartnere 1 Niveau: Rutine Målet er, at eleven:
a)	har bestået delprøve 1 og 4 (produktionsgartnerdelen)  

 til erhvervelse af sprøjtecertifikat efter Miljøministeriets  

 regler, b)	har kendskab til de almindeligste skadedyr og svampe og deres  

 placering på planterne for bedre at kunne vurdere relevante  

 behandlingsteknikker, c)	har kendskab til forebyggelse og bekæmpelse af skadedyr og  

 svampe, såvel med konventionelle kemiske bekæmpelsesmidler som  

 med alternative midler og metoder og d)	har kendskab til integreret produktion med hensyn til sygdomme og  

 skadedyr.
 Stk. 2. De i stk. 1, nævnte fag varer i alt 5  

 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, F.
 2)	Informationsteknologi, F, 1 uge.
 3)	Naturfag, F.
 4)	Produktudvikling, produktion og service, modul 1, 1 uge.
 5)	Virksomhedslære og innovation, F.
 Stk. 2. Det i stk. 1, nr. 2, nævnte fag  

 påbegyndes i grundforløbet.
 Stk. 3. De i stk. 1, nævnte fag varer i alt 7  

 uger.
 § 12. Undervisningen i hovedforløbet  

 omfatter følgende områdefag:
1)	Anvendt økologi Niveau: Begynder Målet er, at eleven:
a)	kan give forslag til ændring af dyrkningsmetoder i henholdsvis  

 konventionelt drevne planteskoler, frilandsgartnerier og frugtplantager, som  

 vil betyde øget bæredygtighed, b)	kan redegøre for idégrundlaget, som ligger til grund  

 for økologisk jordbrug, c)	kan redegøre for principielle forskelle mellem konventionelt  

 og økologisk gartneri, d)	har viden om effekten af økologiske fremgangsmåder i  

 etableringsfasen af kulturer, herunder løsninger som tager hensyn til  

 biodiversiteten og løsninger, som er skånsomme for et  

 naturnært miljø, e)	har kendskab til bæredygtige dyrkningsprincipper, herunder  

 kendskab til det naturlige kredsløb af de vigtigste  

 plantenæringsstoffer og f)	har kendskab til dyrkningsgrundlaget og regler for godkendelse som  

 henholdsvis statskontrolleret økologisk dreven planteskole,  

 frugtplantage eller frilandsgartneri (Ø-mærke).
2)	Plantedyrkning for produktionsgartnere 2 Niveau: Rutine Målet er, at eleven:
a)	kan anvende de almindeligste vegetative og generative  

 formeringsmetoder, b) selvstændigt kan indstille, anvende og vedligeholde de  

 almindeligst forekommende maskiner og tekniske hjælpemidler under  

 overholdelse af gældende miljø- og  

 arbejdsmiljøregler, c)	kan redegøre for gødningsstoffers virkning,  

 næringsstofbalancen og de almindeligste mangelsymptomer på  

 kulturplanter, d)	kan redegøre for og anvende de almindeligste metoder til  

 udbringning af vand og gødning, e)	kan redegøre for de almindeligst forekommende  

 vækstsubstrater, deres dyrknings- og ernæringsmæssige  

 egenskaber, behandling heraf samt tilførsel af jordforbedringsmidler  

 til naturlig jord og f)	kender de mest elementære kemiske begreber, terminologi og  

 stoffers reaktioner for at forstå planternes  

 næringsoptagelse.
3)	Plantesundhedslære for produktionsgartnere 2 Niveau: Rutine Målet er, at eleven:
a)	har bestået delprøve 2 og 3 (produktionsgartnerdelen)  

 til erhvervelse af sprøjtecertifikat efter Miljøministeriets  

 regler, b)	kan anvende forskellige teknikker og metoder til biologisk  

 forebyggelse og bekæmpelse i overensstemmelse med gældende  

 miljø- og arbejdsmiljøregler, c)	kan redegøre for principper og metoder til biologisk  

 forebyggelse og bekæmpelse af skadevoldere i henholdsvis planteskole-,  

 frilands- og frugtkulturer samt principper og metoder for  

 ukrudtsbekæmpelse uden brug af kemikalier og d)	kan redegøre for principperne for integreret produktion (IP)  

 med hensyn til forebyggelse og bekæmpelse af sygdomme og  

 skadedyr.
 Stk. 2. De i stk. 1, nævnte fag varer i alt 4  

 uger.
 § 13. Undervisningen i hovedforløbet  

 omfatter i specialet frilandsgartner følgende bundne  

 specialefag:
1)	Frilandsplanter Niveau: Avanceret Målet er, at eleven:
a)	kan så og plante frilandskulturer og kombinerede kulturer i  

 væksthus, opstille en markplan, opstille og gennemføre et  

 kulturpasningsprogram, høste og indlagre frilands afgrøder samt  

 foretage registrering af kulturer og kulturtekniske forhold under  

 kulturforløbet, b)	kan redegøre for frilandskulturers og kombinerede kulturers  

 slægtsforhold, de enkelte kulturers formeringsforhold og anvendte  

 formeringssystemer, såning og plantning, dyrkningsteknik for frilands-  

 og kombinerede kulturer samt høstkriterier og -tekniker for  

 frilandskulturer og c)	har kendskab til produktionsgangen inden for frilandsgartneri samt  

 afsætningskæder, herunder afsætningskanaler for  

 grønsager fra producent til forbruger.
2)	Frilandsteknik Niveau: Avanceret Målet er, at eleven kan:
b)	montere, indstille, regulere og vedligeholde høstmaskiner og  

 vandingsanlæg og a)	redegøre for virkemåde og formål med forskellige  

 maskiner og redskaber i frilandsgartneri, forskellige lagringssystemer,  

 indretning og anvendelsesmuligheder af højisolerede rum samt  

 atmosfæresammensætning heri, fordele og ulemper ved forskellige  

 væksthustyper, formål med samt opnåelse og styring af  

 klimaændringer i væksthuse samt opbygning og  

 anvendelsesområder for forskellige vandingssystemer.
3)	Kulturplanlægning og produktionsstyring Niveau: Avanceret Målet er, at eleven kan:
a)	indsamle data om en valgt kultur, produktion eller et  

 dyrkningsteknisk emne, b)	bearbejde de indsamlede data og udarbejde en beskrivelse af  

 kulturen, produktionen eller det dyrkningstekniske emne og c)	redegøre for det skrevne med vægt på de praktiske  

 elementer i beskrivelsen.
 Stk.2. De i stk. 1, nævnte fag varer i alt 8 uger.
 § 14. Undervisningen i hovedforløbet  

 omfatter i specialet frugt- og bæravler følgende bundne  

 specialefag:
1)	Formering af frugttræer og -buske Niveau: Avanceret Målet er, at eleven kan:
a)	foretage podning og vegetativ formering af frugttræer og  

 -buske, herunder okkulation, skæring af stiklinger, formering ved  

 udløbere og nedkrogning af grene og b)	redegøre for grundstammens funktion og betydning for  

 frugttræets vækstforhold, samt hvilke kriterier en podekvist skal  

 opfylde.
2)	Jordbehandling Niveau: Avanceret Målet er, at eleven kan:
a)	foretage ukrudtsbekæmpelse, samt udføre almindeligt  

 forekommende jordbehandlingsopgaver med maskiner og redskaber og b)	redegøre for jordbehandlingens betydning for forebyggelse og  

 bekæmpelse af ukrudt, jordens strukturforbedring samt planternes  

 vækst og udvikling.
3)	Høst og frugtopbevaring Niveau: Avanceret Målet er, at eleven kan:
a)	foretage plukning og sortering af frugt efter nærmere angivne  

 kriterier og b)	redegøre for principperne ved maskinel høst, samt  

 hovedprincipperne for opbygning af funktioner ved forskellige  

 lagertyper.
4)	Kulturplanlægning og produktionsstyring Niveau: Avanceret Målet er, at eleven kan:
a)	indsamle data om en valgt kultur, produktion eller et  

 dyrkningsteknisk emne, b)	bearbejde de indsamlede data og udarbejde en beskrivelse af  

 kulturen, produktionen eller det dyrkningstekniske emne og c)	redegøre for det skrevne med vægt på de praktiske  

 elementer i beskrivelsen 5)	Plantagedrift Niveau: Avanceret Målet er, at eleven kan:
a)	opstille en beplantningsplan for en frugt- eller  

 bærproduktion, herunder vælge egnet areal og b)	foretage afmærkning og opmåling af en plantageplan og en  

 markplan samt foretage læplantning og plante frugttræer og  

 -buske.
6)	Produktionsplanlægning Niveau: Rutine Målet er, at eleven:
a)	kan foretage registrering af kulturforhold og dyrkningsdata samt  

 andre kulturtekniske forhold under et kulturforløb og b)	har kendskab til planlægning og styring af en plantage og de  

 enkelte kulturforløb, samt har kendskab til  

 produktionsplanlægning.
 Stk. 2. De i stk. 1, nævnte fag varer i alt 8  

 uger.
 § 15. Undervisningen i hovedforløbet  

 omfatter i specialet planteskolegartner, handel, følgende  

 bundne specialefag:
1)	Plante- og produktkendskab Niveau: Avanceret Målet er, at eleven:
a)	kan identificere og navngive almindelige træer og buske i  

 naturlig sommer- og vintertilstand og placere dem i det botaniske system, b)	kan identificere og navngive de almindeligste planter i have og  

 park, såsom sommerblomster, stauder, løg og knolde, c)	kan foretage hensigtsmæssige slægts-, arts- og sortsvalg  

 ud fra givne omstændigheder, d)	kan redegøre for og bruge internationale regler for  

 navngivning af frøkilder, kloner, sorter, varieteter og  

 underarter, e)	kan redegøre for og vejlede i anvendelse af varegrupper inden  

 for redskaber, håndværktøj, krukker og andet haveudstyr,  

 samt vejlede i vedligeholdelse heraf og f)	har kendskab til de vigtige plantegrupper, deres  

 anvendelsesområde, planternes pleje i almindelighed og de enkelte  

 hovedgrupper af planters særlige krav til vækstforhold.
2)	Regnskab Niveau: Rutine Målet er, at eleven:
a)	kan udøve grundlæggende regnskabsfunktioner ved  

 hjælp af edb-baserede systemer og anvende kontoplan,  

 kasserapport og konteringsark samt udføre afstemning af  

 kassebeholdning og b)	har forståelse af regnskabsfunktionens betydning for  

 virksomhedens daglige drift og udvikling samt til virksomhedens  

 årsregnskab, herunder tolkning af de informationer regnskabet giver om  

 virksomhedens resultat, balance og egenkapital.
3)	Salg og salgsstyring Niveau: Avanceret Målet er, at eleven kan:
a)	indsamle data om en valgt plantegruppe, samt eventuelle  

 komplementære varegrupper, b)	bearbejde de indsamlede data og udarbejde en kundevenlig  

 anvendelses- og plejeplan for den valgte plantegruppe og den eventuelle  

 komplementære varegruppe, c)	lave en salgsplan for plantegruppen og den eventuelle  

 komplementære varegruppe med plan for markedsføring, reklame i  

 virksomheden og kundebetjening, d)	lave en salgsudstilling for plantegruppen og den eventuelle  

 komplementære varegruppe og e)	redegøre for det skrevne og for salgsudstillingen, med  

 vægt på de praktiske elementer.
4)	Salg, service, reklame og kundebetjening Niveau: Avanceret Målet er, at eleven:
a)	har forståelse af samspillet mellem virksomhed og forbruger i  

 et markedsdirigeret samfund, b)	har kendskab til fysiologiske og psykiske behov hos køberen,  

 indhold af købs- og forbrugsvaner, samt hvorledes ændringer heri  

 påvirker forbruget og c)	har kendskab til faktorer, som er bestemmende for  

 konkurrencesituationen og markedsføringslovens-,  

 kreditaftalelovens- og købelovens regler om kontant- og  

 kreditkøb og forbrugerbeskyttelse.
 Stk. 2. De i stk. 1, nævnte fag varer i alt 8  

 uger.
 § 16. Undervisningen i hovedforløbet  

 omfatter i specialet planteskolegartner, produktion,  

følgende bundne specialefag:
1)	Dyrkningsrelateret plantekendskab Niveau: Avanceret Målet er, at eleven:
a)	kan identificere og navngive almindelige planteskolekulturer i  

 naturlig sommer- og vintertilstand og placere dem i det botaniske system  

 inden for familie, slægt og art, b)	har kendskab til og kan anvende internationale regler for  

 navngivning af frøkilder samt kloner, sorter, varieteter og underarter  

 og c)	kan angive hovedtrækkene i et dyrkningsprogram for de  

 almindeligste planteskolekulturer.
2)	Kulturplanlægning og produktionsstyring Niveau: Avanceret Målet er, at eleven kan:
a)	indsamle data om en valgt kultur, produktion eller et  

 dyrkningsteknisk emne, b)	bearbejde de indsamlede data og udarbejde en beskrivelse af  

 kulturen, produktionen eller det dyrkningstekniske emne og c)	redegøre for det skrevne med vægt på de praktiske  

 elementer i beskrivelsen.
3)	Planteskoledrift Niveau: Avanceret Målet er, at eleven:
a)	kan indrette bede, opstille og tilslutte et simpelt vandningssystem  

 for containerpladsen, klargøre planter til potning, udføre  

 potning både manuelt og maskinelt samt udsætte pottede planter  

 på bede, b)	kan montere og anvende traktorbaserede jordbehandlingsredskaber,  

 klargøre planter til plantning, foretage manuel og maskinel plantning,  

 herunder omplantning, passe markkulturer og foretage manuel og maskinel  

 formering af planter, samt kvalitetsvurdere de færdigproducerede  

 kulturer og klargøre disse til salg, c)	kan foretage beskyttende foranstaltninger for containerkulturer,  

 vande, udbringe gødningsstoffer, forme og kontrollere kulturernes  

 sundhedstilstand, samt registrere og beskrive containerkulturernes  

 udviklingsforløb, d)	kan redegøre for, hvilke forhold der skal tages hensyn til  

 ved indretning af en containerplads, kravene til planter, som skal bruges som  

 containerkulturer, og ud fra disse krav kunne udpege egnede  

 dyrkningssubstrater og containertyper, e) kan redegøre for, hvilke forhold der har betydning for  

 udarbejdelse af en markplan, formålet med dyrkningsmedier, som  

 tilføres jorden for at forbedre jordstrukturen og reaktionstallet,  

 forhold og sammenhængen mellem forskellige jordbehandlingsmetoder og  

 pasning af markkulturer, samt principper for formering af markkulturer, f)	med udgangspunkt i skoleundervisningens praktiske og teoretiske  

 elementer og erfaringerne fra praktikopholdene har et bredt kendskab til  

 driften af forskellige typer planteskoler, herunder container- og  

 markplanteskoler, samt anvendelse af væksthus i planteskoleproduktion  

 og g) har kendskab til, hvorledes forskellige klimafaktorer  

 påvirker hinanden, herunder forskellige muligheder for klimastyring i  

 væksthus, samt væksthuses formål, funktion og  

 anvendelsesmuligheder i en planteskole.
 Stk. 2. De i stk. 1, nævnte fag varer i alt 8  

 uger.
 § 17. Undervisningen i hovedforløbet  

 omfatter desuden 2 ugers valgfri specialefag, der har det overordnede  

 mål, at eleven får større og bredere kendskab til et  

 udvalgt specialområde eller et større kendskab til et mere  

 snævert specialområde.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og eventuelt  

 omvalg af specialefag, jf. hovedbekendtgørelsen.
§ 18. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4,0 uger.
Praktikuddannelsen § 19. Praktikuddannelsen omfatter følgende  

 arbejdsområder og funktioner:
1)	jordtilberedning, manuel og maskinel jordbehandling,  

 gødningsudbringning, pasning, fremavl og vedligeholdelse af  

 kulturplanter, 2)	formering af planter både vegativt og generativt, plantning,  

 ompotning og optagning af planter samt beskæring, opbinding og  

 sortering af planter samt produktionsplanlægning, 3)	betjening af maskiner, såsom plantebor, pottemaskiner,  

 jordblandingsmaskiner, palleløftere, bed- og radrensere, harver,  

 planterodskærere, bundtemaskiner, optagere, furemaskiner,  

 såmaskiner, sandstrømaskiner, plantemaskiner, jordbor og  

 betjening af almindelige former for håndværktøj, 4)	betjening af sprøjter og udførelse af kemiske  

 ukrudtsbekæmpelse samt foretage gasafbrænding af ukrudt, 5)	vedligeholdelse og indstilling af almindeligt forekommende maskiner  

 og redskaber samt til- og afkobling af forskellige redskaber og 6)	almindelig ekspedition og vinterbeskyttelse af planter, lagring og  

 indslag af planter samt høst af grønsager, frugt og  

 bær.
 Stk. 2. Elever med specialet planteskolegartner, handel, skal  

 være beskæftiget med handel og produktion i perioder, der  

 nærmere fastsættes af det faglige udvalg.
 § 20. Målet med praktikuddannelsen er, at  

 eleven:
1)	på avanceret niveau kan udføre almindeligt forekommende  

 arbejdsopgaver ved produktion af planter og planteprodukter samt  

 tilrettelægge arbejdet, 2)	på rutineniveau kan udføre almindelige arbejdsopgaver  

 med brug af redskaber og maskiner.
Efter fornøden instruktion kan  

 anvende vandings-og gødningsanlæg samt de tekniske  

 hjælpemidler som virksomheden råder over og 3)	har kendskab til gødningstilførsel, fjernelse af  

 uønsket vegetation og pakning og emballering af  

 færdigvarer.
 Stk. 2. Målet med praktikuddannelsen inden for specialet  

 frilandsgartner er desuden, at eleven:
 1)	på avanceret niveau kan:
a)	udføre arbejdet med og behandling af dyrkningsarealer,  

 pasning af kulturafgrøder og høst af grønsager og andre  

 frilandsprodukter, 2)	på rutineniveau kan:
a)	indstille og vedligeholde håndværktøj, redskaber  

 og maskiner b)	udføre produktionsplanlægning og lagring af  

 høstede afgrøder og c)	udføre almindelig ukrudtsbekæmpelse, vandings- og  

 plantningsarbejde.
 Stk. 3. Målet med praktikuddannelsen inden for specialet  

 frugt- og bæravler er desuden, at eleven:
 1)	på avanceret niveau kan:
a)	udføre arbejdet med pasning, beskæring og  

 vedligeholdelse af frugttræer og bærbuske samt høst af  

 frugt og bær, 2)	på rutineniveau kan:
a)	indstille og vedligeholde håndværktøj, redskaber  

 og maskiner, b)	udføre formering af frugttræer og -buske samt lagring  

 og pakning af høstede frugter og bær og c)	udføre almindelig ukrudtsbekæmpelse og  

 gødskning.
 Stk. 4. Målet med praktikuddannelsen inden for specialet  

 planteskolegartner, handel, er desuden, at eleven:
 1)	på avanceret niveau kan:
a)	udføre arbejdet og behandlingen af dyrkningsarealer, pasning,  

 formering og opbinding af planter samt optagning heraf, 2)	på rutineniveau kan:
a)	indstille og vedligeholde håndværktøj, redskaber  

 og maskiner, b)	udføre produktionsplanlægning og formering, indslag  

 samt opbevaring og ekspedition af planter og c)	udføre almindelig ukrudtsbekæmpelse, vandings- og  

 plantningsarbejde.
 Stk. 5. Målet med praktikuddannelsen inden for specialet  

 planteskolegartner, produktion, er desuden, at eleven:
 1)	på avanceret niveau kan:
a)	udføre arbejdet og behandlingen af dyrkningsarealer, pasning,  

 formering og opbinding af planter samt optagning heraf, 2)	på rutineniveau kan:
a)	indstille og vedligeholde håndværktøj, redskaber  

 og maskiner, b)	udføre produktionsplanlægning og formering, indslag  

 samt opbevaring og sortering af planter og c)	udføre almindelig ukrudtsbekæmpelse, vandings- og  

 plantningsarbejde.
§ 21. For at give eleven en alsidig uddannelse  

 skal praktiktiden normalt deles mellem to eller flere praktikvirksomheder.  

 Såfremt der ikke på forhånd er indgået en  

 kombinationsaftale, skal praktikvirksomheden bistå eleven med at  

 fremskaffe en ny praktikplads.
Kan en ny praktikplads ikke fremskaffes som  

 forudsat, påhviler det praktikvirksomheden at fortsætte  

 uddannelsesforholdet indtil en ny praktikplads er fremskaffet, eller  

 uddannelsen er afsluttet.
 § 22. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring, idet praktikuddannelsen især tager sigte på, at  

 supplere erfaringer gennem uddannelsestiden og koble denne til den teoretiske  

 undervisning i skoleperioderne.
 Uddannelsesbog m.v.
 § 23. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 24. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives dog alene  

 "gennemført/ikke gennemført" eller  

 "bestået/ikke bestået", hvis det fremgår af de  

 nærmere retningslinier for faget eller kursusplanen.
Stk. 3. Efter at have gennemført områdefaget  

 plantedyrkning for produktionsgartnere 1 certificeres eleven med  

 traktorkørekort.
Efter at have gennemført områdefagene  

 plantesundhedslære for produktionsgartnere 1 og  

 plantesundhedslære for produktionsgartnere 2 certificeres eleven med  

 sprøjtecertifikat.
Skolens bedømmelse § 25. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter.
 Stk. 4. For grundfag med eksamen er den afsluttende karakter  

 et gennemsnit af standspunktskarakteren og eksamenskarakteren, beregnet med 1  

 decimal.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger eksamensbekendtgørelsen.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "ikke  

 bestået" eller "ikke godkendt".
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, og betingelserne i stk. 2 er  

 opfyldt.
 Stk. 2. Følgende betingelser skal være opfyldt for  

 at udstede skolebevis:
 1)	Eleven har opnået mindst gennemsnitskvotienten 6,0 for  

 grundfag, områdefag og specialefag.
 2)	Eleven har opnået mindst gennemsnitskvotienten 6 i  

 områdefagene plantesundhedslære 1 og plantesundhedslære  

 2.
 3)	Eleven har (afhængigt af speciale) opnået mindst  

 karakteren 6 i specialefaget kulturplanlægning og produktionsstyring  

 eller salg og salgsstyring.
 4)	Eleven har traktor- eller bilkørekort.
 Stk. 3. Skolebeviset skal indeholde:
 1)	Betegnelse for uddannelsen og specialet.
 2)	Angivelse af de specialefag eleven har gennemført.
 3)	Oplysning om de opnåede karakterer i grundfag, områdefag  

 og specialefag samt gennemsnitskvotienter.
 Stk. 4. Hvis der ikke er grundlag for at udstede skolebevis,  

 udsteder skolen en skolevejledning, jf. retsbekendtgørelsen.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 27 og afsluttende  

 praktikerklæring(er) for praktikuddannelsen er udstedt, jf.  

 § 28.
 Stk. 3. Det faglige udvalg opbevarer fortegnelse over udstedte  

 uddannelsesbeviser i 30 år.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 4. juli 2001 og har virkning for elever, der har påbegyndt  

 uddannelsen den 1. januar 2001 eller derefter.
 Stk. 2. Samtidig ophæves bekendtgørelse nr. 604  

 af 9. juli 1997 om uddannelsen til produktionsgartner.
 Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på den  

 hidtidige 3. skoleperiode inden den 1. januar 2001, under forudsætning  

 af, at uddannelsen kan afsluttes senest 31. december 2004.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
