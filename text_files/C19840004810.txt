Cirkulæreskrivelse om tilslutning af statsligt nybyggeri til~  kollektive  

 varmeforsyningssystemer Efter § 1 i lov om statens byggevirksomhed mv. skal statsligt nybyggeri  

 ske på den for staten økonomisk mest fordelagtige måde under hensyntagen til  

 den påtænkte anvendelse og fremtidige drift.
I den forbindelse vil det være væsentligt at undersøge mulighederne for  

 byggeriets tilslutning til naturgas eller anden kollektiv varmeforsyning  

 (kraftvarme og anden fjernvarme). En sådan tilslutning vil i givet fald  

 indebære samfundsøkonomiske fordele og vil i betydeligt omfang kunne medvirke  

 til at mindske energiforsyningens afhængighed af olie.
Der henvises samtidig  

 til boligministeriets skrivelse af 5.4.1984 til ministerierne.
 På denne baggrund skal byggestyrelsen henstille til de statslige  

 bygherrer, at statsligt nybyggeri tilsluttes kollektive  

 varmeforsyningssystemer, hvor dette er eller vil blive muligt, medmindre der  

 foreligger ganske særlige forhold.
 Spørgsmålet om varmeforsyningen bør være afklaret i forbindelse med  

 udarbejdelse af projektforslag.
