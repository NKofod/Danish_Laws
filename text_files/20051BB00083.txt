Fremsat den 24. februar 2006 af Lone Dybkjær (RV),  

 Marianne Jelved (RV), Margrethe Vestager (RV),  

 Kirsten Brosbøl (S), Pia Gjellerup (S), Jan Petersen (S), Anne Grete  

 Holmsgaard (SF), Ole Sohn (SF), Majbrit Berlau (EL) og Jørgen Arbo-Bæhr (EL) Forslag til folketingsbeslutning om  

 ændring af forretningsorden for Folketinget (Nedsættelse af et Ligestillingsudvalg) § 1 I forretningsorden for Folketinget, som vedtaget den 17.  

 december 1953 og senest ændret den 16. december 2004, foretages følgende  

 ændringer:
 1. I  

  

 § 7, stk. 1,  

  

 indsættes efter nr. 13 som nyt nummer:
»14) Ligestillingsudvalget.« Nr. 14-25 bliver herefter nr. 15-26.
 2.  

 I  

  

 § 7, stk. 5,  

  

 ændres  

 to steder »25« til: »26«.
§ 2 Folketingsbeslutningen træder i kraft fra begyndelsen af  

 folketingsåret 2006-07.
Bemærkninger til forslaget Beslutningsforslaget er en revideret genfremsættelse af B 94 fra  

 folketingsåret 2004-05, 2. samling, jf.
Folketingstidende, forhandlingerne  

 side  

 3997 og tillæg A side 7988 og 7989.
Nedsættelse af et  

 ligestillingsudvalg Forslaget har til formål at tilvejebringe et egnet forum til  

 drøftelse af ligestillingsspørgsmål  et forum, som efter  

 forslagsstillernes  

 opfattelse ikke er til stede i dag.
I dag er ligestillingsforslag henvist til  

 behandling i diverse udvalg, hvor ligestillingsordførerne ikke nødvendigvis  

 er  

 medlemmer eller stedfortrædere.
Hermed bliver der tale om en fragmenteret  

 behandling af ligestillingsspørgsmålene, som gør det vanskeligt for de  

 involverede medlemmer at erhverve sig den faglige dybde og indsigt i  

 ligestillingsforholdene  

 såvel her i landet som i udlandet.
Nedsættelse af udvalget vil derfor give  

 mulighed for at skabe et fokuseret og samlet overblik over  

 ligestillingsområdet.
De stående udvalg blev etableret over en længere  

 periode i 1960erne for at finde deres endelige etablering i begyndelsen  

 af 1970erne.
I  

 et notat om ændringer af Folketingets forretningsorden fra den 3. december  

 1964  

 udarbejdet af den daværende formand for Folketinget skrives der om en  

 udvidelse  

 fra 6 til 12 stående udvalg: »Til fordel for en sådan ordning taler ikke  

 mindst, at den vil kunne bidrage til, at lovforslagene under deres behandling  

 i  

 folketinget ses i et  

  

 videre perspektiv  

  

 , end det kan ventes, når  

 spørgsmål af ensartet karakter behandles af forskellige grupper af medlemmer.  

 Skal helhedssynspunkterne kunne trænge igennem, vil det være af stor  

 betydning,  

 at medlemmerne på hver sit felt opnår den indsigt og det overblik, der gennem  

 årene erhverves ved stadig beskæftigelse med et bestemt, ikke for snævert  

 afgrænset lovgivningsområde.« (Side 3 i beretning afgivet den 10. august  

 1965).  Dengang var situationen, at stort set alle lovforslag blev  

 henvist til et specielt udvalg nedsat til lejligheden.
Imod talte, at man  

 frygtede, at folketingsmedlemmer herved blev for specialiserede, og også, at  

 et  

 lovforslag kunne række ind over flere udvalgsområder.
Det blev  

 derfor  

 også forudset, at der kunne blive tale om, at »hovedudvalget« bad om  

 kommentarer  

 fra et andet udvalg.
Men den helt store debat om netop denne vigtige ændring  

 var der ikke.
Det var helt åbenbart, at det eksisterende system ikke kunne  

 fortsætte.
Til gengæld var der lange debatter om forhold, som i dag er helt  

 selvfølgelige: bevilling af orlov for en kortere periode, elektronisk  

 afstemning,  

 tale fra ens plads osv.
De stående udvalg har gennem årene været af forskelligt  

 antal og indhold.
Der er tale om en løbende justering af forretningsordenen.  

 Der  

 har ikke tidligere været nogen særlig diskussion, når et nyt udvalg skulle  

 etableres, og spørgsmålet har ikke i nævneværdig grad været politiseret.
Ligestillingsministeren Den første minister for ligestilling blev udnævnt af  

 statsministeren den 1. juli 1999, men dette blev ikke fulgt op med  

 nedsættelse  

 af et ligestillingsudvalg.
Folketinget har derfor ikke  knap 7 år  

 efter, at den  

 første minister for ligestilling blev udnævnt  et egnet udvalg til at  

 behandle  

 forslag eller følge udviklingen på området.
I Håndbog i folketingsarbejdet  

 står  

 desuden følgende om stående udvalg: »De [udvalgene, red.] betegnes som  

 stående,  

 fordi de eksisterer, uanset om de har aktuelle sager at beskæftige sig med.  

 Det  

 mest almindelige er, at udvalgenes sagsområder svarer til ministerens  

 sagsområder.
De fleste udvalg har derfor en fagminister, hvis ansvarsområde  

 svarer til udvalgets.
Der er dog ikke noget i vejen for, at et udvalgs  

 sagsområder dækker flere ministres sagsområder.« (Håndbog i  

 folketingsarbejdet,  

 oktober 2005, 4.1., s. 42) I dette tilfælde har Folketinget omvendt praksis.  

 Der er en minister for området, men intet udvalg.
I Folketingets omvisningsvejledning står: »I Folketingssalen  

 foregår de overordnede politiske drøftelser, og det er her, de formelle  

 beslutninger bliver truffet.
Men det er i de 24 faste eller stående udvalg,  

 beslutningerne bliver forberedt og pudset af.
Man kan derfor på en vis måde  

 sige, at udvalgene er Folketingets værksteder.« (Omvisningsvejledning,  

 Folketinget, marts 2004, 3.9. Ved udvalgstavlen, s. 13).
 Nedsættelsen af et stående ligestillingsudvalg skal derfor skabe  

 et arbejdsorgan eller værksted, hvor en faglighed for ligestillingsordførerne  

 i  

 Folketinget kan samles, og hvor de gennem deres arbejde kan øge bevidstheden  

 om, at ligestilling endnu ikke er en realitet i Danmark.
 En gennemgang af lov- og beslutningsforslag i folketingsåret  

 2004-05 (2.samling) og i indeværende folketingsår viser, at der var  

 følgende  

 ligestillingsrelaterede  

    

 forslag  

 :
Folketingsåret 2004-05, 2. samling B 22  flere kvinder på topposter B 87  nedsættelse af en forfatningskommission B 94  oprettelse af et ligestillingsudvalg B 99  ligestillingsvurdering af samtlige lovforslag Folketingsåret 2005-06 L 1  tronfølgeloven L 99  kønsopdelt lønstatistik L 102  barseludligningsloven B 3  nedsættelse af en forfatningskommission B 13  kønsopdelt lønstatistik B 46  fokus på køn i undervisningen B 53  barselorlov for fædre B 66  barselorlov for fædre Disse forslag har været henvist til behandling i diverse udvalg i  

 Folketinget.
Ovenstående lov- og beslutningsforslag inkluderer oplagte  

 ligestillingsforslag, men også forslag som B 69: forslag om  

 folketingsbeslutning om hjælp og frihed til ofre for menneskehandel, som var  

 henvist til behandling i Folketingets Socialudvalg i folketingsåret 2004-05  

 (2. samling), har ligestillingsrelation, ligesom et blik på de stillede  

 spørgsmål i Folketingets Socialudvalg vidner om ligestillingsrelaterede  

 spørgsmål.
For Socialudvalgets vedkommende er spørgsmål 42-46, 56, 69 og 73 i  

 folketingsåret 2004-05 (2.samling) og spørgsmål 105-114 og 116-117 i  

 indeværende folketingsår ligestillingsrelaterede.
 Endvidere kan nævnes en række tiltag inden for satspuljemidlerne på  

 kvindeligestillingsområdet, som ikke får en samlet behandling og opfølgning.  

 Det gælder også ligestillingsrelaterede spørgsmål stillet som § 20-spørgsmål.
Det ville ligeledes være naturligt med en løbende diskussion af  

 ligestillingsministerens redegørelse.
Det finder heller ikke sted i dag.
Endelig kan anføres, at den meget omfattende kommunalreform heller ikke blev  

 ligestillingsbehandlet af Folketinget.
Resultatet af reformen er, at andelen  

 af kvinder på lederposter er reduceret markant.
Tal for ligestillingen i tre  

 af Danmarks store kommuner: København, Århus og Odense, hvor langt de fleste  

 topchefer er mænd, vidner ligeledes om behov for et stående  

 ligestillingsudvalg.
I ligestillingsloven står, at »offentlige myndigheder  

 inden for deres område skal arbejde for ligestilling og indarbejde  

 ligestilling i al planlægning og forvaltning«, men virkeligheden ser   

 til trods for loven  anderledes ud (jf. også de  

 ligestillingsvurderinger, som kommunerne i fremtiden skal aflevere til  

 Ligestillingsministeriet).
Det er muligt, at et ligestillingsudvalg ikke havde ændret disse fakta, men  

 det kunne i hvert fald have sikret større opmærksomhed på risikoen for, at  

 det ville gå sådan, og dermed øge bevidstheden for en indsats ude i  

 kommunerne.
Under alle omstændigheder vil det være ønskeligt, hvis der skal  

 ske en reel ligestillingsvurdering af de kommunale redegørelser, som  

 kommunerne i fremtiden skal aflevere  

 til ligestillingsministeren, at der er et udvalg i Folketinget med  

 den nødvendige ekspertise, som kan behandle redegørelserne.
På linie med, at  

 ligestillingsloven foreskriver, at lovforslag skal ligestillingsvurderes og  

 mainstreamingprincippet indbygges, og at det skal  

 foretages af eksperter i ligestillings- og kønsemner.
 Afsluttende kan det nævnes, at en meget stor del af den  

 lovgivning, som finder sted på ligestillingsområdet, er implementeringer af  

 EF-direktiver,  

 aktioner m.v., som behandles i Europaudvalget, men uden forudgående  

 behandling  

 i et fagudvalg, da et sådant ikke eksisterer.  

  

 Om end  

 det skal nævnes, at forslagene formelt passerer Det Politisk-Økonomiske  

 Udvalg  

 i Folketinget.
Det er ikke givet, at alle forslag m.v. skal behandles i et  

 ligestillingsudvalg som hovedudvalg, men for nogle forslags vedkommende vil  

 det  

 være naturligt.
For de resterendes vedkommende vil det øge det faglige  

 indhold,  

 hvis der kan indhentes udtalelser, stilles spørgsmål, udformes  

 ændringsforslag  

 og indhentes kommentarer fra et ligestillingsudvalg m.v.
 Da ligestillingsområdet således omhandler en lang række  

 forskellige tiltag, som både involverer lovgivning og andre indsatser, er det  

 så meget mere påkrævet, at en samlet og løbende vurdering og  

 diskussion m.v.  

 finder sted.
Med nedsættelse af et stående udvalg samler Folketinget et  

 ansvar for og en faglighed på ligestillingsområdet.
Således skal alle partier  

 i  

 Folketinget  med nedsættelse af et stående ligestillingsudvalg   

 forholde sig  

 til ligestillingsproblematikker.
Hvis ligestilling bliver alles ansvar,  

 bliver  

 det ingens ansvar.
Så selv om ligestillingsloven sikrer, at der placeres  

 et ansvar hos alle, idet ligestilling skal tænkes ind i alle forslag, er der  

 behov for at placere det overordnede ansvar for området i et særligt udvalg.
Udvalgets behandling Ligestillingsudvalget skal ligesom de øvrige stående udvalg i  

 Folketinget behandle henviste forslag.
Herudover kan udvalget af egen drift  

 tage forslag op med henblik på drøftelse af ligestillingsmæssige spørgsmål og  

 på baggrund heraf afgive en udtalelse eller komme med forslag til  

 ændringsforslag  

 og lign. til det relevante udvalg, hvortil forslaget er blevet henvist.  

 Endvidere forudsættes det, at udvalget i tæt kontakt med  

 ligestillingsministeren holder sig ajour med udviklingen inden for  

 ligestillingsområdet, og det kan i den forbindelse stille spørgsmål til en  

 minister.
Endelig vil et ligestillingsudvalg skulle deltage i det europæiske  

 netværk af udvalg, der beskæftiger sig med ligestilling i de nationale  

 parlamenter.
For øjeblikket deltager Folketinget med repræsentanter fra  

 Arbejdsmarkedsudvalget  

 og Det Politisk-Økonomiske Udvalg suppleret med ligestillingsinteresserede  

 medlemmer i øvrigt.
Frem for alt vil det være naturligt med et tæt  

 samarbejde med Europa-Parlamentets Udvalg om Kvinders Rettigheder og  

 Ligestilling,  

 eftersom ligestilling er en del af EUs kompetenceområde.
Det vil også  

 øge  

 muligheden for på et tidligt tidspunkt at få indflydelse, eftersom  

 Kommissionen  

 er forpligtet til et tæt samarbejde med Europa-Parlamentet.
 Europa-Parlamentets Udvalg om Kvinders Rettigheder og  

 Ligestilling omfatter følgende sagsområder:
 Fastlæggelse,  

 fremme og beskyttelse af kvinders rettigheder i Unionen og hertil knyttede  

 fællesskabsforanstaltninger.
 Fremme  

 af kvinders rettigheder i tredjelande.
 Ligestillingspolitik,  

 herunder ligestilling mellem mænd og kvinder med hensyn til mulighederne på  

 arbejdsmarkedet og lige behandling på arbejdet.
 Fjernelse  

 af enhver form for forskelsbehandling på grund af køn.
 Gennemførelse  

 og videreudvikling af politikken med generel hensyntagen til kønsaspektet  

 (»gender  

 mainstreaming«) i alle sektorer.
 Opfølgning  

 og gennemførelse af internationale aftaler og konventioner af betydning for  

 kvinders rettigheder.
 Informationspolitik  

 vedrørende kvinder.
 Et  

 stående ligestillingsudvalg i Folketinget skal arbejde efter samme  

 sagsområder,  

 bortset fra at ordet kvinder under punkt 7 skal udskiftes med  

 køn.
Forslagsstillerne henviser i øvrigt til EUs Charter om  

 Grundlæggende Rettigheder.
Her står: »Der skal sikres ligestilling mellem  

 mænd  

 og kvinder på alle områder, herunder i forbindelse med beskæftigelse, arbejde  

 og løn.
Princippet om ligestilling er ikke til hinder for opretholdelse eller  

 vedtagelse  

 af foranstaltninger, der giver det underrepræsenterede køn specifikke  

 fordele.« Samtidig foreslås det, at Udvalget for Forretningsorden træffer  

 beslutning om følgende sagsområder for Ligestillingsudvalget, jf. § 7, stk.  

 2,  

 i forretningsorden for Folketinget:
 Ligestillingsforhold, herunder lov om ligestilling af kvinder og  

 mænd og internationalt ligestillingsarbejde.
 Efter forslagsstillernes opfattelse kan man herudover overveje,  

 om lov om lige løn til mænd og kvinder, lov om ligebehandling af mænd og  

 kvinder med hensyn til beskæftigelse og barselorlov m.v. og lov om  

 ligebehandling af mænd og kvinder inden for de erhvervstilknyttede  

 sikringsordninger samt sager som vold mod kvinder, voldtægt, prostitution,  

 human  

 trafficking, kønsneutral ægteskabslovgivning, kvinder og mænd i forskning,  

 uddannelse, politik, klerikale embeder, kunst og kultur ligeledes skal være  

 omfattet af udvalgets sagsområder.
Forslagsstillerne vurderer, at et stående ligestillingsudvalg  

 vil koste mellem 250.000 og 500.000 kr. i normalt rejsebudget plus diverse  

 udgifter til møder m.v.
Med hensyn til finansiering henviser  

 forslagsstillerne  

 til, at Folketingets årlige budget er på 800 mio. kr. om året.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af forretningsorden for Folketinget.  

 (Nedsættelse af et Ligestillingsudvalg).
(Beslutningsforslag nr.
B 83).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
