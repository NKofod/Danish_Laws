 Der var rejst spørgsmål om afgiftspligten for såkaldt intim massage.
 Af indhentede udtalelser fremgik det, at der hersker nogen tvivl om  

 lovligheden af denne form for virksomhed, og at erhvervet i hvert fald ofte  

 udøves i tilknytning til ulovlig virksomhed (alfonseri mv).
Virksomheden (ydelsen) kunne ikke henføres under nogen af lovens  

 undtagelsesbestemmelser, så nævnet traf afgørelse om, at intim massage  

 omfattes af afgiftspligten.
Samtidig henstillede nævnet dog til ministeren om  

 at overveje, hvorvidt der bør svares afgift af denne slags virksomhed, når  

 der kan rejses grundet tvivl om, hvorvidt afsætningen af ydelserne kan  

 betragtes som lovlig virksomhed.
 Ministeren besluttede på baggrund af de foreliggende særegne  

 omstændigheder - herunder de kontrolmæssige problemer - at der ikke skal  

 svares afgift.
