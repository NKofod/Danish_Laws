I medfør af § § 6, 12, 14, 21 og 24 i lov nr. 251 af 6. maj 1993 om elektriske stærkstrømsanlæg og elektrisk materiel fastsættes herved følgende:
Gyldighedsområde § 1.  Denne bekendtgørelse gælder for stærkstrømsanlæg  

 og for materiel, der indgår i eller tilsluttes disse anlæg.
 Stk. 2.  Bestemmelserne gælder dog ikke for følgende:
1. Anlæg til elektriske baner med tilhørende signal-  

 og styringsanlæg.
Elektricitetsrådet kan dog stille særlige krav.
 2. Motorkøretøjers egne elektriske installationer og  

 udstyr.
 3. Flyvemaskiner og skibes egne elektriske  

 installationer og udstyr ved brug om bord.
Definitioner § 2.  Ved stærkstrømsanlæg forstås: Elforsyningsanlæg  

 med alle tilsluttede installationer og brugsgenstande, hvor spændingen er så  

 høj eller strømstyrken så stor, at der kan opstå fare.
 Stk. 2.  Ved elforsyningsanlæg forstås: Anlæg til  

 produktion, transmission og distribution af elektricitet.
 Stk. 3.  Ved højspændingsanlæg forstås:
 Stærkstrømsanlæg, hvor den nominelle spænding overstiger 1.000 V  

 vekselspænding eller 1.500 V jævnspænding.
 Stk. 4.  Ved lavspændingsanlæg forstås:
 Stærkstrømsanlæg, hvor den nominelle spænding er højst 1.000V  

 vekselspænding eller 1.500 V jævnspænding.
 Stk. 5.  Ved elektrisk materiel forstås: Maskiner,  

 apparater og materiel af enhver art, der indgår i eller er beregnet til at  

 indgå i stærkstrømsanlæg.
 Stk. 6.  Ved lovligt materiel forstås: Elektrisk  

 materiel, der opfylder sikkerhedskravene til elektrisk materiel i denne  

 bekendtgørelses § 10.
 Stk. 7.  Ved oplysningspligtigt materiel forstås:  

 Elektrisk materiel, der ved markedsføringen skal anmeldes jf.§ 12.
Indberetninger til Elektricitetsrådet § 3.  Der skal årligt indsendes oplysninger til  

 Elektricitetsrådet om planlagte produktions- og transmissionsanlæg for over  

 100 kV.
Stk. 2.  Driftslederen for elforsyningsanlæg skal straks  

 indberette alle ulykker af elektrisk karakter, som har forbindelse med  

 anlægget, til Elektricitetsrådet.
Foruden personulykker indberettes også  

 eksplosioner og brande i anlæggene.
Indberetningen skal indeholde alle  

 oplysninger, der kan være af betydning for at vurdere årsagen til ulykken.
 Stk. 3.  Elforsyningsselskaber skal efter anmodning fra  

 Elektricitetsrådet også være behjælpelig med at opklare de nærmere  

 omstændigheder ved elulykker i forbindelse med anlæg og installationer i  

 selskabets forsyningsområde.
Stk. 4.  Elektricitetsrådet er i øvrigt berettiget til  

 at kræve alle de oplysninger, der er nødvendige for Elektricitetsrådets  

 sagsbehandling.
Dette gælder både tekniske og økonomiske oplysninger, og  

 herunder oplysninger til statistisk brug.
Anmeldelse til andre myndigheder § 4.  Hvis der skal fremføres ledninger til  

 transmission eller distribution af elektricitet over, under eller langs med  

 vej- eller jernbanearealer skal vej- eller jernbanemyndigheden eller vej-  

 eller jernbanebestyrelsen underrettes senest 4 uger inden arbejdet starter.  

 Hvis der ikke kan opnås enighed om fremføringen benyttes fremgangsmåden i lov  

 om offentlige veje.
Stk. 2.  Ved projekteringen af nye højspændingsanlæg,  

 som kan formodes at medføre forstyrrende eller berøringsfarlige påvirkninger  

 i nærliggende svagstrømsanlæg eller metalliske røranlæg, skal ejeren af den  

 nye højspændningsledning give de selskaber, institutioner eller myndigheder,  

 som må antages at blive berørt af den nye ledning, underretning om den  

 planlagte ledningsføring så tidligt som muligt.
Hvis det må formodes, at  

 ændring af et bestående anlæg eller ændring i benyttelsen af anlægget vil  

 medføre forstyrrende eller farlige virkninger for et svagstrømsanlæg eller et  

 metallisk røranlæg, skal ejeren af disse på samme måde underrettes.
 Stk. 3.  Hvis der skal fremføres  

 stærkstrømsluftledninger nærmere end 75 m fra fremmede højspændingsanlæg og  

 nærmere end 5 m fra lavspændingsanlæg skal der ske anmeldelse til det  

 fremmede anlægs ejer senest 4 uger før arbejdet starter.
Stk. 4.  Nye installationer, herunder også midlertidige  

 installationer og udvidelse eller ændringer af bestående installationer skal  

 anmeldes til elforsyningsselskabet i overenstemmelse med de regler, som  

 selskabet har fastsat.
Elforsyningsselskabet må ikke gøre tilslutning til  

 forsyningsnettet og forsyning til forbrugeren afhængig af strengere  

 sikkerhedskrav end de krav der er fastsat i stærkstrømsbekendtgørelsen eller  

 i andre bestemmelser udstedt med hjemmel i stærkstrømsloven.
Ansvar for anlæg § 5.  Ejeren af et elforsyningsanlæg er ansvarlig for  

 at anlægget drives af en kvalificeret driftsleder, og at det drives og  

 vedligeholdes forsvarligt, således at anlægget ikke udsætter personer, husdyr  

 eller ejendom for fare.
Anlægget skal etableres, drives og vedligeholdes i  

 overensstemmelse med de tekniske regler, som udstedes af Elektricitetsrådet  

 for den type anlæg.
Stk. 2.  Ejeren (brugeren) af enhver installation,  

 herunder også brugsgenstande med tilhørende ledninger, skal udvise  

 påpasselighed med hensyn til at afværge, at installationen med tilhørende  

 brugsgenstande udsættes for overlast.
Ejeren (brugeren) er ansvarlig for  

 installationens og brugsgenstandes tilstand og vedligeholdelse, og skal lade  

 fejl afhjælpe snarest muligt samt foranledige, at der hurtigst muligt træffes  

 foranstaltninger for at hindre, at fejl kan foranledige fare for personer,  

 husdyr eller ejendom.
Ejeren (brugeren) er i øvrigt forpligtet til at  

 overholde de regler for drift og vedligeholdelse af installationer, der  

 findes i stærkstrømsbekendtgørelsen, »Elektriske installationer«.
Tilsyn med anlæg § 6.  Elektricitetsrådet fører tilsyn med udførelse og  

 drift af elektriske stærkstrømsanlæg.
Elektricitetsrådet kan bemyndige  

 statslige eller kommunale myndigheder, elforsyningsselskaber eller private  

 virksomheder til at udføre tilsynsopgaver.
I tilfælde hvor tilsynet er  

 overdraget til andre, er Elektricitetsrådet berettiget til at kontrollere, at  

 tilsynet foregår på tilfredsstillende måde.
Stk. 2.  Hvis det ved kontrol af et stærkstrømsanlæg  

 konstateres, at anlægget både er i strid med de bestemmelser, der var  

 gældende da anlægget blev udført, og de bestemmelser, der gælder på  

 tidspunktet for eftersynet, kan Elektricitetsrådet kræve, at anlægget ændres  

 i det omfang, det er nødvendigt for at gøre det lovligt.
Der kan dog ikke  

 stilles krav, der er strengere, end de krav, der var gældende ved anlæggets  

 etablering eller omlægning.
Hvis tilsynet er overdraget til andre, kan  

 Elektricitetsrådet bestemme, at den pågældende har samme ret til at kræve  

 anlæg ændret.
 Stk. 3.  Elektricitetsrådet kan kræve, at ældre anlæg,  

 der opfylder de krav, der var gældende, da anlægget blev udført, skal ændres,  

 hvis Rådet mener, at der er sikkerhedsmæssige grunde til det.
 Stk. 4.  Elektricitetsrådet, eller den, der har fået  

 tilsynet overdraget, kan fastsætte tidsfrister for ændring af anlægget.
Stk. 5.  Elektricitetsrådet kan bestemme, at et anlæg  

 ikke må benyttes, eller foranledige, at strømforsyningen til anlægget eller  

 dele af dette afbrydes, indtil nødvendige ændringer af anlægget er  

 gennemført.
Elektricitetsrådet kan bemyndige den, der har fået tilsynet  

 overdraget, til at udstede forbud mod brug af anlægget eller foretage hel  

 eller delvis afbrydelse af dette.
Anlæg under tilsyn § 7.  Anlægstilsynet omfatter alle installationer.
 Stk. 2.  Driftstilsynet omfatter højspændingsanlæg,  

 herunder produktions- og fordelingsanlæg med driftsspænding, der er større  

 end 1.000 V vekselspænding eller 1.500 V jævnspænding, f.eks. motorer og  

 lign.
Stk. 3.  Elektricitetsrådet kan beslutte, at andre anlæg  

 skal sættes under tilsyn, såfremt Rådet skønner, at der er sikkerhedsmæssige  

 grunde til det.
Tilsynet kan i så fald omfatte bestemte typer af anlæg eller  

 konkrete anlæg.
Der kan i henhold til § 9 pålægges ejerne af sådanne anlæg at  

 betale en tilsynsafgift.
Tilsynets omfang § 8.  Tilsynet kan omfatte planerne for anlæggets  

 eller installationens udførelse, det anvendte materiel, udførelsesmåden og  

 foretagelse af prøver inden driften påbegyndes.
Nærmere regler og vejledning  

 vedrørende gennemførelse af tilsynet kan fastsættes af Elektricitetsrådet.
Stk. 2.  Driftstilsynet kan omfatte anlæggets eller  

 installationens udførelse, tilstand, vedligeholdelse og driftsmåde.
Nærmere  

 regler og vejledning vedrørende gennemførelsen af tilsynet kan fastsættes af  

 Elektricitetsrådet.
Afgifter af stærkstrømsanlæg § 9.  Producenter, importører og distributører af  

 elektricitet indbetaler en årlig afgift til dækning af Elektricitetsrådets  

 udgifter.
Beløbet skal dække de udgifter, der ikke dækkes af andre indtægter.  

 Fordelingen af afgiften sker efter regler, der fastsættes af boligministeren.  

 Den samlede afgift fastsættes på de årlige bevillingslove.
Stk. 2.  Hvis et stærkstrømsanlæg sættes under tilsyn af  

 sikkerhedsmæssige grunde, kan der opkræves en særlig afgift for tilsynet.
De  

 nærmere regler for afgiften fastlægges af boligministeren efter indstilling  

 fra Elektricitetsrådet.
 Stk. 3.  Hvis der ved markedskontrol findes elektrisk  

 materiel, der er ulovligt, eller hvis lovlighed ikke dokumenteres, er  

 fabrikanten, importøren eller forhandleren forpligtet til at betale  

 omkostningerne ved kontrollen og eventuel tilbagekaldelse af materiellet.  

 Omkostningerne omfatter både udgifterne ved udtagning af materiellet,  

 laboratorieprøvning, andre direkte udgifter og et ekspeditionsgebyr.
Sikkerhedskrav til elektrisk materiel § 10.  Elektrisk materiel skal være fremstillet på en  

 sådan måde, at det ikke bringer sikkerheden for personer, husdyr eller  

 ejendom i fare, hvis det er rigtig installeret og vedligeholdt og anvendes i  

 overenstemmelse med sit formål.
Stk. 2.  Alle oplysninger, der er en betingelse for at  

 materiellet kan anvendes uden fare og i overensstemmelse med sit formål, skal  

 være anbragt tydeligt på det elektriske materiel.
Er dette ikke muligt, skal  

 oplysningerne fremgå af en medfølgende vejledning.
Oplysningerne skal være  

 affattet på dansk.
Stk. 3.  Såfremt det elektriske materiel leveres som  

 samlesæt, skal der medfølge en vejledning, således at materiellet er lovligt  

 efter samlingen, hvis vejledningen er fulgt.
Dette gælder også, hvis der  

 leveres en tilbehørsdel til elektrisk materiel, uanset om tilbehørsdelen i  

 sig selv er et stykke elektrisk materiel eller ikke.
 Stk. 4.  Hvis det elektriske materiel ikke er omfattet  

 af bekendtgørelser, der er udstedt i medfør af stærkstrømsloven til  

 gennemførelse af EF-direktiver, skal det være fremstillet i overenstemmelse  

 med de tekniske regler i stærkstrømsbekendtgørelsen.
Stk. 5.  Hvis der ikke findes danske regler, vil  

 sikkerhedskravet blive anset for opfyldt, hvis materiellet er fremstillet i  

 overenstemmelse med harmoniserede normer, der er offentliggjort af Den  

 europæiske komite for elektroteknisk standardisering (CENELEC), med  

 eventuelle særlige nationale forhold gældende for Danmark.
Hvis der heller  

 ikke findes sådanne normer, vil sikkerhedskravet blive anset for opfyldt,  

 hvis materiellet er fremstillet i overenstemmelse med normer offentliggjort  

 af Den internatonale elektrotekniske kommission (IEC) med eventuelle danske  

 afvigelser til disse normer.
Stk. 6.  Elektricitetsrådet eller den, som har fået  

 overdraget at udføre markedskontrol for Elektricitetsrådet, kan kræve, at der  

 fremlægges dokumentation for materiellets lovlighed inden en nærmere fastsat  

 tidsfrist.
Dokumentationen skal fremlægges på dansk eller engelsk.
Det kan  

 dog i særlige tilfælde kræves, at dokumentationen skal være affattet på  

 dansk.
Stk. 7.  For elektrisk materiel, der er beregnet til  

 anvendelse i eksplosionsfarlig atmosfære, og som ikke er omfattet af  

 bekendtgørelser, der er udstedt i medfør af stærkstrømsloven til  

 gennemførelse af EF-direktiver, skal der ved markedsføringen foreligge et  

 overensstemmelsescertifikat fra en godkendt prøvningsanstalt om, at  

 materiellet er konstrueret i overensstemmelse med de harmoniserede normer,  

 der er offentliggjort i stærkstrømsbekendtgørelsen.
Hvis materiellet afviger  

 fra disse normer, skal der foreligge et kontrolcertifikat fra en godkendt  

 prøvningsanstalt om, at konstruktionen yder mindst samme sikkerhed, som  

 materiel, der opfylder normerne.
Certifikaterne skal kunne fremlægges på  

 forlangende.
Kontrol med elektrisk materiel § 11.  Elektrisk materiel, der ikke opfylder  

 sikkerhedskravene i § 10, må ikke sælges, udleveres, installeres eller tages  

 i brug her i landet.
Bestemmelsen omfatter ikke materiel, der eksporteres.
 Stk. 2.  Elektricitetsrådet har det overordnede ansvar  

 for kontrollen med elektrisk materiel.
Stk. 3.  Elektricitetsrådet kan efter høring af  

 boligministeren overdrage gennemførelsen af kontrollen til statslige eller  

 kommunale myndigheder eller private foretagender og elforsyningsvirksomheder,  

 der derefter udfører kontrollen efter retningslinier, der er fastlagt af  

 Elektricitetsrådet.
Opgaven overdrages så vidt muligt til akkrediterede  

 virksomheder.
Oplysningspligtigt materiel § 12.  Ved salg, udlevering eller installation af  

 visse arter elektrisk materiel, som ikke tidligere har været markedsført,  

 udleveret eller installeret i Danmark, er der pligt til at indgive  

 oplysninger om materiellet.
 Stk. 2.  Oplysningspligten omfatter det materiel, der er  

 nævnt i bilaget til denne bekendtgørelse.
 Stk. 3.  Oplysningspligten påhviler enhver, der som  

 fabrikant, importør, grossist, detailhandler, installatør eller andet,  

 sælger, udleverer eller installerer materiellet, medmindre det overfor den  

 pågældende er oplyst, at et tidligere led i omsætningen har indgivet  

 oplysningerne.
 Stk. 4.  Oplysningerne afgives på et særligt skema.
 Stk. 5.  Elektricitetsrådet har det overordnede ansvar  

 for ordningen, men kan overdrage til andre, såvel offentlige myndigheder som  

 private virksomheder, at administrere ordningen.
Markedskontrol med elektrisk materiel § 13.  For at sikre, at elektrisk materiel på det  

 danske marked opfylder sikkerhedskravene og oplysningspligten, foretages der  

 markedskontrol efter retningslinier, der fastlægges af Elektricitetsrådet.
Stk. 2.  Ved kontrollen kan der udtages et eller flere  

 eksemplarer til nærmere undersøgelse og eventuel prøvning.
Materiellet kan  

 udtages vederlagsfrit.
Der udstedes kvittering for udtagne prøver.
 Stk. 3.  Forhandlere, producenter og importører af  

 elektrisk materiel er forpligtet til at give alle oplysninger, der er  

 nødvendige for at vurdere, om materiellet er lovligt.
 Stk. 4.  Hvis det ved kontrollen konstateres, at  

 materiellet ikke er lovligt eller hvis der ikke er fremlagt den krævede  

 dokumentation for, hvorledes sikkerhedskravene er opfyldt, skal forhandleren,  

 producenten eller importøren betale udgifterne ved udtagningen og prøvningen  

 samt et ekspeditionsgebyr, jf. § 9.
 Stk. 5.  Elektricitetsrådet er berettiget til at  

 overdrage udførelsen af markedskontrollen til andre, herunder til private  

 virksomheder, jf. § 11. Rådet kan i denne forbindelse beslutte at bemyndige  

 den pågældende virksomhed til at anvende en eller flere af de sanktioner, der  

 er nævnt i § 14.
 Forbud mod salg m.v.
§ 14.  Hvis det ved kontrol af elektrisk materiel  

 konstateres, at det er ulovligt, kan Elektricitetsrådet udstede forbud mod  

 salg, udlevering eller installation af materiel af den pågældende type i  

 Danmark.
Forbud kan nedlægges mod ethvert led i omsætningen.
Forbud kan  

 nedlægges umiddelbart i forbindelse med besigtigelsen af materiellet, men  

 skal i så fald bekræftes skriftligt inden 1 uge.
 Stk. 2.  Når der er udstedt salgsforbud kan  

 Elektricitetsrådet bestemme, at det ulovlige materiel skal tilbagetages.  

 Pligten til at tilbagetage materiellet kan pålægges ethvert led i omsætningen  

 fra fabrikant og importør til detailhandler, og uanset om det pågældende  

 materiel er solgt eller udleveret gratis.
Stk. 3.  Elektricitetsrådet kan bestemme, hvorledes  

 tilbagetagelsen skal gennemføres, herunder om den skal ske ved direkte  

 henvendelse til kendte kunder, eller om der eventuelt skal ske annoncering,  

 og i hvilket omfang og på hvilken måde dette skal ske.
Elektricitetsrådet  

 afgør også, hvem der skal betale udgifterne i forbindelse med  

 tilbagetagelsen.
Stk. 4.  Hvis Elektricitetsrådet skønner, at hensynet  

 til brugernes sikkerhed kræver det, kan det bestemme, at det pågældende  

 materiel ikke længere må bruges.
Rådet kan også bestemme, at sådant materiel  

 skal frakobles og eventuelt demonteres, hvis det er fast installeret, og kan  

 i den forbindelse pålægge autoriserede elinstallatører at demontere og  

 tilbagetage fast installeret materiel.
Stk. 5.  Elektricitetsrådet kan bestemme, at et forbud  

 skal offentliggøres, hvis ikke man kender alle aftagere af materiellet.  

 Omkostningerne herved betales af første led i omsætningen i Danmark.
Det kan  

 også bestemmes, at der skal ske skiltning i butikker, udstillingsvinduer o.l.
Stk. 6.  Elektricitetsrådet kan beslutte selv at  

 offentliggøre både forbud mod salg af ulovligt materiel, pligt til  

 tilbagetagelse af materiel og forbud mod brug af materiel.
Omkostningerne kan  

 pålægges det led i omsætningen, som ellers skulle sørge for  

 offentliggørelsen.
 Stk. 7.  Elektricitetsrådet kan pålægge ethvert led i  

 omsætningen at oplyse, hvem materiellet er solgt til, og hvor meget der er  

 solgt.
 Stk. 8.  Hvis der sker ændring i sikkerhedskravene til  

 elektrisk materiel, kan Elektricitetsrådet bestemme, at materiel, der ikke  

 opfylder de nye sikkerhedskrav, ikke må sælges, udleveres eller installeres  

 efter en nærmere fastsat frist.
Særlige sikkerhedskrav § 15.  Elektricitetsrådet kan i konkrete tilfælde, der  

 ikke er forudset i de tekniske bestemmelser, stille særlige sikkerhedskrav,  

 hvis Rådet skønner, at det er nødvendigt.
Dette gælder også i de  

 undtagelsestilfælde, der er nævnt under gyldighedsområdet.
Dispensation § 16.  Elektricitetsrådet er bemyndiget til at  

 dispensere fra de tekniske bestemmelser, der udstedes i medfør af  

 stærkstrømsloven.
Klageadgang § 17.  Klager over afgørelser, der er truffet af  

 Elektricitetsrådet, kan indbringes for Boligministeriet.
 Stk. 2.  Klager over afgørelser truffet af virksomheder,  

 som Elektricitetsrådet har overdraget udførelsen af markedskontrol, kan  

 indbringes for Elektricitetsrådet.
 Stk. 3.  Klager over tilsyn foretaget af  

 elforsyningsvirksomhederne i henhold til bemyndigelse fra Elektricitetsrådet  

 kan indbringes for Rådet.
 Stk. 4.  Afgørelser truffet af Elektricitetsrådet, af  

 virksomheder, som Elektricitetsrådet har overdraget udførelsen af  

 markedskontrol samt af elforsyningsvirksomhederne, jf. stk. 1-3, skal  

 indeholde oplysning om, til hvilken myndighed klage kan ske.
 Stk. 5.  Klage fritager ikke klageren for at efterkomme  

 krav, påbud eller forbud, medmindre klageinstansen på begæring tillægger  

 klagen opsættende virkning.
Straf § 18.  Overtrædelse af stærkstrømsbekendtgørelsens  

 tekniske bestemmelser straffes med bøde.
 Stk. 2.  Overtrædelse af bestemmelserne i denne  

 bekendtgørelse, herunder forbud eller påbud, som udstedes i medfør af denne  

 bekendtgørelse straffes ligeledes med bøde.
Stk. 3.  Hvis overtrædelsen er begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 4.  Ved overtrædelse af bestemmelsen i denne  

 bekendtgørelses § 12 kan sagen afgøres uden retslig forfølgning, hvis den,  

 der har begået overtrædelsen, erkender sig skyldig og erklærer sig rede til  

 inden for en nærmere angiven frist, der efter begæring kan forlænges, at  

 betale en bøde, hvis størrelse fremgår af det udsendte indbetalingskort.  

 Reglerne i retsplejelovens § 930, jf. § 926 om tiltalerejsning finder  

 tilsvarende anvendelse.
 Stk. 5.  Hvis den i stk. 4 nævnte bøde vedtages,  

 bortfalder videre retsforfølgning.
 Stk. 6.  Forældelsesfristen for strafansvaret er 10 år.  

 Sagerne behandles som politisager.
Ikrafttræden § 19.  Denne bekendtgørelse træder i kraft den 29.  

 marts 1995.
 Stk. 2.  Samtidig ophæves følgende bestemmelser:
 Stk. 3.  Bestemmelser, som i medfør af §§ 7-9 i lov nr.  

 251 af 6. maj 1993, fastsættes af Elektricitetsrådet, bekendtgøres i  

 stærkstrømsbekendtgørelsen, jf. kgl. anordning nr. 38 af 23. februar 1924,  

 hvorefter reglementet for udførelse og drift af elektriske stærkstrømsanlæg  

 ikke offentliggøres i Lovtidende.
Boligministeriet, den 20. marts 1995 Ole Løvig Simonsen / Lisbeth Jordan Bilag Oplysningspligtens omfang Elmateriel, der markedsføres, udleveres eller installeres i Danmark, og  

 som er bestemt til brug ved en nominel tilslutningsspænding mellem 50 V og  

 1000 V vekselstrøm eller mellem 120 V og 1500 V jævnstrøm, er  

 oplysningspligtigt i det omfang, det fremgår af nedenstående.
Undtagelser fra oplysningspligten Følgende elmateriel er generelt undtaget fra oplysningspligten:
Materiel til brug uden for stærkstrømsbekendtgørelsens gyldighedsområde, materiel, der bruges til produktion, transmission og distribution af el, materiel, der fremstilles eller importeres til eget, personlig brug, materiel, der er indbygget i eller påbygget andet elektrisk materiel  

 (enkeltdele), materiel i campingvogne.
Oplysningspligtigt materiel 1. Ledningsmateriel.
 Isolerede ledninger og kabler (max. tværsnitsareal pr. ledning 10 mm2 og  

 max. 5 ledere). Oplysningspligten gælder dog ikke HAR-mærkede ledninger.
 2. Samlings- og afgreningsmateriel.
 Skrueløse klemmer (fjederklemmer) til samling eller afgrening af ledninger  

 (max 10 mm2).
 3. Montagegenstande.
1. Smeltesikringer (sikringspropper, sikringsholdere, sikringshoveder, bundskruer og pasringe) efter di- ametersystemet (max. 63 A).
 2. Automatsikringer og maksimalafbrydere incl.  

 eventuel tilhørende kapsling (max.32 A).
 3. Fejlstrøms- og fejlspændingsafbrydere incl.  

 eventuel tilhørende kapsling (max. 63 A).
 4. Stikpropper, forlængerled, afgreningsstikpropper og  

 transportable stikkontakter efter boligstikkontaktsystemer for 250 V.
 5. Afbrydere, omskiftere og regulatorer for bøjelige  

 ledninger (max. 10 A).
 6. Elektroniske styresystemer til styring over  

 installationsledningerne og filtre til sådanne systemer.
 4. Brugsgenstande (også olie-/gasopvarmede  

 brugsgenstande, der indeholder elektriske dele).
 4.1. Brugsgenstande, uanset anvendelsesområde.
 4.1.1. Belysningsarmaturer, dog ikke armaturer til vejbelysning og  

 udendørs reklamearmaturer.
 4.1.2. Øvrige brugsgenstande:
1. Håndværktøj (max. 10 kg) 2. Transportable pumper (max. 1 kW optagen effekt).
 3. Dyppekogere og dyppevarmere (max. 3 kW).
 4. Friturekogere (max. 15 kW).
 5. Motor- og kupevarmere til motorkøretøjer.
 6. Håndapparater til plastsvejsning.
 7. Apparater til hårbehandling, hudpleje,  

 skønhedspleje og lign., herunder bestrålingsapparater for infrarød og  

 ultraviolet bestråling.
 8. Spændingsgivere til elektriske hegn.
 9. Insektfangere og -dræbere.
 10. Ozonapparater (max. 3 kW).
 4.2. Brugsgenstande beregnet til brug i boliger og lign.
Boliger omfatter i denne forbindelse også haver, udhuse, garager og lign.  

 hørende til den enkelte bolig samt fællesfaciliteter for flere boliger,  

 f.eks. fællesvaskerier.
Det omfatter tillige brug under lignende forhold,  

 f.eks. hoteller, pensionater, kollegier, vuggestuer, børnehaver, fritidshjem,  

 skoler m.m.
 4.2.1. Elektroniske apparater.
1. Underholdningselektronik som f.eks. radio- og fjernsynsmodtagere, pladespillere, videopladespillere, båndoptagere, videobånddoptagere og lign., samt forstærkere og andre apparater til brug i forbindelse  

 hermed.
 2. Samtaleanlæg, som virker over  

 installationsledningerne og filtre til sådanne anlæg.
 4.2.2. Øvrige brugsgenstande.
 1. Termiske apparater til madlavning og lign.,  

 herunder mikrobølgeovne, induktionskogeplader m.v.
 2. Køkkenmaskiner.
 3. Køle- og frysemøbler og skabe og lign.
 4. Vaske- og opvaskemaskiner, tørretumblere,  

 centrifuger og lign.
 5. Strygejern, tøjpresser og -ruller og lign.
 6. Varmepuder, -tæpper og lign.
 7. Ventilatorer, emhætter og lign.
 8. Apparater til rumopvarmning og lign.
 9. Vandvarmere.
5. Hjælpeapparater 1. Separate sikkerhedstransformere og andre  

 spændingsomformere, hvis anvendelse har sikkerhedsmæssig betydning (max. 3  

 kVA afgivet effekt).
 2. Forkoblingsenheder, transformere og øvrige  

 regulerinsgenheder for lysstofrør.
 3. Startere og tændingsenheder for lysstofrør.
 4. Strømforsyningsenheder til brug for og indbygning i  

 PCer og lign. inkl. specialudstyr.
