Skriftlig fremsættelse (11. oktober 2006) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 pengesedler i Grønland (Lovforslag nr.
L 42).
 Formålet med lovforslaget er at gøre det muligt at udstede  

 særlige grønlandske pengesedler som betalingsmiddel i Grønland.
 Penge- og valutaforhold  

 er et rigsanliggende, der hører under de danske myndigheder.
Der eksisterer én  

 valuta- og pengepolitik i riget.
Ansvaret herfor er placeret hos Danmarks  

 Nationalbank.  

 Danmarks Nationalbank er således centralbank for hele riget, og den danske  

 krone er valutaen i hele riget.
De grønlandske  

 pengesedler kan alene anvendes i Grønland.
Danske pengesedler vil også kunne  

 anvendes i Grønland.
I Grønland anvendes de samme mønter som i riget i  

 øvrigt.
 Pengesedlernes udseende  

 fastlægges af Danmarks Nationalbank i samråd med Grønlands landsstyre og  

 godkendes af økonomi- og erhvervsministeren.
Uanset anvendelsen af  

 særlige grønlandske pengesedler er der tale om samme valuta som i resten af  

 Danmark.
De grønlandske pengesedler er således - ligesom de færøske - en  

 særlig  

 fremtrædelsesform af valutaen danske kroner.
De er at betragte som  

 nationalbanksedler med grønlandsk tekst.
Danmarks Nationalbank  

 afholder omkostningerne ved produktionen af pengesedlerne.
Meromkostningerne  

 i  

 forbindelse med produktionen af en samlet grønlandsk seddelserie forventes at  

 blive omtrent 9 mio. kroner.
 Grønlands Landsting har tiltrådt forslaget.
 Med disse bemærkninger, og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
