Kapitel 1   Bekendtgørelsens område Kapitel 2   Forbud mod import og salg Kapitel 3   Kontrol, dispensation og klageadgang Kapitel 4   Straf og ikrafttrædelse Bilag 1 Bilag 2 Bekendtgørelse om forbud mod import og salg af produkter, der indeholder bly1) I medfør af § 30, § 31, § 45, stk. 1, § 59, stk. 4, og § 60 i lov om kemiske stoffer og produkter, jf. lovbekendtgørelse nr. 1755 af 22. december 2006, som ændret ved lov nr. 97 af 10. februar 2009, fastsættes:
Kapitel 1 Bekendtgørelsens område § 1. Denne bekendtgørelse omfatter import og salg af produkter, der indeholder bly.
 § 2. Ved bly forstås grundstoffet bly, både i metallisk form og i kemiske forbindelser.
 Stk. 2. Ved produkter, der indeholder bly, forstås produkter, hvori bly indgår med mere end 100 ppm (mg/kg) i produktets homogene enkeltdele.
 § 3. Bekendtgørelsens regler hindrer ikke import og salg af produkter, der er reguleret af andre regler, der er udstedt i medfør af kemikalieloven eller anden lovgivning.
 § 4. Bekendtgørelsen omfatter ikke import og salg af produkter udelukkende til eksport.
 § 5. Bekendtgørelsen omfatter ikke:
 1) Råvarer og halvfabrikata.
 2) Brugte produkter, der ved førstegangssalg opfyldte danske krav.
 3) Blycarbonater og blysulfater som stoffer eller som bestanddele i kemiske produkter beregnet til maling omfattet af bilag XVII til Europa-Parlamentets og Rådets forordning nr. 1907/2006/EF af 18. december 2006.
Kapitel 2 Forbud mod import og salg Kemiske forbindelser af bly § 6. Import og salg af produkter, der indeholder kemiske forbindelser af bly, er forbudt fra 1. marts 2001.
 Stk. 2. Uanset forbuddet i stk. 1 er import og salg af produkter, der indeholder kemiske forbindelser af bly, fortsat tilladt for de produktkategorier, som er nævnt i bilag 1 til denne bekendtgørelse, indtil de i bilaget anførte tidspunkter.
 Stk. 3. Forbuddet i stk. 1 omfatter ikke produkter til reparation af eksisterende produkter.
Metallisk bly § 7. Import og salg af produkter, der indeholder metallisk bly, er forbudt for de produktkategorier, som er nævnt i bilag 2 til denne bekendtgørelse, fra det tidspunkt, som er anført i bilaget.
 Stk. 2. Forbuddet i stk. 1 omfatter ikke produkter til reparation af eksisterende produkter.
Kapitel 3 Kontrol, dispensation og klageadgang § 8. Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. lovens bestemmelser herom.
Stk. 2. Miljøstyrelsen kan i ganske særlige tilfælde tillade, at reglerne i bekendtgørelsen fraviges.
Miljøstyrelsen kan stille vilkår for tilladelsen.
 Stk. 3. Miljøstyrelsens afgørelser efter stk. 1 og 2 kan ikke påklages til anden administrativ myndighed.
Kapitel 4 Straf og ikrafttrædelse § 9. Medmindre højere straf er forskyldt efter anden lovgivning, straffes med bøde den, der 1) importerer eller sælger produkter i strid med § 6, stk.1, eller § 7, stk.1, eller 2) tilsidesætter vilkår knyttet til en tilladelse efter § 8, stk. 2.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 10. Bekendtgørelsen træder i kraft den 14. september 2009.
 Stk. 2. Bekendtgørelse nr. 1082 af 13. september 2007 om forbud mod import og salg af produkter, der indeholder bly ophæves.
Miljøministeriet, den 5. september 2009 Troels Lund Poulsen / Claus Torp Bilag 1 Liste over produktkategorier, der indeholder kemiske forbindelser af bly, hvor import og salg - uanset forbuddet i § 6, stk. 1 - er tilladt indtil de anførte tidspunkter Bilag 2 Liste over produktkategorier, der indeholder metallisk bly, hvor import og salg - i henhold til § 7, stk. 1 - er forbudt fra de anførte tidspunkter 1) Bekendtgørelse nr. 1082 af 13. september 2007, som denne bekendtgørelse afløser, har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
