Fremsat den 5. april 2005 af  

 Martin Lidegaard (RV),  

 Poul Erik Christensen (RV) og Marianne Jelved (RV) Forslag til folketingsbeslutning om  

 indførelse af kørselsafgifter på tunge køretøjer Folketinget opfordrer regeringen til at indføre kørselsafhængige  

 afgifter på tunge køretøjer i lighed med den tyske Maut.
Bemærkninger til forslaget Formål Det eksisterende afgiftssystem for tunge køretøjer giver ikke  

 noget incitament til effektiv kørsel.
Det er uigennemskueligt, forvrider de  

 danske vognmænds konkurrenceevne og afspejler ikke de egentlige  

 samfundsomkostninger, der er forbundet med transport af gods på veje.
En del europæiske lande har derfor omlagt deres afgiftssystemer  

 for tunge køretøjer eller har planer om at gøre det.
Det er på tide, Danmark  

 følger efter.
Tyskland har netop indført et nyt distancebaseret afgiftssystem  

 (Maut),  

 som danske vognmænd med internationale transporter allerede har forberedt sig  

 på, ligesom Sverige har planer om at gøre det samme i 2007. Dermed vil  

 Danmarks  

 to vigtigste nabolande på godsområdet have indført et nyt afgiftssystem.
 Ved at indføre et mere simpelt og tidssvarende system i Danmark  

 kan både vognmændene og det øvrige samfund opnå betydelige fordele.
For det første skabes der med kørselsafgifter stærke  

 incitamenter til, at vognmændene vælger mere effektive logistiske løsninger.  

 Det vurderes, at forslaget vil medføre en reduktion af CO2  

 -udledningen fra de tunge  

 køretøjer på 10-20 pct.
Dansk vejtransport står ifølge DMU for 20 pct. af  

 Danmarks samlede CO2  

 -udslip,  

 hvoraf ca. 15 pct. kommer fra lastbiler og godt 16 pct. fra varevogne.
For det andet vil der skabes et mere enkelt system for  

 vognmændene, hvis Tyskland, Sverige og Danmark benytter det samme  

 afgiftssystem.
Bedst ville det selvfølgelig være, hvis der blev indført en  

 fælles ordning på EU-niveau, men det har som bekendt meget lange udsigter.  

 Næstbedst er det derfor at sikre et fælles system med de lande, som danske  

 vognmænd har mest samkørsel med.
For det tredje vil et afgiftssystem i lighed med den tyske Maut  

 være en distancebaseret direkte afgift frem for et tidsbaseret afgiftssystem,  

 hvilket sikrer, at de eksterne omkostninger forbundet med transporten  

 pålægges  

 forureneren i forhold til det faktisk antal kørte kilometer.
Man følger altså  

 princippet om, at forureneren betaler.
 For det fjerde vil man ved at indføre et Maut-lignende  

 afgiftssystem som erstatning for vejbenyttelsesafgiften (EU-vignetten) og  

 vægtafgiften stille de danske vognmænd lige med deres udenlandske  

 konkurrenter.  

 I dag skal de danske vognmænd betale både vignetordning og vægtafgift i  

 Danmark  

 og kørselsafgifter i udlandet, mens udenlandske vognmænd alene betaler  

 kørselsafgifter i deres eget land og vignetordning i Danmark.
Metode Forslagsstillerne ønsker, at et nyt afgiftssystem skal erstatte  

 den eksisterende vejbenyttelsesafgift og vægtafgift.
Den nye vejafgift skal omfatte det overordnede vejnet, hvilket  

 dækker over motorveje, Europaveje samt visse parallelle veje, f.eks.  

 defineret  

 som alle de veje, der overgår til staten i forbindelse med kommunalreformen.  

 Det foreslås desuden, at forslaget i første omgang  i lighed med det  

 tyske system  

  kun dækker lastbiler over 12 tons.
Forslagsstillerne anbefaler, at  

 afgiftsniveauet følger det tyske, som ligger på ca. 0,89 kr. pr. km., men kan  

 afhænge af lastbilens miljøbelastning.
Afgiften kan betales kontant i  

 automater, via internettet og via de online units, som anbefales for de faste  

 brugere.
Systemet skal drives og kontrolleres af staten.
Med hensyn til den tekniske implementering af systemet vil det  

 være muligt at drage nytte af de tyske erfaringer.
Den tyske Maut har været  

 undervejs i flere år og været præget af tekniske problemer, men disse er nu  

 løst og systemet taget i brug.
Økonomiske konsekvenser Der er forslagsstillerne bekendt ikke foretaget officielle  

 beregninger af provenuet ved et nyt afgiftssystem, men skønsmæssigt kan det  

 sættes til cirka. 900 mio. kr., hvis der vælges samme afgiftsniveau som i  

 Tyskland, svarende til 0,89 kr. pr. km.
Til gengæld afskaffes den nuværende  

 vignetordning,  

 der indbringer 340 mio. kr., og vægtafgiften fjernes for tunge køretøjer,  

 hvilket letter vognmandserhvervet for 200 mio. kr.
Hermed bliver  

 nettoprovenuet  

 omkring 350 mio. kr., hvoraf cirka halvdelen kommer fra udenlandske vognmænd.
Forslagsstillerne er fleksible over for anvendelsen af dette  

 provenu, da det er selve indførelsen af et bedre afgiftssystem, der er  

 formålet.
Således kan provenuet benyttes til at sænke skat på arbejde, til at  

 sænke taksterne i den kollektive trafik, eller det kan  som det måske  

 mest  

 oplagte  benyttes målrettet til at forbedre sikkerheden for tunge  

 køretøjer og  

 begrænse støjgener fra disse.
Således kunne provenuet f.eks. fordeles på  

 følgende måde:
  

 	  

 150 mio. kr. til støjbekæmpelse,   

 	  

 150 mio. kr. til  

 trafiksikkerhed med vægt på udbedring af »sorte pletter« og   

 	  

 50 mio. kr. til  

 forskning.
Det væsentligste for forslagsstillerne er at ændre beskatningen  

 af godstransport på vej, så beskatningen fremmer miljørigtig adfærd og  

 modarbejder trængsel i modsætning til den nuværende beskatning, som ikke er  

 kørselsafhængig.
Med hensyn til størrelsen af afgiften og anvendelsen af  

 provenuet  

 er forslagsstillerne indstillet på ændringer, hvis det kan øge mulighederne  

 for  

 tilslutning til beslutningsforslaget.
Skriftlig fremsættelse Martin Lidegaard  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om indførelse af kørselsafgifter på tunge køretøjer.
(Beslutningsforslag nr.
B 59).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
