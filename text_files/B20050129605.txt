Bekendtgørelse  

 om eftersyn af kedel- og varmeanlæg i bygninger  

1) I medfør af § 16, stk. 1, § 17, stk. 1 og 3, § 24, stk. 1-4,  

 § 25, stk. 1, § 28, § 29, stk. 4, nr. 1 og 2, §§ 30 og 31, og § 32, stk. 2, i  

 lov nr. 585 af 24. juni 2005 om fremme af energibesparelser i bygninger  

 fastsættes:
Kapitel 1 Anvendelsesområde m.v.
 § 1.  

  

 Ejere og brugere af kedel- og varmeanlæg, der som hovedformål anvendes til  

 bygningsopvarmning, skal lade anlæggene efterse som fastsat i denne  

 bekendtgørelse og i Energistyrelsens nærmere retningslinier.
 § 2.  

  

 Denne bekendtgørelse omfatter følgende kedelanlæg:
 1)  

 	  

 Oliefyrede anlæg med  

 brændere af forstøvningstypen.
 2)  

 	  

 Fastbrændselsanlæg,  

 jf. dog stk. 3.
 3)  

 	  

 Gasfyrede anlæg med  

 en effekt på over 100 kW.
 Stk. 2.  

  

 Ved kedelanlæg forstås  

 en kombination af kedelbeholder, brænder, pumpe og automatik, der er  

 konstrueret til at overføre forbrændingsvarme til et vand- eller luftbaseret  

 opvarmningssystem.
 Stk. 3.  

  

 Fastbrændselsanlæg,  

 der anvender biobrændsel, og kedler i fjernvarmecentraler er ikke omfattet af  

 denne bekendtgørelse.
 Stk. 4.  

  

 Bekendtgørelsen  

 omfatter endvidere varmeanlæg med kedler, der er mere end 15 år gamle.
 Stk. 5.  

  

 Ved varmeanlæg  

 forstås en kombination af kedelanlæg, beholdere, rør, pumper, automatik,  

 kanaler og radiatorer, der tilsammen anvendes til nyttiggørelse af varmen i  

 et  

 centralvarmeanlæg.
Kapitel 2 Regelmæssigt eftersyn m.v. af olie- og  

 gasfyrede kedelanlæg samt fastbrændselskedler § 3.  

  

 Kedler i oliefyrede anlæg skal renses mindst én gang om året.
 § 4.  

  

 Oliefyrede anlæg og fastbrændselskedler, der er mere end 5 år gamle, skal  

 efterses mindst hvert andet år af en godkendt teknisk ekspert.
 § 5.  

  

 Gasfyrede anlæg med en effekt på over 100 kW skal efterses mindst hvert  

 fjerde  

 år af en godkendt teknisk ekspert.
 Stk. 2.  

  

 Kravet i stk. 1  

 gælder også for anlæg med flere kedler, der tilsammen har en samlet effekt på  

 over 100 kW.
§ 6.  

  

 Ved  

 det regelmæssige eftersyn af oliefyrede anlæg, som nævnt i § 4, kontrolmåles  

 forbrændingsluftens  

 temperatur, røggassens temperatur, sodtal samt iltindhold.
Ved anlæg med  

 blåflammebrændere  

 måles tillige røggassens kulilteindhold.
 Stk. 2.  

  

 Ved det  

 regelmæssige eftersyn af fastbrændselskedler, som nævnt i § 4, kontrolmåles  

 CO-indholdet  

 korrigeret til 10 pct. iltindhold i henhold til den europæiske standard EN  

 303-5.
 Stk. 3.  

  

 Ved det  

 regelmæssige eftersyn af gasfyrede anlæg, som nævnt i § 5, med  

 gas/blæseluftbrænder kontrolmåles forbrændingsluftens temperatur,  

 røgtemperatur  

 samt iltindhold.
 Stk. 4.  

  

 Ved det  

 regelmæssige eftersyn, som nævnt i §§ 4-5, indsamles data efter nærmere  

 retningslinier  

 fastsat af Energistyrelsen.
 Stk. 5.  

  

 På grundlag af  

 måling af røggastemperatur og iltindhold konstaterer den tekniske ekspert  

 røgtabet i procent af den indfyrede energi.
 Stk. 6.  

  

 På grundlag af  

 målingerne samt de indsamlede data konstaterer den tekniske ekspert anlæggets  

 samlede årsvirkningsgrad. Årsvirkningsgraden fastlægges ud fra referencer,  

 som  

 nærmere fastsættes af Energistyrelsen.
 § 7.  

  

 Grænseværdier for røgtab, sodtal, CO m.v. ved eftersyn af kedelanlæg omfattet  

 af  

 §§ 4-5 er fastsat i bilag 1.
 Stk. 2.  

  

 Såfremt anlægget  

 ikke overholder de i bilag 1 fastsatte grænseværdier, skal den tekniske  

 ekspert  

 senest 4 uger efter eftersynet følge op overfor ejeren eller brugeren efter  

 nærmere retningslinier fastsat af Energistyrelsen.
 Stk. 3.  

  

 Hvis røgtabet  

 for kedelanlæg omfattet af §§ 4-5 overstiger de grænseværdier, der er fastsat  

 i  

 bilag 1, er ejeren eller brugeren af anlægget forpligtet til inden for 8 uger  

 at få foretaget de fornødne forbedringer, således at anlægget overholder de  

 fastsatte værdier.
 § 8.  

  

 Ved  

 kontrolmålinger må den tekniske ekspert kun anvende måleinstrumenter, der  

 efter  

 Energistyrelsens nærmere anvisning har været underkastet kontrol og eventuel  

 fornøden justering og kalibrering på et laboratorium, der er akkrediteret til  

 at udføre teknisk prøvning og kalibrering af Den Danske Akkrediterings og  

 Metrologifond (DANAK) eller af et tilsvarende akkrediteringsorgan, som er  

 medunderskriver af den europæiske samarbejdsorganisation for  

 akkrediteringsopgavers (EA) multilaterale aftale om gensidig anerkendelse.
 Stk. 2.  

  

 Energistyrelsen  

 kan træffe bestemmelse om, at den tekniske ekspert skal opbevare eller  

 indsende  

 dokumentation for kontrol med og eventuel justering og kalibrering af de  

 måleinstrumenter, der anvendes ved regelmæssige eftersyn.
 Stk. 3.  

  

 Energistyrelsen  

 kan træffe nærmere bestemmelse om, hvilke typer af måleinstrumenter der må  

 anvendes ved kontrolmålinger.
Stk. 4.  

  

 Fællessekretariatet  

 for Eftersyns- og Mærkningsordninger (FEM-sekretariatet), jf. § 34,  

 underrettes  

 af det akkrediterede laboratorium om justeringer og kalibreringer på alle de  

 tekniske eksperters måleinstrumenter.
Sekretariatet vedligeholder et register  

 med kalibreringsdato for alle måleinstrumenter.
§ 9.  

  

 Den  

 tekniske ekspert skal personligt efterse kedelanlægget.
På grundlag af  

 de indsamlede data, jf. § 6, stk. 4,  

 samt det konstaterede røgtab og årsvirkningsgrad indberetter den tekniske  

 ekspert  

 resultaterne fra det regelmæssige eftersyn i et standardiseret format og en  

 standardiseret udformning (eftersynsrapport), som er godkendt af  

 Energistyrelsen.
 Stk. 2.  

  

 Den tekniske  

 ekspert skal i elektronisk form indberette de oplysninger, der indgår i  

 eftersynet,  

 samt en elektronisk kopi af eftersynsrapporten til FEM-sekretariatet efter de  

 nærmere retningslinier herom, som fastsættes af Energistyrelsen.
Stk. 3.  

  

 Et regelmæssigt  

 eftersyn får først gyldighed, når den tekniske ekspert har indberettet de i  

 stk. 1 nævnte oplysninger.
Det er en betingelse for eftersynets gyldighed, at  

 den tekniske ekspert har indberettet alle krævede oplysninger, og at de  

 indberettede oplysninger ikke indeholder åbenlyse fejl.
Energistyrelsen kan  

 afvise indberetningen, hvis betingelserne ikke er opfyldt.
Stk. 4.  

  

 Den tekniske  

 ekspert rådgiver ejeren henholdsvis brugeren om betydningen af de foretagne  

 målinger, indsamlede data og resultaterne heraf.
Endvidere rådgives om de  

 økonomiske eller andre væsentlige fordele, der er forbundet med at foretage  

 de  

 forbedringer, som er foreslået i eftersynsrapporten.
Rentabilitetsgrænsen er  

 fastsat i bilag 1. Rådgivning gives også i de tilfælde, hvor resultaterne  

 ligger inden for de grænseværdier, der er fastsat i bilag 1.
§ 10.  

  

 Efter  

 det regelmæssige eftersyn udfylder den tekniske ekspert et mærkat med  

 oplysninger om kedelanlæggets energimæssige stand og fristen for næste  

 eftersyn.
Den tekniske ekspert opsætter mærkatet et synligt sted på anlægget.  

 Mærkatet er dokumentation over for skorstensfejeren, servicefirmaer og  

 gasselskaber for, at ejeren eller brugeren har gennemført det lovpligtige  

 regelmæssige eftersyn af anlægget.
Eftersynsnumre for mærkater og  

 eftersynsrapporter tildeles på forhånd af FEM-sekretariatet.
 Stk. 2.  

  

 De mærkater, der  

 anvendes af den tekniske ekspert, skal være udstedt af Energistyrelsen.
§ 11.  

  

 Skorstensfejeren  

 skal ved hjælp af det påsatte mærkat undersøge, om kedelanlægget, jf. §§ 4-5,  

 har  

 gennemgået de lovpligtige regelmæssige eftersyn.
Træffes ingen til stede ved  

 skorstensfejerens  

 henvendelse, skal skorstensfejeren efterlade en blanketmeddelelse om det  

 forgæves besøg.
Stk. 2.  

  

 Såfremt det  

 oliefyrede kedelanlæg har fået foretaget det regelmæssige eftersyn, foretager  

 skorstensfejeren  

 sig ikke yderligere.
Såfremt det oliefyrede kedelanlæg ikke har fået  

 foretaget  

 det regelmæssige eftersyn, eller skorstensfejeren trods henvendelse ikke har  

 fået adgang til kedelanlægget, skal skorstensfejeren orientere ejer eller  

 bruger om, at vedkommende skal lade et regelmæssigt eftersyn udføre.
 Stk. 3.  

  

 Bestemmelserne i  

 stk. 1 og 2 er lovpligtigt skorstensfejerarbejde, og § 1, stk. 1 og 2, i  

 bekendtgørelse  

 om brandværnsforanstaltninger for skorsten og ildsteder finder anvendelse på  

 de  

 i stk. 1 og 2 omtalte opgaver.
 § 12.  

  

 Kommunalbestyrelsen  

 skal tilbyde borgeren det lovpligtige skorstensfejerarbejde efter denne  

 bekendtgørelse på en sådan måde, at samtlige omfattende oliefyrede kedelanlæg  

 sikres regelmæssigt eftersyn.
 § 13.  

  

 Hvis  

 det oliefyrede kedelanlæg ikke længere er i drift eller er et dual-fuel  

 anlæg,  

 hvor det primære brændsel ikke er olie, påsættes et særligt mærkat på  

 anlægget,  

 og skorstensfejeren vejleder ejeren henholdsvis brugeren om, at det  

 regelmæssige eftersyn skal foretages, så snart anlægget sættes i drift eller  

 benytter  

 olie, som primærbrændsel.
 Stk. 2.  

  

 Hvis fastbrændselskedlen  

 ikke længere er i drift eller er et anlæg, som primært anvender biobrændsel,  

 påsættes et særligt mærkat på anlægget.
 Stk. 3.  

  

 De særlige  

 mærkater, der anvendes af skorstensfejeren, skal være udstedt af  

 Energistyrelsen.
Kapitel 3 Engangseftersyn af varmeanlæg § 14.  

  

 Varmeanlæg med kedler, der er mere end 15 år gamle, skal efterses af en  

 godkendt teknisk ekspert.
Eftersynet skal være foretaget i kedelanlæggets 16.  

 år, jf. dog § 37. 15 års eftersynet gælder for alle oliefyrede anlæg,  

 gasfyrede  

 anlæg og fastbrændselsanlæg, hvor det primære brændsel ikke er biobrændsel.
 Stk. 2.  

  

 Det i stk. 1  

 nævnte eftersyn kan i udførelsesåret erstatte de i §§ 4-5 nævnte regelmæssige  

 eftersyn.
 Stk. 3.  

  

 Engangseftersyn af  

 varmeanlæg med kedler, der er mere end 15 år gamle, i enfamiliehuse og øvrige  

 ejendomme under 1000 m2  

 skal foretages af en teknisk ekspert, der er  

 særligt godkendt til at foretage sådanne eftersyn, jf. § 20, stk. 3-4.  

 Omfanget  

 af eftersynet fremgår af retningslinier fastsat af Energistyrelsen.
 Stk. 4.  

  

 Engangseftersyn  

 af varmeanlæg med kedler, der er mere end 15 år gamle, i ejendomme på over  

 1000  

 m2  

 skal foretages af en teknisk ekspert, der er særligt godkendt til  

 at foretage sådanne eftersyn, jf. § 20, stk. 5. Omfanget af eftersynet  

 fremgår  

 af retningslinier fastsat af Energistyrelsen.
 § 15.  

  

 Forud  

 for engangseftersynet indhenter den tekniske ekspert relevante oplysninger  

 omkring ejendommen (kedeldata, klimaskærm, nøgletal m.v.) i Energistyrelsens  

 register over data for kedelanlæg.
 § 16.  

  

 Ved engangseftersyn indsamler den tekniske ekspert data om varmeproducerende  

 og  

 varmefordelende anlæg efter nærmere retningslinier fastsat af  

 Energistyrelsen.
 Stk. 2.  

  

 På grundlag af  

 de indsamlede data vurderer den tekniske ekspert anlæggets  

 energieffektivitet.
§ 17.  

  

 Den tekniske ekspert skal personligt efterse varmeanlægget.
På grundlag af  

 de indsamlede data, jf. § 16, samt  

 indhentede data fra Energistyrelsens register, indberetter den tekniske  

 ekspert  

 resultaterne fra eftersynet i et standardiseret format og en standardiseret  

 udformning (eftersynsrapport), som er godkendt af Energistyrelsen.
 Stk. 2.  

  

 Den tekniske  

 ekspert skal i elektronisk form indberette de oplysninger, der indgår i  

 eftersynet,  

 samt en elektronisk kopi af eftersynsrapporten til FEM-sekretariatet efter de  

 nærmere retningslinier herom, som fastsættes af Energistyrelsen.
Stk. 3.  

  

 Et engangseftersyn  

 får først gyldighed, når den tekniske ekspert har indberettet oplysningerne  

 som  

 nævnt i stk. 1, og eftersynsrapporten efterfølgende er blevet tildelt et  

 eftersynsnummer  

 af FEM-sekretariatet.
Det er en betingelse for tildeling af eftersynsnummer,  

 at  

 den tekniske ekspert har indberettet alle krævede oplysninger, og at de  

 indberettede  

 oplysninger ikke indeholder åbenlyse fejl.
Energistyrelsen kan afvise  

 indberetningen og afslå tildeling af eftersynsnummer, hvis betingelserne ikke  

 er opfyldt.
Stk. 4.  

  

 På baggrund af  

 den tekniske eksperts vurderinger og indholdet i eftersynsrapporten, rådgiver  

 den tekniske ekspert ejeren henholdsvis brugeren med hensyn til udskiftning  

 af  

 kedlen og andre ændringer af varmeanlægget, herunder om muligheden for  

 tilslutning til kollektive forsyningsanlæg.
Eftersynet skal indeholde  

 rådgivning om alternative løsninger.
Rådgivningen skal ske efter nærmere  

 retningslinier,  

 der fastsættes af Energistyrelsen.
 § 18.  

  

 Ved  

 engangseftersyn af varmeanlæg må alene anvendes måleinstrumenter, der  

 opfylder  

 kravene i § 8.
Kapitel 4 Tekniske eksperter § 19.  

  

 Energistyrelsen  

 godkender efter ansøgning tekniske eksperter til at udføre eftersyn af kedel-  

 og varmeanlæg i bygninger.
Godkendelsen som teknisk ekspert er personlig og  

 foretages  

 for følgende kategorier:
 1)  

 	  

 Teknisk ekspert i  

 oliefyrede kedelanlæg og fastbrændselsanlæg.
 2)  

 	  

 Teknisk ekspert i  

 gasfyrede kedelanlæg.
 3)  

 	  

 Teknisk ekspert i  

 varmeanlæg, herunder:
 a)  

 	  

 Oliefyrede anlæg i  

 enfamiliehuse og øvrige ejendomme under 1000 m2.
 b)  

 	  

 Gasfyrede anlæg i enfamiliehuse  

 og øvrige ejendomme under 1000 m2.
 c)  

 	  

 Oliefyrede anlæg i  

 ejendomme på over 1000 m2.
 d)  

 	  

 Gasfyrede anlæg i  

 ejendomme på over 1000 m2.
§ 20.  

  

 For  

 at kunne godkendes som teknisk ekspert og udøve virksomhed i forbindelse med  

 eftersyn af  

  

 oliefyrede kedelanlæg og  

 fastbrændselsanlæg  

  

 i bygninger skal den tekniske ekspert opfylde og  

 dokumentere følgende kvalifikationskrav 1)  

 	  

 være godkendt  

 oliefyrsmontør eller oliefyrstekniker eller være faglært inden for  

 VVS-området,  

 jern- og metalområdet eller el-faget, og 2)  

 	  

 have indgående  

 kendskab til fyringsteknik og kedelteknik på oliefyrede anlæg, samt 3)  

 	  

 have gennemgået  

 efteruddannelse som teknisk ekspert efter nærmere bestemmelse fra  

 Energistyrelsen  

 med bestået eksamen.
Stk. 2.  

  

 For at kunne  

 godkendes som teknisk ekspert og udøve virksomhed i forbindelse med eftersyn  

 af  

  

 gasfyrede kedelanlæg  

  

 i bygninger skal  

 den tekniske ekspert opfylde og dokumentere følgende kvalifikationskrav 1)  

 	  

 have erhvervet et  

 A-gascertifikat eller autorisation til indregulering og funktionsafprøvning  

 af  

 større gasfyrede anlæg og være faglært inden for VVS-området, jern- og  

 metalområdet  

 eller el-faget, og 2)  

 	  

 have gennemgået  

 efteruddannelse som teknisk ekspert efter nærmere bestemmelse fra  

 Energistyrelsen  

 med bestået eksamen.
Stk. 3.  

  

 For at kunne godkendes  

 som teknisk ekspert til at foretage engangseftersyn af oliefyrede varmeanlæg  

 i  

  

 enfamiliehuse og øvrige ejendomme under 1000  

 m2
  

 skal den tekniske ekspert opfylde og dokumentere følgende  

 kvalifikationskrav 1)  

 	  

 være godkendt  

 oliefyrsmontør eller oliefyrstekniker eller være beskikket energikonsulent  

 til  

 enfamiliehuse, og 2)  

 	  

 have gennemgået  

 efteruddannelse som teknisk ekspert efter nærmere bestemmelse fra  

 Energistyrelsen  

 med bestået eksamen.
Stk. 4.  

  

 For at kunne  

 godkendes som teknisk ekspert til at foretage engangseftersyn af gasfyrede  

 varmeanlæg  

 i  

  

 enfamiliehuse og øvrige ejendomme under  

 1000 m2
  

 skal den tekniske ekspert opfylde og dokumentere følgende  

 kvalifikationskrav 1)  

 	  

 have erhvervet et  

 A-gascertifikat eller autorisation til indregulering og funktionsafprøvning  

 af  

 større gasfyrede anlæg og være faglært inden for VVS-området, jern- og  

 metalområdet  

 eller el-faget, eller være beskikket energikonsulent til enfamiliehuse, og 2)  

 	  

 have gennemgået  

 efteruddannelse som teknisk ekspert efter nærmere bestemmelse fra  

 Energistyrelsen  

 med bestået eksamen.
Stk. 5.  

  

 For at kunne  

 godkendes som teknisk ekspert til at foretage engangseftersyn af varmeanlæg i  

  

 ejendomme på over 1000 m2
  

 skal  

 den tekniske ekspert opfylde og dokumentere følgende kvalifikationskrav 1)  

 	  

 være beskikket  

 energikonsulent til flerfamiliehuse eller handel, service og offentlige  

 bygninger,  

 og 2)  

 	  

 have gennemgået  

 efteruddannelse som teknisk ekspert efter nærmere bestemmelse fra  

 Energistyrelsen  

 med bestået eksamen.
 Stk. 6.  

  

 Uanset  

 uddannelseskravene i stk. 1-5 kan en teknisk eksperts uddannelse godkendes,  

 hvis eksperten dokumenterer, at vedkommende på anden vis har erhvervet  

 teoretiske  

 og faglige kvalifikationer, som svarer til de nævnte uddannelser.  

 Energistyrelsen kan fastsætte krav til den nævnte dokumentation, herunder at  

 vedkommende skal bestå nærmere angivne prøver eller gennemføre nærmere  

 angivne  

 kurser.
 Stk. 7.  

  

 På  

 godkendelsestidspunktet må et gennemført efteruddannelseskursus som teknisk  

 ekspert i varmeanlæg som nævnt i stk. 3-5 højst være et år gammelt.
 Stk. 8.  

  

 Godkendelse kan  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at vedkommende ikke vil udøve  

 virksomheden som teknisk ekspert på forsvarlig måde.
 Stk. 9.  

  

 Tekniske  

 eksperter, der har fået inddraget godkendelsen som teknisk ekspert inden for  

 de  

 seneste 3 år, kan ikke ansøge om fornyet godkendelse som teknisk ekspert.
 Stk. 10.  

  

 Den tekniske  

 ekspert skal være myndig og må ikke være under værgemål efter værgemålslovens  

 §  

 5 eller under samværgemål efter værgemålslovens § 7.
 § 21.  

  

 Godkendelsen som teknisk ekspert udløber efter 3 år, men kan fornys efter  

 ansøgning.
 Stk. 2.  

  

 Det er en  

 forudsætning for fornyet godkendelse, at ansøgeren fortsat opfylder  

 betingelserne  

 for godkendelse som teknisk ekspert.
 Stk. 3.  

  

 Det er endvidere  

 en forudsætning for fornyet godkendelse som teknisk ekspert, at ansøgeren  

 inden  

 for en periode på 36 måneder regnet fra datoen for den seneste godkendelse,  

 har  

 indberettet mindst 90 regelmæssige eftersyn af oliefyrede kedelanlæg eller  

 mindst 30 regelmæssige eftersyn af gasfyrede kedelanlæg til  

 FEM-sekretariatet.
 Stk. 4.  

  

 De i stk. 3  

 nævnte minimumskrav gælder ikke for tekniske eksperter i varmeanlæg.
Stk. 5.  

  

 Korrekt ansøgning  

 om fornyet godkendelse skal være kommet frem til FEM-sekretariatet senest 4  

 måneder, inden godkendelsen udløber.
Ansøgninger, der først er modtaget efter  

 ansøgningsfristen, vil blive behandlet i den rækkefølge, de er modtaget.
 Stk. 6.  

  

 Ansøgninger om  

 fornyet godkendelse, der er modtaget senere end 1 år efter godkendelsens  

 ophør,  

 behandles efter reglerne om godkendelse i §§ 19-20.
§ 22.  

  

 Tekniske eksperter skal i deres virksomhed som tekniske eksperter 1)  

 	  

 følge de  

 retningslinier for deres virksomhed, som til enhver tid måtte blive udsendt  

 fra  

 Energistyrelsen, 2)  

 	  

 følge de kurser,  

 orienteringsmøder m.v., som er obligatoriske efter bestemmelse fra  

 Energistyrelsen, 3)  

 	  

 overholde de  

 bestemmelser om honorar for udførelsen af eftersynsopgaver, som  

 Energistyrelsen  

 fastsætter ved bekendtgørelse om gebyrer og honorarer for ydelser efter lov  

 om  

 fremme af energibesparelser i bygninger, 4)  

 	  

 være momsregistreret  

 eller ansat i et firma, der er momsregistreret, 5)  

 	  

 betale skyldige  

 gebyrer for godkendelse, kurser m.v., 6)  

 	  

 anvende det format og  

 den udformning for eftersynsrapporter, som er foreskrevet i § 9, stk. 1, og §  

 17, stk. 1, 7)  

 	  

 indberette resultater  

 fra de foretagne eftersyn, jf. §§ 9 og 17, 8)  

 	  

 indsende supplerende  

 dokumentation for tekniske eftersyn samt dokumentation for andre ydelser, som  

 den tekniske ekspert udfører i sin egenskab af godkendt teknisk ekspert efter  

 nærmere bestemmelse fra Energistyrelsen, 9)  

 	  

 følge  

 Energistyrelsens anvisninger i forbindelse med kvalitetskontrol af eftersyn  

 m.v. og 10)  

 	  

 efterkomme afgørelser  

 i klagesager truffet af Energistyrelsen eller Energiklagenævnet.
 § 23.  

  

 Firmaer, der beskæftiger tekniske eksperter, skal være registreret hos  

 FEM-sekretariatet.
Stk. 2.  

  

 Registrerede firmaer  

 skal 1)  

 	  

 følge de  

 retningslinier for deres virksomhed, som til enhver tid måtte blive udsendt  

 fra  

 Energistyrelsen, 2)  

 	  

 overholde de  

 bestemmelser om honorar for tekniske eksperters ydelser, som Energistyrelsen  

 fastsætter ved bekendtgørelse om gebyrer og honorarer for ydelser efter lov  

 om  

 fremme af energibesparelser i bygninger, 3)  

 	  

 være momsregistreret, 4)  

 	  

 betale skyldige  

 gebyrer for registrering, godkendelse af ansatte tekniske eksperter m.v., 5)  

 	  

 følge  

 Energistyrelsens anvisninger i forbindelse med kvalitetskontrol af eftersyn  

 m.v. og 6)  

 	  

 efterkomme afgørelser  

 i klagesager truffet af Energistyrelsen eller Energiklagenævnet.
 Stk. 3.  

  

 Energistyrelsen  

 kan nægte et firma registrering, hvis betingelserne i stk. 2 og § 25 ikke er  

 opfyldt.
 § 24.  

  

 Hvis  

 de lovpligtige eftersyn af kedel- og varmeanlæg udføres i forbindelse med  

 andet  

 arbejde, herunder vedligeholdelsesarbejde, skal det registrerede firma drage  

 omsorg for, at det af fakturaen til ejeren eller brugeren af anlægget klart  

 fremgår, hvad omkostningen til det lovpligtige eftersyn har været.
§ 25.  

  

 Den  

 tekniske ekspert og det firma, som den tekniske ekspert er ansat i, må ikke  

 have  

 ubetalt, forfalden gæld til det offentlige, der overstiger 100.000 kr.
Det  

 hindrer dog ikke godkendelsen af en teknisk ekspert eller registrering af et  

 firma, at gælden til det offentlige overstiger 100.000 kr., såfremt  

 pågældende  

 for den del af gælden, der overstiger 100.000 kr., har indgået afdragsordning  

 med inddrivelsesmyndigheden eller har stillet sikkerhed.
 § 26.  

  

 Den tekniske ekspert og det firma, som den tekniske ekspert er ansat i, skal  

 være uvildige i den enkelte sag, således at vedkommende skal være uafhængig  

 af  

 interesser, der kan påvirke arbejdet som teknisk ekspert.
§ 27.  

  

 Energistyrelsen kan inddrage en teknisk eksperts godkendelse, hvis  

 vedkommende 1)  

 	  

 ikke længere opfylder  

 betingelserne for at være godkendt som teknisk ekspert, 2)  

 	  

 ikke overholder de  

 regler, der er fastsat i § 22 og §§ 25-26, 3)  

 	  

 begår grove eller  

 gentagne alvorlige fejl i forbindelse med udførelse af eftersyn og andre  

 ydelser,  

 som den tekniske ekspert udfører i sin egenskab af teknisk ekspert, eller 4)  

 	  

 har modtaget en  

 advarsel, jf. § 28, stk. 1, og i samme eller efterfølgende  

 godkendelsesperiode  

 begår yderligere alvorlige eller gentagne fejl i forbindelse med udførelse af  

 eftersyn og andre ydelser, som den tekniske ekspert udfører i sin egenskab af  

 godkendt teknisk ekspert.
 Stk. 2.  

  

 Inddragelse af  

 en godkendelse som teknisk ekspert kan gøres betinget af berigtigelse af  

 nærmere angivne forhold, særligt hvis inddragelsen skyldes forhold, der kan  

 henføres til det firma, hvori den tekniske ekspert er beskæftiget.  

 Energistyrelsen kan fastsætte en frist for berigtigelsen.
 Stk. 3.  

  

 Hvis en teknisk  

 ekspert er godkendt til flere kategorier af eftersyn, kan Energistyrelsen i  

 forbindelse med inddragelsen af den tekniske eksperts godkendelse vedrørende  

 én  

 kategori af eftersyn beslutte at inddrage den tekniske eksperts godkendelse  

 vedrørende de andre kategorier af eftersyn.
§ 28.  

  

 Energistyrelsen kan over for tekniske eksperter og registrerede firmaer  

 påtale  

 fejl og mangler i udførte eftersyn og andre ydelser, som den tekniske ekspert  

 udfører i sin egenskab af godkendt teknisk ekspert.
Energistyrelsen kan  

 tildele  

 tekniske eksperter og registrerede firmaer en advarsel ved alvorlige eller  

 gentagne fejl og mangler samt ved manglende overholdelse af regler, der er  

 fastsat  

 i §§ 22-26.
Stk. 2.  

  

 Energistyrelsen  

 kan foretage registreringer af og retvisninger vedrørende fejl begået af  

 tekniske  

 eksperter eller registrerede firmaer.
Energistyrelsen kan udtage tekniske  

 eksperter og registrerede firmaer til skærpet kontrol (observationslister).
 Stk. 3.  

  

 Energistyrelsen  

 kan pålægge en teknisk ekspert at berigtige fejl og mangler i et udført  

 eftersyn.  

 Hvis særlige omstændigheder taler for det, kan Energistyrelsen pålægge den  

 tekniske ekspert at tilbagebetale honoraret for eftersynet til den, der har  

 ladet eftersynet udarbejde, eller at betale omkostningerne ved at få  

 udarbejdet  

 et nyt eftersyn ved en anden teknisk ekspert.
§ 29.  

  

 Energistyrelsen kan inddrage registreringen af et firma, 1)  

 	  

 hvis firmaet ikke  

 længere opfylder betingelserne for at være registreret, 2)  

 	  

 hvis firmaet ikke  

 overholder de regler, der er fastsat i §§ 23-26, 3)  

 	  

 hvis flere tekniske  

 eksperter beskæftiget i firmaet får inddraget godkendelsen efter § 27 inden  

 for  

 en periode på 3 år eller 4)  

 	  

 hvis firmaet lader  

 andre end godkendte tekniske eksperter gennemføre eftersynet eller væsentlige  

 dele af dette.
§ 30.  

  

 Godkendelsen som teknisk ekspert ophører umiddelbart, hvis den tekniske  

 ekspert  

 skriftligt meddeler FEM-sekretariatet, at vedkommende ønsker at ophøre som  

 godkendt teknisk ekspert.
Ophøret kan vedrøre godkendelse til en specifik  

 kategori af eftersyn.
 Stk. 2.  

  

 Registreringen  

 som firma ophører umiddelbart, hvis firmaet skriftligt meddeler  

 FEM-sekretariatet,  

 at firmaet ikke længere ønsker at være registreret.
Kapitel 5 Klageadgang § 31.  

  

 Klager over faglige og kvalitetsmæssige forhold vedrørende tekniske  

 eksperters  

 ydelser behandles af Energistyrelsen.
Klagen skal være modtaget i  

 Energistyrelsen senest 6 måneder efter eftersynets udførelse.
Klage kan  

 indbringes af ejere og brugere af kedel- og varmeanlæg.
 Stk. 2.  

  

 Følgende  

 afgørelser truffet af Energistyrelsen kan påklages til Energiklagenævnet:
 1)  

 	  

 Afgørelser af klagesager  

 omfattet af stk. 1.
 2)  

 	  

 Afgørelser truffet på  

 grundlag af teknisk revision (kvalitetssikring) af gennemførte eftersyn.
 3)  

 	  

 Afslag på godkendelse  

 som teknisk ekspert eller registrering af firma.
 4)  

 	  

 Inddragelse af  

 godkendelse som teknisk ekspert eller registrering af firma.
 5)  

 	  

 Advarsler eller  

 påtaler til en teknisk ekspert eller et registreret firma.
 Stk. 3.  

  

 Energistyrelsens  

 afgørelser om registreringer af og retvisninger vedrørende fejl begået af  

 tekniske eksperter og registrerede firmaer samt afgørelser om optagelse på  

 observationslister vil dog først kunne behandles af Energiklagenævnet i  

 forbindelse med en samlet behandling af en klage over en afgørelse, hvori de  

 nævnte afgørelser efterfølgende er indgået.
 Stk. 4.  

  

 Energiklagenævnets afgørelser kan ikke indbringes for anden administrativ  

 myndighed.
 Stk. 5.  

  

 Øvrige  

 afgørelser truffet af Energistyrelsen i medfør af denne bekendtgørelse kan  

 ikke  

 indbringes for transport- og energiministeren eller Energiklagenævnet.
Kapitel 6 Tilsyn m.v.
 § 32.  

  

 Energistyrelsen  

 kan pålægge myndigheder, tekniske eksperter, firmaer, der beskæftiger  

 tekniske  

 eksperter, samt kollektive energiforsyningsvirksomheder at udarbejde og  

 meddele  

 alle sådanne oplysninger til Energistyrelsen, som er nødvendige for  

 varetagelsen af opgaver vedrørende eftersyn af kedel- og varmeanlæg efter lov  

 om fremme af energibesparelser i bygninger og denne bekendtgørelse, herunder  

 til afgørelse af, om et forhold er omfattet af loven eller bekendtgørelsen.
 § 33.  

  

 Energistyrelsen varetager administrationen af eftersynsordningerne og fører  

 tilsyn med overholdelsen af reglerne om eftersyn i lov om fremme af  

 energibesparelser i bygninger samt reglerne i denne bekendtgørelse.  

 Energistyrelsen kan herunder iværksætte kontrolforanstaltninger og opfølgning  

 herpå.
 § 34.  

  

 Energistyrelsen etablerer et sekretariat, Fællessekretariatet for Eftersyns-  

 og  

 Mærkningsordninger (FEM-sekretariatet), som efter nærmere bestemmelser  

 fastsat  

 af Energistyrelsen varetager opgaver vedrørende eftersynsordningerne,  

 herunder:
 1)  

 	  

 Registrerer og fører  

 lister over godkendte tekniske eksperter og registrerede firmaer, der  

 beskæftiger  

 godkendte tekniske eksperter.
 2)  

 	  

 Forbereder sager til  

 Energistyrelsens afgørelser vedrørende optagelse af tekniske eksperter på  

 introduktionskurser,  

 godkendelse af tekniske eksperter, fornyet godkendelse af tekniske eksperter,  

 inddragelse  

 af godkendelse om teknisk ekspert, registrering af firmaer, inddragelse af  

 registrering  

 af firmaer, påtale og advarsel, berigtigelse af eftersyn, klager over arbejde  

 udført af godkendte tekniske eksperter samt henvendelser i øvrigt om  

 eftersynsordningerne.
 3)  

 	  

 Opkræver gebyrer  

 fastsat i medfør af § 24, stk. 3, nr. 2 og 3, i lov om fremme af  

 energibesparelser  

 i bygninger.
 4)  

 	  

 Modtager og  

 registrerer eftersynsrapporter samt tildeler eftersynsnumre.
 5)  

 	  

 Udarbejder statistik  

 vedrørende eftersynsordningerne.
 6)  

 	  

 Gennemfører  

 kvalitetssikring.
 Stk. 2.  

  

 Energistyrelsen  

 kan bemyndige virksomheder eller sagkyndige institutioner til at udtage til  

 og  

 udføre teknisk revision (kvalitetssikring) af gennemførte eftersyn efter  

 nærmere retningslinier og anvisninger fra Energistyrelsen.
Kapitel 7 Straf § 35.  

  

 Med  

 bøde straffes den, der som ejer eller bruger undlader at lade kedel- og  

 varmeanlæg, der er omfattet af denne bekendtgørelse, efterse.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 8 Ikrafttrædelses- og overgangsbestemmelser m.v.
 § 36.  

  

 Bekendtgørelsen  

 træder med de i stk. 2 nævnte undtagelser i kraft den 1. januar 2006.
 Stk. 2.  

  

 Bestemmelserne i  

 § 5, § 6, stk. 6, § 9 og kapitel 3 træder i kraft den 1. april 2006.
 Stk. 3.  

  

 Bekendtgørelse  

 nr. 785 af 21. august 2000 om kontrolmåling, justering og rensning af  

 oliefyringsanlæg  

 ophæves den 1. januar 2006.
 § 37.  

  

 Engangseftersyn af varmeanlæg med kedler, der er mere end 15 år gamle, skal  

 efterses i varmeanlæggets 16. år, jf. § 14. I perioden frem til 1. januar  

 2009  

 vil følgende overgangsregler imidlertid blive anvendt:
 1)  

 	  

 Alle varmeanlæg med kedler,  

 der er mere end 30 år gamle, skal have gennemført et engangseftersyn inden  

 den  

 1. juni 2007.
 2)  

 	  

 Alle varmeanlæg med  

 kedler, der er mere end 20 år gamle, skal have gennemført et engangseftersyn  

 inden den 1. juni 2008.
 3)  

 	  

 Alle varmeanlæg med kedler,  

 der er mere end 15 år gamle, skal have gennemført et engangseftersyn inden  

 den  

 1. juni 2009.
 § 38.  

  

 I  

 perioden fra den 1. januar 2006 og til og med den 31. marts 2006 vil følgende  

 overgangsbestemmelser være gældende:
 1)  

 	  

 Opgaver, som i  

 henhold til denne bekendtgørelse skal varetages af FEM-sekretariatet, vil i  

 overgangsperioden blive varetaget af Energistyrelsen eller den, som  

 Energistyrelsen udpeger hertil.
 2)  

 	  

 OR-montører, der  

 tidligere har udført kontrolmåling, justering og rensning af oliefyringsanlæg  

 i  

 medfør af bekendtgørelse nr. 785 af 21. august 2000, godkendes uden ansøgning  

 som teknisk ekspert i oliefyrede kedelanlæg og fastbrændselsanlæg.
3)  

 	  

 Ansøgning om  

 godkendelse som teknisk ekspert efter udløbet af overgangsperioden sker efter  

 bestemmelserne i kapitel 4 i denne bekendtgørelse.
Energistyrelsen kan  

 fastsætte nærmere ansøgningsfrister.
4)  

 	  

 Tekniske eksperter  

 betaler 7 kr. pr. mærkat for de i § 10 nævnte mærkater.
Gebyret opkræves af  

 Energistyrelsen i forbindelse med udstedelsen af mærkatet.
Gebyret skal  

 betales  

 senest 30 dage efter opkrævningens udsendelse.
Betales opkrævet gebyr ikke  

 rettidigt, skal der betales rente heraf i medfør af renteloven.
Transport- og Energiministeriet, den 13.  

 december 2005 Flemming Hansen /Ib Larsen Bilag 1 Grænseværdier Regelmæssigt  

 eftersyn af oliefyrede kedelanlæg Røgtab for o  

 liefyringsanlæg:  

 Max. 10 pct.
 Sodtal for oliefyringsanlæg: Max. 1.
Regelmæssigt  

 eftersyn af fastbrændselsanlæg CO-krav: Max. 8000 mg/m3  

 ved 10 pct. ilt.
Regelmæssigt  

 eftersyn af gasfyrede kedelanlæg på over 100 kW Røgtab for gasfyrede kedelanlæg: Max. 10 pct.
Definition af  

 rentabilitet i forbindelse med rådgivning og eventuel opfølgning overfor  

 ejere  

 og brugere om udskiftninger og forbedringer Et rentabelt forslag defineres som et forslag, hvor  

 (energibesparelse x levetid)/ investering > 1,33 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2002/91/EF af 16. december 2002 om  

 bygningers energimæssige ydeevne (EF-Tidende 2003 nr.
L 1, side 65), og dele  

 af  

 Rådets direktiv 93/76/EØF af 13. september 1993 om begrænsning af  

 kuldioxidemissionerne gennem en forbedring af energieffektiviteten (SAVE)  

 (EF-Tidende 1993 nr.
L 237, side 28).
