Cirkulæreskrivelse om meddelelse om  

 dagpenge under en kollektiv ferielukning til medlemmer, der hverken har ret  

 til ferie med feriegodtgørelse/løn eller dage  

 feriedagpenge Kommentarer m.v.:
 Et medlem, som på sin arbejdsplads er omfattet af en  

kollektiv ferielukning, og som ikke har mulighed for at afholde  

ferie med økonomisk dækning enten i form af  

 feriegodtgørelse/løn eller feriedagpenge, kan ved midlertidigt  

 at stille sig til rådighed for arbejdsmarkedet opnå ret til  

 dagpenge for hverdage under ferielukningen.
 Meddelelse:
 Direktoratet skal hermed nærmere redegøre for  

 i hvilket omfang et medlem, som på sin arbejdsplads er omfattet af en  

 kollektiv ferielukning, jf. ferielovens § 17, og som hverken har mulighed for  

 at afholde ferie med feriegodtgørelse/løn eller feriedagpenge,  

 vil kunne få udbetalt dagpenge under den kollektive ferielukning.
 Udbetaling af dagpenge under en kollektiv ferielukning er  

 betinget af, at medlemmet:
-	er omfattet af en kollektiv ferielukning på sin  

 arbejdsplads, og derfor i en periode er forhindret i at arbejde, -	forinden har holdt al ferie med  

feriegodtgørelse/løn eller feriedagpenge, -	ikke ønsker at holde ferie for egen regning, -	tilmelder sig Arbejdsformidlingen og derved   midlertidigt   

  stiller sig til rådighed for arbejdsmarkedet, og -i	øvrigt opfylder betingelserne for at få dagpenge, idet  

 der dog ikke kræves en frigørelsesattest.
 Et medlem, der er omfattet af en kollektiv ferielukning  

 mellem jul og nytår, er dog fritaget for pligten til at tilmelde sig  

 Arbejdsformidlingen, jf. § 14, stk. 5, i Arbejdsmarkedsstyrelsens  

 bekendtgørelse nr. 1185 af 22. december 1995 om en aktiv  

 arbejdsmarkedsindsats.
 Da man i arbejdsløshedsforsikringsloven opererer  

 med en 5-dages-uge   og ikke som i ferieloven med en 6-dages-uge   vil der i  

 det følgende være regnet i 5-dages-uger, medmindre andet er  

 oplyst.
Hvilke dage kan der udbetales dagpenge for ? Ved den særlige praksis om dagpenge under kollektiv  

 ferielukning fraviges de almindelige regler, hvorefter der kun kan udbetales  

 dagpenge til et medlem, der er ledigt.
 Der kan imidlertid efter denne praksis alene udbetales  

 dagpenge for dage, hvor medlemmet er forhindret i ar arbejde som  

 følge af ferielukningen.
Det betyder, at der ikke kan udbetales dagpenge for  

 søgnehelligdage (f.eks. 1. og 2. juledag), som indgår i en  

 kollektiv ferielukning, idet virksomheden disse dage er lukket på grund  

 af helligdagslovgivningen og ikke på grund af arbejdsgiverens  

 ønske om at holde ferielukket.
Dette gælder også i  

 tilfælde, hvor der holdes kollektivt ferielukket på en eller  

 flere hverdage forud for søgnehelligdag(e).
Der vil derfor ved kollektiv ferielukning skulle ske  

 belægning af dagpengekortet for søgnehelligdage.
Et  

 fuldtidsforsikret medlem skal have belagt dagpengekortet med 7,4 timer pr.  

 søgnehelligdag (teknisk belægning), mens et deltidsforsikret  

 medlem skal have belagt dagpengekortet med et timetal, der svarer til 1/5 af  

 den gennemsnitlige ugentlige arbejdstid før "ledigheden"  

 (teknisk belægning), jf. § 8, stk. 1 og 2, i direktoratets  

 bekendtgørelse nr. 1143 af 20. december 1995 om udbetaling af  

 supplerende dagpenge.
 Ovenstående gælder også for et medlem,  

 der bliver omfattet af en kollektiv ferielukning under jobtræning i  

 dagpengeperioden.
 Et medlem, der arbejder på nedsat tid med  

 frigørelsesattest eller er i jobtræning i  

 aktivperioden, vil derimod under en kollektiv ferielukning kunne få  

 udbetalt dagpenge efter de almindelige regler for både hverdage og  

 søgnehelligdage, idet medlemmet anses for ledigt.
Al ferie med økonomisk dækning skal  

 være opbrugt Et medlem, som er omfattet af § 9, stk. 1, 2. pkt. i  

 feriedagpengebekendtgørelsen, anses altid for at have optjent  

 økonomisk dækning til 25 feriedage.
Medlemmet vil derfor  

 tidligst kunne få udbetalt dagpenge under en kollektiv ferielukning,  

 når medlemmet har afholdt 25 feriedage.
I tilfælde, hvor et  

 medlem har optjent økonomisk dækning til mindre end 25 dage  

 henvises til eksempel 1.
 I forudsætningen om, at al ferie med  

 økonomisk dækning skal være afholdt, inden der kan  

 udbetales dagpenge under kollektiv ferielukning, ligger i øvrigt, at  

 der ikke kan udbetales dagpenge til et medlem, der f.eks. har planlagt  

 ferie i efteråret   og eventuelt har fået ferien registreret  

 på Arbejdsformidlingen   og som herefter bliver ansat på en  

 virksomhed, der holder kollektiv ferielukning i sommerperioden.
 Dette medlem vil muligvis kunne afholde den planlagte  

 ferie i efteråret, men vil ikke kunne få udbetalt dagpenge under  

 den kollektive ferielukning i sommerperioden, da medlemmet på dette  

 tidspunkt endnu ikke fuldt ud har udnyttet sine muligheder for at afholde  

 ferie med økonomisk dækning.
 Det skal for så vidt angår medlemmer, omfattet  

 af særordningen for dimittender, meddeles, at disse tidligst vil  

 kunne få udbetalt dagpenge under en kollektiv ferielukning, når  

 de har afholdt det antal feriedage, som de har optjent ret til efter  

 ferieloven, dog mindst et antal feriedage svarende til det antal dage, de som  

 udgangspunkt er berettiget til efter § 5 i  

 feriedagpengebekendtgørelsen.
 Et medlem, som er omfattet af særordningen for  

 dimittender, vil således   afhængig af optagelsestidspunktet  

tidligst kunne få udbetalt dagpenge, når medlemmet har  

 afholdt henholdsvis 15, 10 eller 5 feriedage, og først senere,  

 hvis medlemmet har optjent mere end 15, 10 eller 5 feriedage efter ferieloven  

 på baggrund af beskæftigelse i optjeningsåret, jf.  

 eksemplerne 2 og 3.
 Det bemærkes, at fradraget, jf. § 6 i  

 bekendtgørelsen om feriedagpenge, ikke har betydning for,  

 hvornår der kan udbetales dagpenge under kollektiv ferielukning.
 Eksempel 1:
 Et medlem har optjent 6 dages ferie med  

 feriegodtgørelse på baggrund af beskæftigelsesperioder i  

 optjeningsåret og har herudover optjent ret til 10 dage med  

 feriedagpenge på baggrund af udbetalte ydelser i  

 optjeningsåret.
 Medlemmet er ansat på en virksomhed, der har  

 kollektivt ferielukket i 4 uger i sommerperioden.
 Medlemmet vil i den 1. uge af ferielukningen kunne afholde  

 ferie med feriegodtgørelse   i alt 6 dage   og vil herefter i den 2.  

 og 3. uge kunne få udbetalt feriedagpenge for i alt 10 dage, jf. § 9,  

 stk. 1, 1. pkt., i direktoratets bekendtgørelse om feriedagpenge.
 Medlemmet vil herefter kunne få udbetalt dagpenge i  

 den 4. og sidste uge af den kollektive ferielukning, hvis ikke medlemmet  

 ønsker at afholde ferie for egen regning.
 Eksempel 2:
 Et medlem, der er dimittendoptaget i en kasse den  

 1. juni i et ferieår, er ansat på en virksomhed, som i  

 sommerperioden holder 4 ugers kollektiv ferielukning.
Medlemmet har på baggrund af 8 måneders  

 beskæftigelse på nedsat tid i optjeningsåret optjent ret  

 til 20 dages ferie med feriegodtgørelse (inklusive  

 lørdage.) Efter særordningen for dimittender er medlemmet som  

 udgangspunkt berettiget til 15 dage med feriedagpenge, jf. § 5, men får  

 på baggrund af sine arbejdstimer i optjeningsåret beregnet et  

 fradrag på 8 dage, jf. § 6. Medlemmet har således ret til 7 dage  

 med feriedagpenge.
På grund af fradraget på 8 dage vil medlemmet  

 kunne få feriedagpenge fra den 9. til den 15. feriedag.
Da medlemmet er  

 berettiget til udbetaling af feriegodtgørelse i 20 dage (inklusive  

 lørdage), vil medlemmet først kunne få udbetalt dagpenge,  

 når der er afholdt 17 feriedage.
 Medlemmet vil således kunne få udbetalt  

 dagpenge fra den 18. til den 20. dag i den kollektive ferielukningsperiode  

 i alt 3 dage   hvis ikke medlemmet ønsker at afholde ferie for egen  

 regning.
 Eksempel 3:
 Et medlem, der dimittendoptaget i en kasse den 1.  

 juni i et ferieår, er ansat på en virksomhed, som i  

 sommerperioden holder 4 ugers kollektiv ferielukning.
 Medlemmet har på baggrund af 6 måneders  

 fuldtidsbeskæftiglese i optjeningsåret optjent ret til 15 dages  

 ferie med feriegodtgørelse (inklusive lørdage).
 Efter særordningen for dimittender er medlemmet som  

 udgangspunkt berettiget til 15 dage med feriedagpenge, jf. § 5, men får  

 på baggrund af sine arbejdstimer i optjeningsåret beregnet et  

 fradrag på 17 dage, jf. § 6. Medlemmet er således ikke berettiget  

 til feriedagpenge.
 Medlemmet vil kunne afholde ferie med  

 feriegodtgørelse i 15 feriedage (inklusive lørdage), dvs. fra  

 den 1. til den 13. dag i den kollektive ferielukning, men vil herefter ikke  

 kunne afholde ferie med økonomisk dækning.
 Idet fradraget på 17 dage ikke har betydning for,  

 hvornår der kan udbetales dagpenge under kollektiv ferielukning, vil  

 medlemmet kunne få udbetalt dagpenge fra den 16. til den 20. dag i den  

 kollektive ferielukningsperiode   i alt 5 dage   hvis ikke medlemmet  

 ønsker at afholde ferie for egen regning.
 Direktoratets meddelelse nr. 25/1995 af 21. juli 1995  

 ophæves samtidig med denne meddelelse.
