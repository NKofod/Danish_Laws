Efter at Det europæiske Råds ministerudvalg under sin 8. samling fra den  

 2. til den 4. maj 1951 og Den rådgivende Forsamling den 15. maj 1951 har  

 godkendt en række ændringer i den under 5. maj 1949 i London undertegnede  

 statut for Det europæiske Råd, jfr.
Udenrigsministeriets bekendtgørelse nr.  

 40 af 13. september 1949, har Rådets generalsekretær i medfør af statuttens  

 artikel 41 (d) udfærdiget følgende attestation om, at de pågældende ændringer  

 er godkendt som anført og trådt i kraft den 22. maj 1951:
Oversættelse Attestation fra generalsekretæren EFTERSOM artikel 41 (d) i statutten for Det europæiske Råd bestemmer, at  

 ændringer i artiklerne 23-35, 38 og 39, der er godkendt af Ministerudvalget  

 og Den rådgivende Forsamling, træder i kraft på datoen for generalsekretærens  

 til medlemmernes regeringer oversendte attestation, hvorved det bevidnes, at  

 de er godkendt som anført, BEVIDNER GENERALSEKRETÆREN HERVED FØLGENDE:
 1. Ministerudvalget har under sin ottende samling fra  

 den 2. til den 4. Maj 1951 godkendt nedenstående ændringer i statuttens  

 bestemmelser.
 2. Den rådgivende Forsamling har den 15. maj 1951  

 under sin tredie ordentlige samling godkendt de samme ændringer.
 3. Ændringerne, der således er godkendt af begge Det  

 europæiske Råds organer, træder i kraft den 22. maj 1951, datoen for denne  

 attestation, som samme dag er sendt alle medlemmernes regeringer.
 ORDLYDEN af de ovenfor omhandlede ændringer er som følger:
 Artikel 23 affattes således:
 Første sætning i art. 25, stk. (a), erstattes med følgende:
»Den rådgivende Forsamling består af repræsentanter for hvert medlem  

 valgt af dets parlament eller udpeget på en sådan måde, som parlamentet  

 bestemmer, dog med det forbehold, at hvert medlems regering kan foretage  

 nødvendige supplerende udnævnelser, når parlamentet ikke er samlet og ikke  

 har fastsat den fremgangsmåde, der skal følges i et sådant tilfælde.« Artikel 27 affattes således:
»De betingelser, under hvilke Ministerudvalget som sådant kan  

 repræsenteres under Den rådgivende Forsamlings forhandlinger, eller under  

 hvilke enkelte repræsentanter for Ministerudvalget eller disses  

 stedfortrædere kan tage ordet i Forsamlingen, skal fastsættes ved sådanne  

 bestemmelser i forretningsordenen, som Udvalget efter rådslagning med  

 Forsamlingen måtte affatte desangående.« Artikel 34 affattes således:
»Den rådgivende Forsamling kan indkaldes til overordentlige samlinger  

 på foranledning enten af Ministerudvalget eller af formanden for Forsamlingen  

 efter indbyrdes aftale.
En sådan aftale skal tillige indeholde bestemmelse om  

 tidspunkt og sted for samlingerne.« Til artikel 38 føjes som stk. (e) følgende:
 Udfærdiget i Strasbourg, den 22. maj  

 1951.
J.
C.
PARIS Generalsekretær.
 Hvilket herved bringes til almindelig kundskab.
 Udenrigsministeriet, den 30. juli 1951.
 Ole Bjørn Kraft.
