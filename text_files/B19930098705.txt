 I medfør af § 3, stk. 1, i lov nr. 813 af 19. december 1989 om garanti til  

 vindmøllebranchens garantiselskab, som ændret ved lov nr. 1049 af 23.  

 december 1992, fastsættes:
 § 1.  Vindmøllebranchens garantiselskab,  

 VindmølleGaranti A/S, yder garanti for tilbagebetaling af lån til  

 vindkraftanlæg, der sælges til opstilling i et land, der ikke er medlem af  

 Den Europæiske Union eller omfattet af Aftalen om Det Europæiske Økonomiske  

 Samarbejdsområde.
 Stk. 2.  Selskabet fastsætter inden for rammerne af  

 internationalt aftalte regler og i overensstemmelse med internationale  

 betalingssædvaner de garantiformer, der kan anvendes samt vilkårene herfor.
 § 2.  Selskabet kan stille garanti over for  

 pengeinstitutter, finansieringsselskaber og andre, der finansierer  

 vindkraftanlæg, som nævnt i § 1, stk. 1. Selskabet kan endvidere stille  

 garanti over for producenter af vindkraftanlæg, der yder kredit ved salg af  

 disse.
Stk. 2.  Der kan kun ydes garanti til finansiering af  

 omkostninger i forbindelse med etablering af vindkraftanlæg.
Der kan ikke  

 ydes garanti til driftslån eller oparbejdningskreditter.
Stk. 3.  Selskabet kan yde garanti til vindkraftanlæg  

 med en værdi på mindst 2 mio.
SDR (Special Drawing Rights).
 Stk. 4.  Selskabet kan indtil videre kun yde garanti i  

 danske kroner.
 § 3.  Selskabet kan stille garanti for et beløb, der  

 maksimalt svarer til fire gange summen af selskabets ansvarlige kapital og  

 den statslige garanti, som er givet til selskabet, jf. lovens § 1. Det  

 samlede garantivolumen kan dog kun efter energiministerens godkendelse  

 overstige to gange den nævnte sum.
 Stk. 2.  Der kan ikke ydes garanti for et enkelt projekt  

 eller en enkelt låntager for et beløb, der overstiger 50 pct. af summen af  

 selskabets ansvarlige kapital og den statslige garanti.
§ 4.  Ved ydelse af garanti skal der anlægges en  

 forsigtig bedømmelse under anvendelse af sædvanlige  

 kreditvurderingskriterier.
Ydelse af garanti skal efter omstændighederne  

 betinges af tilfredsstillende sikkerhed i vindkraftanlæg, rettigheder eller  

 på anden hensigtsmæssig måde.
 § 5.  Det er en betingelse for ydelse af garanti, at  

 vindkraftanlægget er teknisk godkendt efter Energiministeriets  

 godkendelsesordning for vindkraftanlæg.
Stk. 2.  Ydelse af garanti forudsætter endvidere, at der  

 er stillet en betryggende sikkerhed for vindkraftanlæggets tekniske  

 holdbarhed under garantiperioden.
Såfremt der ikke kan stilles sådanne  

 garantier, kan selskabet forlange, at en vis del af kontraktbeløbet  

 indbetales på en sikringskonto i den periode, garantien løber.
 § 6.  Alle sager om ydelse af garanti skal afgøres af  

 selskabets bestyrelse.
 § 7.  Præmien for ydelse af garanti fastsættes efter  

 en konkret risikovurdering af det enkelte projekt og kan fastsættes som enten  

 en løbende præmie i garantiens løbetid eller som en engangspræmie til  

 betaling ved garantiperiodens begyndelse.
 Stk. 2.  Selskabets præmieindtægter skal anvendes til:
 Stk. 3.  Såfremt selskabets ansvarlige kapital ikke  

 udgør mindst 15 pct. af selskabets samlede gælds- og garantiforpligtelser,  

 skal der henlægges mindst 15 pct. af årets overskud til reserverne.
 § 8.  Ved forretninger, hvor der skal ske notifikation  

 eller konsultation af kreditvilkår i henhold til internationale aftaler,  

 foretages sådanne ved styrelsen Eksportkreditrådets foranstaltning.
 § 9.  Ved leverancer til lande uden for OECD-området  

 indhenter selskabet en udtalelse fra styrelsen Eksportkreditrådet til  

 vurdering af køberlandets kreditværdighed.
 § 10.  Bekendtgørelsen træder i kraft den 1. januar  

 1994.
 Stk. 2.  Ved bekendtgørelsens ikrafttræden ophæves  

 Energiministeriets bekendtgørelse nr. 289 af 1. maj 1990 af regler for  

 vindmøllebranchens garantiselskab.
