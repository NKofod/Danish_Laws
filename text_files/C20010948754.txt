NOA-Meddelelse vedr.
Arbejdsformidlingens  

 mulighed for at betale for lediges erhvervelse af kørekort AF-kontorer A-kasser Der er ikke i lov om en aktiv arbejdsmarkedspolitik eller  

 bekendtgørelse om en aktiv arbejdsmarkedsindsats hjemmel til, at  

 erhvervelse af   almindeligt   kørekort gives som et tilbud om  

 uddannelse.
Ifølge § 135, stk. 2, i bekendtgørelse nr.  

 1338 af 18. december 2000 om en aktiv arbejdsmarkedsindsats kan ledige  

 få tilbud om uddannelse inden for det ordinære uddannelsessystem  

 eller i form af et særligt tilrettelagt uddannelsesprogram.
Uddannelsen  

 skal udvikle den lediges kompetence i forhold til konkrete behov på  

 arbejdsmarkedet, jf. § 135, stk. 1. Tilsvarende fremgår af § 16, stk.  

 1, i lov om en aktiv arbejdsmarkedspolitik, jf. lovbekendtgørelse nr.  

 54 af 29. januar 2001.
 Efter styrelsens opfattelse kan erhvervelse af et  

 almindeligt kørekort   i modsætning til et  

 erhvervskørekort eller et stort kørekort   ikke betragtes som  

 en uddannelse inden for det ordinære uddannelsessystem.
 Erhvervelse af kørekort kan heller ikke betragtes  

 som et særligt tilrettelagt uddannelsesprogram, idet disse  

 forløb er tænkt anvendt til personer, der har vanskeligt ved at  

 påbegynde en ordinær uddannelse.
 På denne baggrund er det styrelsens opfattelse, at  

 der i ovennævnte lov og bekendtgørelse ikke er hjemmel til, at  

 erhvervelse af kørekort gives som et tilbud om uddannelse.
 Det er endvidere styrelsens opfattelse, at erhvervelse af  

 et almindeligt kørekort i høj grad er et privat anliggende, og  

 at kørekortet således ikke udvikler den lediges kompetence i  

 forhold til konkrete behov på arbejdsmarkedet, jf. § 135, stk. 1, i  

 bekendtgørelsen og § 16, stk. 1, 2. pkt. i loven.
