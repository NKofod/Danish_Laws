Betænkning afgivet af Socialudvalget den  

 21. november 2002 Betænkning over Forslag til lov om ændring af lov om  

 udlægning af åndssvageforsorgen og den øvrige  

 særforsorg m.v.
(Bortfald af tilskud til Teknisk-Audiologisk  

 Laboratorium) [af socialministeren (Henriette Kjær)] 1. Udvalgsarbejdet Lovforslaget blev fremsat den 3. oktober 2002 og var til  

 1. behandling den 22. oktober 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring.
Den 14. oktober 2002 sendte  

 socialministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Landsforeningen for Bedre Hørelse.  

 Socialministeren har over for udvalget kommenteret den skriftlige  

 henvendelse.
Spørgsmål Udvalget har stillet 8 spørgsmål til  

 socialministeren til skriftlig besvarelse, som denne har besvaret.
Udvalgets  

 spørgsmål 3, 4, 5, 6 og 7 og socialministeren svar herpå  

 er optrykt som bilag 2 til betænkningen.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse ved 3. behandling.
 Socialdemokratiet, Det Radikale Venstre og Kristeligt  

 Folkepartis medlemmer af udvalget frygter, at fjernelsen af tilskuddet  

 på 1,7 mio. kr. til DELTA, der driver Teknisk-Audiologisk Laboratorium  

 (TAL), vil betyde, at laboratoriet ikke kan leve op til sine forpligtelser om  

 at udføre konsultativt arbejde for amtskommunerne   et arbejde, som  

 hidtil har været udført gratis for amterne, som ikke ses at  

 være kompenseret for en eventuelt ændret situation, hvor der kan  

 indføres en takstbetaling for disse ydelser.
 Det ses heller ikke af ministerens svar på udvalgets  

 spørgsmål, at der er tilsagn fra industrien til at betale  

 yderligere for de ydelser, de køber på laboratoriet.
Enhedslistens medlem af udvalget begrunder sin indstilling  

 med, at staten sparer 1,7 mio. kr. ved at fratage TAL tilskuddet, men at  

 amterne til gengæld får ekstraudgifter.
Når TAL´s  

 virksomhed skal være indtægtsdækket, det vil sige betales  

 af høreapparatindustrien, stiger priserne på  

 høreapparater, som jo ydes som vederlagsfrit hjælpemiddel.  

 Så selv om kun ¼ af TAL´s virksomhed er direkte rettet mod amterne, vil  

 amternes merudgifter være forholdsvis større.
Samfundet har en  

 interesse i, at forskning på området er uvildig.
Det sikrer  

 brugerne den højeste kvalitet og samfundet den billigste pris.  

 Enhedslisten håber, at amterne påtager sig den urimelige  

 ekstraudgift, således at arbejdet på TAL kan fortsætte.
 Et mindretal i udvalget (V, DF og KF) indstiller  

 lovforslaget til vedtagelse uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Pia Kristensen (DF)  

  Jette Jespersen (DF)  

 Charlotte Dyremose (KF) nfmd.  

  Nils-Ole Heggland (KF)  

  Tove Videbæk (KRF) fmd.  

  Jette Bergenholz Bautrup (S)  

  Grete Schødts (S) Jørn Pedersen (S)  

  Karen Jespersen (S)  Lotte Bundsgaard (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 9 Bilagsnr.
Titel 1 Høringssvar og høringsnotat, fra socialministeren 2 Spm. 1 om, hvordan det sikres, at amtskommunerne fortsat kan få  

 leveret ydelser fra TAL som hidtil, til socialministeren Spm. 2 om takster for ydelser leveret af TAL, til socialministeren Spm. 3, om ministeren har tilsagn fra de berørte virksomheder om at  

 de vil lade taksterne stige, til socialministeren Spm. 4, om amterne vil blive kompenseret for eventuelle merudgifter som  

 følge af en vedtagelse af lovforslaget, til socialministeren Spm. 5 om, hvordan ministeren vil følge virkningerne af  

 lovforslagets vedtagelse, til socialministeren 3 Henvendelse af 28/10-02 fra Landsforeningen for Bedre Hørelse 4 Spm. 6 om kommentar til henvendelse af 28/10-02 fra Landsforeningen for  

 Bedre Hørelse, til socialministeren 5 Tidsplan for udvalgets arbejde med lovforslaget 6 Svar på spm. 1 om, hvordan det sikres, at amtskommunerne fortsat kan  

 få leveret ydelser fra TAL som hidtil, fra socialministeren 7 Svar på spm. 2 om takster for ydelser leveret af TAL, fra  

 socialministeren 8 Svar på spm. 4, om amterne vil blive kompenseret for eventuelle  

 merudgifter som følge af en vedtagelse af lovforslaget, fra  

 socialministeren 9 Svar på spm. 3, om ministeren har tilsagn fra de berørte  

 virksomheder om, at de vil lade taksterne stige, fra socialministeren 10 Svar på spm. 5 om, hvordan ministeren vil følge virkningerne  

 af lovforslagets vedtagelse, fra socialministeren 11 Spm. 7, om ministeren agter at følge, om lovforslaget får  

 utilsigtede konsekvenser, herunder om lovforslaget kan komme til at  

 medføre en forringelse af den offentlige høreomsorg, til  

 socialministeren 12 Spm. 8 om kommentar til artiklen »Angreb på den offentlige høreforsorg« i Hørelsen   november 2002, til  

 socialministeren 13 Svar på spm. 6 om kommentar til henvendelse af 28/10-02 fra  

 Landsforeningen for Bedre Hørelse, fra socialministeren 14 Svar på spm. 7, om ministeren agter at følge, om lovforslaget  

 får utilsigtede konsekvenser, herunder om lovforslaget kan komme til at  

 medføre en forringelse af den offentlige høreomsorg, fra  

 socialministeren Svar på spm. 8 om kommentar til artiklen »Angreb på den offentlige høreforsorg« i Hørelsen   november 2002, fra  

 socialministeren 15 1. udkast til betænkning over lovforslaget Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar herpå er optrykt  

 efter ønske fra S.
 Spørgsmål 3:
Har ministeren tilsagn fra de berørte virksomheder  

 om, at taksterne kan stige, så salg af ydelser kan give en  

 merindtjening på 1,7 mio. kr.? Svar:
 Jeg kan oplyse, at det er op til DELTA, der driver TAL, at  

 vurdere i hvilket omfang, der kan foretages rationaliseringer og besparelser  

 samt i hvilket omfang, det er nødvendigt at hæve priser og  

 takster for at kompensere for bortfaldet af finanslovsbevillingen.
 Jeg kan i øvrigt oplyse, at der ikke har  

 været kontakt til de eventuelt berørte virksomheder.
 Spørgsmål 4:
Vil amterne blive kompenseret for eventuelle merudgifter  

 som følge af en vedtagelse af lovforslaget? Svar:
Jeg kan oplyse, at forhandlingerne omkring de  

 økonomiske konsekvenser vedr. ændringer i udlægningsloven  

 endnu ikke er afsluttet.
Derfor kan der på nuværende tidspunkt  

 ikke svares på i hvilket omfang amterne bliver kompenseret for  

 eventuelle merudgifter som følge af lovforslaget.
 Spørgsmål 5:
Hvordan vil ministeren overvåge, hvilke konsekvenser  

 fjernelsen af statstilskuddet på 1.7 mio. kr får for den  

 offentlige høreforsorg herunder TAL´s medvirken i uddannelsen af  

 amternes personale på de audiologiske klinikker m.v.? Svar:
Jeg vil gerne slå fast, at den offentlige  

 høreomsorg er en amtskommunal opgave.
Det er derfor amterne, der har  

 ansvaret for at sikre kvaliteten af undervisningen af amternes personale  

 det er der ikke rørt ved med dette lovforslag.
Jeg har derfor ikke  

 planer om at iværksætte en overvågning af dette  

 område.
 Spørgsmål 6:
Ministeren bedes kommentere henvendelse af 28. oktober  

 2002 fra Landsforeningen for Bedre Hørelse L 9   bilag 3 (offentligt) LANDSFORENINGEN FOR BEDRE HØRELSE Hvidovre den 28/10 2002 Til Socialudvalget Folketinget Christiansborg 1240 København K Ang.
Nedlæggelse af Teknisk Audiologisk Afdeling  

 (TAL).
 Fra Landsforeningen for Bedre Hørelse vil vi gerne  

 bede Socialudvalget være opmærksomt på nogle forhold  

 vedrørende TAL (undskyld den sene tilbagemelding):
1. En stor del af TALs ressourcer anvendes til  

 undervisning af audiologiassistenter i forbindelse med disses grunduddannelse  

 og videreuddannelse på Teknisk Skole i Odense.
En fjernelse af  

 tilskuddet til TAL kan derfor bringe kvaliteten af den udførte  

 undervisning i fare, da undervisningen kræver en meget høj grad  

 af teknisk og audiologisk ekspertise   med risiko for senere  

 følgevirkninger, når eleverne kommer ud på de audiologiske  

 afdelinger.
Vi har på et tidligt tidspunkt bedt ministeren sikre, at  

 undervisningen fortsat kan ske på et kvalificeret højt niveau,  

 og vil gerne bede Socialudvalget om også at medvirke til dette.
2. Herudover ligger der nogle perspektiver i, at Danmark  

 er centrum for en stor og international høreapparatindustri   et  

 område, hvor TAL gennem sit uafhængige arbejde har udarbejdet  

 standarder og måleprocedurer inden for fagområdet.
Dette arbejde  

 varetages bedst internationalt, når TALs finansiering sker  

 uafhængigt af de danske høreapparatleverandører, så  

 der ikke kan rejses tvivl om seriøsiteten af det udførte  

 arbejde.
 3. Endelig fungerer TAL som teknisk supportgruppe for  

 landets høreinstitutter og audiologiske afdelinger   en funktion med  

 krav om opdateret teknisk/audiologisk specialviden   noget, som man rundt om  

 i amterne ellers selv skal forsøge at etablere (hvilket ikke er  

 realistisk, da man ikke lokalt har kritisk masse til en sådan  

 funktion).
 Vi håber, at man fra udvalgets og ministeriets side  

 vil sikre finansieringen af de opgaver, som i sidste ende kommer de danske  

 brugere til gode.
Med venlig hilsen Kurt Jeritslev, landsformand Svar:
 Landsforeningen for Bedre Hørelse (LBB) har en  

 række kommentarer til  TALs arbejde på det audiologisk  

 område.
 LBB skriver, at TAL bruger en stor del af ressourcerne  

 på undervisning af audiologiassistenter   og LBB er derfor bekymrede  

 for, om kvaliteten i uddannelserne kan fastholdes, når tilskuddet til  

 TAL bortfalder.
LBB peger desuden på TALs arbejde med at  

 udarbejde standarder og målemetode.
LBB mener, at dette arbejde  

 varetages bedst internationalt, når TALs finansiering sker  

 uafhængigt af de danske høreapparatleverandører.
 Endelig skriver LBB, at TAL fungerer som teknisk support  

 for landets høreinstitutter og audiologiske afdelinger, og at det vil  

 være vanskeligt for de enkelte amter selv at varetage dette  

 område, idet der er krav om teknisk specialviden på det  

 audiologiske område.
Jeg kan hertil først og fremmest bemærke, at  

 den offentlige høreforsorg er et amtskommunalt ansvar.
Staten har ikke  

 efter udlægningsloven nogen forsyningspligt på dette  

 område.
 Jeg må derfor fastholde, at det er op til amterne at  

 sikre, at de også efter 1. januar 2003 kan få den  

 nødvendige tekniske support f.eks. i forbindelse med udbud   og for at  

 sikre kvaliteten af uddannelsen af audiologiassistenterne på Teknisk  

 Skole.
Til LBBs bekymring for den fremtidige finansiering  

 af TAL, vil jeg - også set i lyset af TALs uafhængige  

 arbejde med at udarbejde standarder og målemetoder - gøre  

 opmærksom på, at en lang række af TALs aktiviteter  

 allerede i dag fungerer som indtægtsdækket virksomhed   jf. den  

 til besvarelsen af spørgsmål 2 oversendte prisliste.
Der er  

 efter min opfattelse ikke noget nyt eller problematisk i, at virksomhederne  

 skal betale for de ydelser og den service, de får leveret fra TAL.
Jeg  

 kan afslutningsvist bemærke, at jeg ikke har kendskab til, at dette  

 skulle have givet anledning til kritik af TAL´s uafhængighed.
 Spørgsmål 7:
 Det fremgår af bemærkningerne til lovforslaget  

 under økonomiske konsekvenser, at det forventes, at erhvervslivet  

 kommer til at betale en andel af besparelsen på 1,7 mio. kr. i  

 øget brugerbetaling.
Det fremgår af svar på spm. 3 og 5, at det  

 alene er op til DELTA at vurdere, i hvilket omfang besparelsen skal  

 udmøntes i hævede priser og takster eller kompenseres for ved  

 rationaliseringer/besparelser, samt at ministeren ikke agter at  

 overvåge konsekvenserne af lovforslaget.
Betyder svarene, at ministeren  

 ikke agter at følge, om lovforslaget får utilsigtede  

 konsekvenser, herunder om lovforslaget   modsat det, der står i  

 bemærkningerne   kan komme til at medføre nogen forringelse  

 eller svækkelse af den offentlige høreomsorg? Svar:
 Som jeg tidligere har oplyst, er den offentlige  

 høreomsorg en amtskommunal opgave og dermed et amtskommunalt ansvar.  

 Jeg vil gerne igen slå fast, at der ikke er rørt ved  

 ansvarsfordelingen med dette lovforslag.
 Det er min forventning, at amterne vil leve op til dette  

 ansvar, som også fremgår af bemærkningerne til  

 lovforslaget.
