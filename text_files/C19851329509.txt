 I medfør af § 2, stk. 3 i veterinærdirektoratets bekendtgørelse nr. 167 af  

 26. april 1985 af regler om mærkning og blodprøvning for Aujeszky's sygdom af  

 orner, der afgår til slagtning eller eksport fastsættes:
 1. Blodprøveglasset, som benyttes ved udtagelsen af  

 den blodprøve, der skal udtages af en orne, der har været benyttet til  

 bedækning eller hvis legemsvægt overstiger 100 kg, når en sådan orne afgår  

 til slagtning eller eksport, skal mærkes med nummeret (såvel bogstav som tal)  

 på det øremærke, som ejeren af ornen i henhold til § 1 i ovennævnte  

 bekendtgørelse nr. 167 skal sørge for, at ornen er mærket med, inden den  

 forlader besætningen.
 2. Såfremt blodprøven udtages på slagtestedet, skal  

 veterinærkontrollen påse, at det isatte øremærke fjernes (afklippes) i  

 forbindelse med blodprøveudtagelsen, der senest skal ske i tilslutning til  

 stikningen.
3. Blodprøverne, der skal indsendes til Statens  

 veterinære institut for virusforskning, Lindholm, 4771 Kalvehave, skal  

 ledsages af en blodprøveblanket udfærdiget på en formular godkendt af  

 veterinærdirektoratet.
Disse blanketformularer (formular: Orner, der afgår  

 til slagtning eller eksport) kan rekvireres fra Organisationen Danske  

 Slagteriers veterinærafdeling, Axelborg, Axeltorv 3, 1609 København V (tlf.  

 01-116050).
 4. Cirkulæret træder i kraft den 1. januar 1986.  

 Samtidig ophæves cirkulære af 28. maj 1985 om mærkning og indsendelse af  

 blodprøver fra avlsorner og orner med en vægt på over 100 kg i forbindelse  

 med sådanne orners slagtning eller eksport.
