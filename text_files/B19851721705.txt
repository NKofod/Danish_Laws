 I medfør af kap. 3, § 82, § 149, stk. 3, 8 og 10, § 151, stk. 1, og § 153  

 stk. 2 i lov om luftfart, jfr. lovbekendtgørelse nr. 381 af 10. juni 1969,  

 som ændret ved lov nr. 94 af 29. marts 1972 og senest ved lov nr. 87 af 13.  

 marts 1985, fastsætter Statens Luftfartsvæsen herved efter bemyndigelse fra  

 Ministeriet for Offentlige Arbejder følgende:
1. Definitioner Ultralet luftfartøj . Et luftfartøj, der opfylder følgende begrænsninger:
Tomvægt: max. 150 kg Sæder: max. 2 Stallhastighed: max. 45 km/t Brændstoftank: max. 20 liter og som hverken har et eksperimentalluftdygtighedsbevis eller et  

 standardluftdygtighedsbevis.
 Ultralet flyvemaskine/klasse A . En ultralet flyvemaskine, der styres helt  

 eller delvis ved vægtforskydning.
 Ultralet flyvemaskine/klasse B . En ultralet flyvemaskine, der styres med  

 ror.
Ultralet luftfartøj/klasse C.
Et ultralet gyroplan.
2. Gyldighedsområde Denne BL gælder for flyvning med ultralette luftfartøjer inden for dansk  

 område.
3. Generelt 3.1 Luftfartsloven og de i medfør heraf udfærdigede ministerielle  

 bekendtgørelser og BLer gælder med de ændringer, der følger af bestemmelserne  

 i denne BL.
 3.2 Flyvning må ikke foregå i erhvervsmæssigt øjemed.
3.3 Personer, der midlertidigt opholder sig i Danmark, og som af en  

 udenlandsk luftfartsmyndighed er certificeret til at føre et ultralet  

 luftfartøj, kan efter ansøgning til Statens Luftfartsvæsen i maximalt 90 dage  

 få tilladelse til at føre de af certificeringen omfattede luftfartøjer inden  

 for dansk område.
Tilladelsen forudsætter dokumentation for uddannelse, der  

 svarer til den danske.
 3.4 Flyvning med ikke-dansk registreret ultralet luftfartøj inden for  

 dansk område må kun finde sted efter forud indhentet tilladelse fra Statens  

 Luftfartsvæsen.
 3.4.1 Luftfartøjets tekniske standard skal svare til kravene i pkt. 4.  

 Luftfartøjet skal være ansvarsforsikret i overensstemmelse med  

 luftfartslovens § 130.
 3.5 For ikke-dansk certificerede personers flyvning med ikke-dansk  

 registreret ultralet luftfartøj gælder alene bestemmelserne i pkt. 3 og pkt.  

 5.
4. Materiel 4.1 Et ultralet luftfartøj må kun benyttes, når der for luftfartøjet  

 foreligger en af Statens Luftfartsvæsen udstedt flyvetilladelse, der er  

 gyldig.
4.2 Et ultralet luftfartøj kan ikke registreres i nationalitetsregistret.  

 Ved udstedelse af flyvetilladelse vil ejeren få tildelt et  

 identifikationsnummer.
Nummeret skal udformes og anbringes i overensstemmelse  

 med ministeriet for offentlige arbejders bekendtgørelse af 18. juni 1951 med  

 senere ændringer om udfærdigelse af bestemmelser vedrørende nationalitets- og  

 registreringsmærker på ejerens luftfartøj.
 4.3 Luftfartøjet skal have monteret et for pilot og passager let læseligt,  

 rødt skilt med teksten: Dette luftfartøj opfylder ikke standard  

 luftdygtighedskravene.
 4.4 Luftfartøjets vingeareal eller krop skal være i eller være bemalet med  

 farver, der optræder som kontrast til luftfartøjets omgivelser under  

 flyvning.
 4.5 Ansøgning om flyvetilladelse skal indsendes til Statens Luftfartsvæsen  

 af ejeren af luftfartøjet gennem en af Statens Luftfartsvæsen godkendt  

 ultralet-organisation.
 4.5.1 Ved ansøgning om flyvetilladelse skal anvendes en af Statens  

 Luftfartsvæsen autoriseret formular.
 4.5.2 Ansøgningen skal indeholde følgende:
1. Højst 60 dB ved overflyvning i en højde af 150  

 meter (tolerance + 10 meter/ - 20 meter) af en mikrofon anbragt 1,2 meter  

 over et reflekterende terræn.
Mindst 4 måleresultater rapporteres.
2. Højst 80 dB i middel ved en stationær måling på et  

 reflekterende terræn i en afstand af 10 meter fra motorinstallationen med  

 mikrofonen anbragt 1,2 meter over terræn.
Mindst 8 måleresultater ligeligt  

 fordelt over en cirkel rapporteres.
Et af målepunkterne placeres i  

 propelplan.
Ved beregning af middelværdien (aritmetisk) udelades eventuelle  

 målepunkter placeret direkte bag luftfartøjet nær luftstrømmens midte.
 Dokumentation med måleresultater skal indeholde en beskrivelse af det  

 anvendte måleudstyr og dettes kalibrering samt en beskrivelse af måleobjektet  

 og lokaliteten med angivelse af de meteorologiske forhold under målingens  

 udførelse.
 4.6 En flyvetilladelse bliver ugyldig i følgende tilfælde:
 4.6.1 En ugyldig flyvetilladelse skal snarest muligt indsendes til Statens  

 Luftfartsvæsen.
4.7 Statens Luftfartsvæsen kan i flyvetilladelsen fastsætte begrænsninger  

 for luftfartøjets operation.
Flyvetilladelsen er i så fald kun gyldig, hvis  

 disse begrænsninger overholdes.
 4.8 Luftfartøjets ejer eller bruger er ansvarlig for, at luftfartøjet er i  

 sikker stand, inden flyvningen påbegyndes.
 4.9 Luftfartøjets ejer eller bruger er forpligtet til at føre en  

 rejsedagbog for luftfartøjet i overensstemmelse med de herfor gældende regler  

 i BL 1-19.
5. Operationelle vilkår 5.1 Et ultralet luftfartøj skal føres i overensstemmelse med de til enhver  

 tid gældende lufttrafikregler.
5.1.1 Der må kun flyves VFR under overholdelse af bestemmelserne i BL 7-1,  

 kapitel 4, visuelflyveregler.
Flyvning uden for kontrolleret luftrum skal dog  

 udføres med en flyvesigtbarhed på mindst 5 km.
 5.1.2 Der må kun flyves i perioden mellem solopgang og solnedgang.
 5.1.3 Der må ikke , hverken ved start, en route eller i forbindelse med  

 landing, flyves over tæt bebyggede områder, herunder sommerhusområder,  

 beboede campingpladser samt områder, hvor et større antal mennesker er samlet  

 i fri luft.
5.1.4 Flyvning inden for kontrolzoner og terminalområder skal foregå i  

 overensstemmelse med indhentet klarering fra den pågældende  

 flyvekontrolenhed.
Flyvning inden for trafikinformationszoner,  

 trafikinformationsområder og trafikzoner må kun finde sted efter forud  

 truffet aftale med den pågældende lufttrafiktjenesteenhed og i  

 overensstemmelse med de af enheden meddelte betingelser.
 5.1.5 Flyvning på eller nærmere end 5 km fra en offentlig eller militær  

 flyveplads må kun finde sted efter retningslinier godkendt af Statens  

 Luftfartsvæsen eller Flyvertaktisk Kommando.
 5.1.5.1 I tilfælde, hvor der foreligger retningslinier for beflyvning af  

 flyvepladsen skal der tillige foreligge tilladelse til aktuel flyvning fra  

 flyvepladsledelsen.
 5.1.6 Flyvning i en større højde end 900 m (3000 ft MSL) er ikke tilladt.
 5.2 Der må højst være 2 personer ombord under flyvning.
 5.3 Fartøjsføreren skal medføre en højdemåler, som kan vise luftfartøjets  

 højde med en nøjagtighed på +/-100 ft.
 5.4 De ombordværende skal bære sikkerhedshjelm under flyvning.
 5.5 De ombordværende skal være fastspændte under flyvning.
 5.6 Fartøjsføreren skal bære beskyttelsesbriller, hvis luftfartøjet ikke  

 er udstyret med vindskærm.
 6. Bemanding.
 6.1 Fartøjsføreren skal være i besiddelse af et af Statens Luftfartsvæsen  

 til ultralet luftfartøj udstedt certifikat eller af et andet af Statens  

 Luftfartsvæsen udstedt certifikat til at føre flyvemaskine, rotorluftfartøj  

 eller svæveplan suppleret med en typeuddannelse for ultralet luftfartøj.
 6.2 Certifikat til ultralet luftfartøj udstedes gældende for ultralet  

 luftfartøj af den klasse (A, B eller C), som praktisk prøve er aflagt på.
 6.2.1 Certifikat udstedes af Statens Luftfartsvæsen efter ansøgning på  

 hertil autoriseret formular, når ansøgeren opfylder de i pkt. 6.6 fastsatte  

 udstedelseskrav.
 6.3 Certifikat til ultralet luftfartøj udstedes med en gyldighedsperiode,  

 der svarer til gyldigheden af ansøgerens helbredsmæssige godkendelse i  

 henhold til BL 6-05.
 6.4 Certifikatet giver ret til i ikke-erhvervsmæssig luftfart at fungere  

 som fartøjschef på ultralet luftfartøj af den klasse, som praktisk prøve er  

 aflagt på.
 6.4.1 Udøvelse af certifikatets rettighed er betinget af de i pkt. 6.7  

 nævnte vilkår.
 6.5 Flyvetid på ultralet luftfartøj kan ikke medregnes ved opgørelsen af  

 flyvetid på andre luftfartøjskategorier.
6.6 Udstedelseskrav 6.7 Udøvelseskrav 6.8 Fornyelse og udvidelse 6.8.1 Et certifikat kan indtil 18 måneder efter udløbsdatoen fornyes, når  

 de i pkt. 6.7 a), b) og d) anførte uddannelseskrav er opfyldt på  

 fornyelsestidspunktet.
 6.8.2 Udvidelse af certifikat med anden klasse foretages af Statens  

 Luftfartsvæsen efter andragende herom på autoriseret formular påtegnet af  

 godkendt kontrollant.
6.9 Omskoling 6.9.1 Omskoling til et ultralet luftfartøj af en anden klasse end den, som  

 certifikatet er udstedt til, kan ske ved aflæggelse af en praktisk prøve på  

 et luftfartøj af vedkommende klasse over for en af Statens Luftfartsvæsen  

 godkendt kontrollant, efter at certifikatindehaveren har gennemgået en  

 praktisk uddannelse efter en af Statens Luftfartsvæsen godkendt skolingsnorm.
 6.9.2 Omskoling til anden type end den, hvorpå den i pkt. 6.6 f) anførte  

 praktiske prøve er aflagt, skal foregå efter en af Statens Luftfartsvæsen  

 godkendt skolingsnorm.
 6.9.2.1 Attestation for typeuddannelse skal indføres i  

 certifikatindehaverens logbog og underskrives af pågældende instruktør.
7. Organisation 7.1 Statens Luftfartsvæsen kan godkende ikke-erhvervsdrivende foreninger  

 til at forestå uddannelse og andre opgaver i forbindelse med flyvning med  

 ultralette luftfartøjer.
 7.2 En forening skal for at blive godkendt:
 7.2.1 En instruktør skal være indehaver af et gyldigt  

 instruktørbevis/privatflyvercertifikat eller  

 instruktørbevis/førsteinstruktør/svæveplan, samt have ret til at føre  

 ultralet luftfartøj eller være særlig godkendt af Statens Luftfartsvæsen.
 7.2.2 En kontrollant skal være indehaver af et gyldigt  

 instruktørbevis/privatflyvercertifikat og/ eller  

 instruktørbevis/førsteinstruktør/svæveplan, samt have ret til at føre  

 ultralet luftfartøj og/ eller være særlig godkendt af Statens Luftfartsvæsen.  

 Kontrollanten må ikke have uddannet de pågældende aspiranter.
 7.3 En godkendelse bortfalder, når vilkårene for udstedelsen ikke længere  

 er opfyldt.
 7.4 En godkendelse kan tilbagekaldes, hvis der under udøvelsen af den af  

 godkendelsen omfattede virksomhed finder tilsidesættelse sted af de for  

 virksomheden gældende forskrifter, herunder nærværende BL.
8. Dispensation Statens Luftfartsvæsen kan i særlige tilfælde dispensere fra de i denne BL  

 fastsatte bestemmelser.
9. Straf 9.1 Overtrædelse af pkt. 4 og 5 straffes i henhold til luftfartslovens §  

 149, stk. 3, og 149, stk. 8, med bøde, hæfte eller fængsel i indtil 2 år.
 9.2 Overtrædelse af de øvrige bestemmelser i denne BL straffes i henhold  

 til luftfartslovens § 149, stk. 10, med bøde eller hæfte.
10. Ikrafttræden Denne BL træder i kraft den 1. august 1985.
C.
Mørup fg.
