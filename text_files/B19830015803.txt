 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henholdt til § 6 i konkursloven (lov. nr. 298 af 8. juni  

 1977, som ændret ved lov nr. 260 af 8. juni 1979) fastsættes herved følgende:
 I anordning nr. 250 af 1. september 1934, som ændret ved anordning nr. 271  

 af 4. oktober 1935, om konkurs, som er erklæret i Danmark, og som omfatter  

 formue i Finland, Island, Norge eller Sverige, foretages følgende ændringer:
§ 1 1. § 4 affattes således:
»§ 4.  Spørgsmål om, hvorvidt tinglysning eller  

 indførelse i grundbog er en betingelse for, at retshandler, som skyldneren  

 før konkursen har indgået om fast ejendom med tilbehør, skal have gyldighed  

 overfor konkursboet, og spørgsmål om afkræftelse af sådanne retshandler  

 afgøres efter loven i den stat, hvor ejendommen er beliggende.
Det samme  

 gælder spørgsmål om, hvorvidt tinglysning af konkursen er nødvendig for at  

 hindre, at retshandler som skyldneren under konkursen foretager vedrørende  

 sådan ejendom, skal få virkning for boet.
De tilsvarende spørgsmål vedrørende  

 registreret skib, skib under bygning, eller luftfartøj eller part i sådanne  

 afgøres efter loven i den stat, hvor skibet, skibsbygningen eller  

 luftfartøjet er registreret.
 2. § 9 affattes således:
»§ 9.  Spørgsmål om, hvorvidt en fordring har  

 fortrinsret til dækning af bestemte genstande, der ved konkursens indtræden  

 findes i en anden af staterne, og spørgsmål om rækkefølgen mellem særlige  

 fortrinsrettigheder, panterettigheder og andre sikkerhedsrettigheder i  

 sådanne genstande afgøres efter loven i den stat, hvor genstandene findes ved  

 konkursens indtræden.
De her nævnte særlige rettigheder går forud for  

 almindelige fortrinsrettigheder.
For så vidt angår spørgsmålet om fortrinsrettigheder i skibe eller skibe  

 under bygning gælder uanset de i første stykke indeholdte bestemmelser i  

 Danmark, Finland, Norge og Sverige lovvalgsreglerne i de respektive landes  

 sølove.
Det samme gælder om anden virkning i forhold til tredjemand.
Spørgsmål, om fortrinsret tilkommer skatter og andre offentlige afgifter,  

 som er pålagt i en anden af staterne end den, hvor konkursen er erklæret,  

 afgøres efter loven i den stat, hvor de er pålagt.
Er fortrinsretten særlig,  

 bestemmes rækkefølgen efter første stykke; er den almindelig, fyldestgøres  

 fordringen af formuen i den stat, hvor skatten eller afgiften er pålagt, med  

 fradrag af en del af summen af konkursboets samlede massefordringer og  

 konkursfordringer med almindelig fortrinsret bortset fra skatter og afgifter.  

 Den del, som skal fratrækkes, bestemmes af forholdet mellem formuen i den  

 stat, hvor skatten og afgiften er pålagt, og konkursboets samlede formue.
Om  

 rækkefølgen mellem almindelig fortrinsret for skat og de særlige rettigheder,  

 som omhandles i første stykke, gælder, uanset den der indeholdte bestemmelse,  

 loven i den stat, hvor skatten er pålagt.
 3. § 10, stk. 2, affattes således:
»Registreret skib, skib under bygning eller luftfartøj anses for at  

 befinde sig i den stat, hvor det er registreret, dog ikke ved anvendelsen af  

 § 8.« 4. Efter § 13 indsættes som ny § 13 a:
 »§ 13 a.  Bestemmelserne i denne anordning om  

 skib eller skib under bygning gælder også for andre genstande, som uden at  

 være skib eller skib under bygning er registreret i skibsregisteret eller  

 skibsbygningsregisteret i en aftalestat.
Bestemmelserne i denne anordning om luftfartøj gælder også for  

 reservedele, som er behæftet med luftfartøjet.« 5. § 14 affattes således:
»§ 14.  Erklæres der konkurs over en skyldner,  

 som ikke har eller ved sin død havde bopæl her i landet, eller over en  

 juridisk person, som ikke har sit sæde her i landet, skal dette oplyses i  

 konkursbeslutningen.
I så fald finder denne anordning ikke anvendelse på  

 konkursen.
Denne vil kunne fortsættes, uanset om konkurs senere erklæres i en  

 anden af staterne.« 6. § 16 affattes således:
 »§ 16.  En tvangsakkordforhandling udenfor  

 konkurs, som er begyndt her i landet, udelukker åbning af konkurs og  

 tvangsakkordforhandling i de andre stater og medfører der de samme  

 indskrænkninger i adgangen til tvangsfuldbyrdelse som en indenlandsk  

 akkordforhandling.
Leder akkordforhandlingen til stadfæstelse af akkord, skal denne være  

 bindende også i de andre stater.
De regler om omstødelse (afkræftelse) ved  

 offentlig akkordforhandling, som gælder i den stat, hvor akkorden blev  

 stadfæstet, finder anvendelse for så vidt angår formue i de andre stater.
For  

 så vidt angår fast ejendom og løsøre som nævnt i § 4, finder de i denne  

 paragraf indeholdte bestemmelser dog tilsvarende anvendelse.
Bestemmelserne i §§ 14 og 18 finder tilsvarende anvendelse.« 7. § 18 affattes således:
 »§ 18.  Domme og forlig angående afkræftelse og  

 andet bortfald af konkurs, som er erklæret her i landet, skal anerkendes og  

 fuldbyrdes i en anden stat i overensstemmelse med denne stats interne  

 lovgivning.
Denne bestemmelse kommer til anvendelse, uanset om konkursen omfatter  

 formue i en eller flere af staterne.« § 2 Denne anordning træder i kraft den 1. maj 1983, og finder anvendelse på  

 konkurs og offentlig akkordforhandling, som er indtrådt efter  

 ikrafttrædelsen.
 Stk. 2.  Denne anordning finder indtil videre kun  

 anvendelse i forhold til Finland og Sverige.
Givet på Fredensborg slot, den 28. april  

 1983 Under Vor Kongelige Hånd og Segl MARGRETHE R.
