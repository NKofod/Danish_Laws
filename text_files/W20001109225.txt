Kendelse fra Pressenævnet i sag nr.  

 2/2000 A/S ANJO har klaget til Pressenævnet over, at  

 Danmarks Radio har afvist at bringe et genmæle (af klageren  

 benævnt "berigtigelse"), i anledning af udsendelsen "Rene Ord for  

 Pengene" bragt den 29. november 1999.
 Det fremgår bl.a. af programmet "Rene Ord for  

 Pengene", der blev bragt den 29. november 1999, at:
"Speak: Og der har den gode  Ole  Ernst faktisk  

 ret, men markedet er svært gennemskueligt.
Priserne på  

 fiskeoliekapsler varierer meget, og det samme gør indholdet af de  

 sunde omega-3 fedtsyrer.
 Keld  Hermansen, overlæge, Århus  

 Amtssygehus: Der er stor forskel i de mængder, man anbefaler, folk  

 skal spise, og dermed også den pris, som forbrugeren skal give.
Speak: For at få en reel prissammenligning  

 har vi regnet ud, hvad det koster at få 1,8 gram fiskeolie via de  

 forskellige produkter.
Så får du nemlig den mængde omega-3  

 fedtsyrer, som lægen anbefaler.
 På skærmen vises nu følgende  

 skema:
 Daglig pris for 1,8g Omega-3 fedtsyre:
SuperVital 3,00 kr.
Futura 3,24 kr.
Matas 3,33 kr.
Omega-3 3,63 kr.
Vitomax 3,75 kr.
Pikasol 4,38 kr.
Triomega 6,00 kr.
Eskimo-3 8,90 kr.
 Speak: 3 kr. for to kapsler SuperVital om dagen.  

 Det viser sig altså, at du sparer mange penge, hvis du er  

 prisbevidst.
 Keld  Hermansen, overlæge, Århus  

 Amtssygehus: Og gå over det, mener jeg ikke, at der er  

 væsentlig dokumentation for at vise, at det har nogen ekstra effekt.  

 Det har en ekstra negativ effekt på pengepungen.
Ole  Ernst  (klip fra TV 2 reklame):  

 Det kunne jeg nu godt have fortalt ham.
Gode varer til den rigtige pris.
Speak: Jamen mine damer og herrer, det er jo  

 troværdigheden selv, den tidligere skuespiller.
Ja, den tidligere  

 skuespiller og åbenbart nuværende helsespecialist  Ole  Ernst.
Og  

 han laver ganske vist et af de billigste produkter, men ikke det billigste.  

 Det er nemlig det her SuperVital.
De dyreste, det er de her Eskimo-3 kapsler.  

 3-tallet kunne passende stå for tre gange så dyrt som SuperVital.  

 Hvis du skal have 1,8 gram olie om dagen, så koster et års  

 forbrug af Eskimo-3, kr. 3.250,00, mine damer og herrer.
Det var lige den  

 ferie, der røg en tur i bækken der hva´?" Klageren har formuleret følgende  

 genmælekrav:
"I TV-programmet "Rene Ord for Pengene" d. 29. november  

 blev der i indslaget omkring fiskeolier foretaget en sammenligning af  

 forskellige mærker alene på prisen pr. dagsdosis.
Eskimo-3 blev  

 udråbt som værende 3 gange så dyr som andre mærker.
I  

 modsætning til sammenlignede produkter fås Eskimo-3 i flydende  

 form til samme prisniveau som de øvrige".
Klageren har anført, at selskabets produkt Eskimo-3  

 findes i såvel flydende form som kapsler, og at en dagsdosis på  

 1,8 gram Eskimo-3 i flydende form koster kr. 3,78 pr. dag, hvilket er  

 normalpris.
De produkter, som Eskimo-3 sammenlignes med i programmet, findes  

 derimod ikke i flydende form, fordi de er så ustabile, at de harskner i  

 løbet af få dage.
Danmarks Radio har således ikke  

 undersøgt markedet godt nok, og det er misvisende, når seerne  

 bibringes det indtryk ,at Eskimo-3 er markedets dyreste produkt.
Klageren har endvidere anført, at udsendelsen giver  

 seerne indtryk af, at "value for money" kun er et spørgsmål om  

 pris.
Der tages ikke hensyn til forskellige fiskeolier og kvaliteter, og  

 programmet giver derfor ikke seriøs og reel forbrugerinformation.  

 På denne baggrund ønsker klageren, at Danmarks Radio bringer et  

 genmæle.
Danmarks Radio har anført, at priserne på  

 produkterne rent faktisk kunne sammenlignes, og at alle produkterne blev  

 sammenlignet på det samme grundlag.
Alle de produkter, der benyttes,  

 kunne således købes som kapsler.
Det forhold, at klagerens  

 produkt eventuelt kunne købes i flydende form, var ikke relevant, idet  

 prissammenligningen netop blev lavet udelukkende med kapsler for at få  

 et ens grundlag.
Danmarks Radio har endvidere anført, at de  

 eksperter, man har spurgt, har oplyst, at et godt bud på, hvad en  

 voksen bør indtage, er 1,8 gram n-3 fedtsyre for hver enkelt produkt,  

 hvilket var baggrunden for, at det var den mængde, man brugte til at  

 udregne dagsprisen for det enkelte produkt.
Konklusionen, at klagers produkt  

 var 3 gange så dyrt som andre mærker, var således  

 korrekt.
Danmarks Radio ønsker ikke at sammenligne uens  

 produkter, hvilket er baggrunden for, at man ikke har inddraget flydende  

 produkter i sammenligningen.
Man har med indslaget vejledt forbrugerne om  

 priser på produkter, som er tilnærmelsesvis sammenlignelige   i  

 dette tilfælde fiskeoliekapsler.
De produkter, der blev  

 prissammenlignet var indkøbt i standardpakninger, og flere af hinanden  

 uafhængige eksperter har verificeret indklagedes beregningsmetode.
 Danmarks Radio afviser på denne baggrund at bringe  

 klagers genmæle.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
Det fremgår af programmet, at der er tale om en  

 prissammenligning af fiskeolieprodukter i kapselform, og det nævnes  

 ikke, at der skulle være tale om en sammenligning af produkternes smag  

 og kvalitet eller tale om en sammenligning med andre produkter, f.eks. i  

 flydende form.
Hertil kommer, at klageren ikke har anfægtet, at  

 oplysningerne i prissammenligningen er korrekte.
Pressenævnet finder  

 derfor, at programmet ikke har bragt faktisk forkerte oplysninger, og  

 klageren er derfor ikke berettiget til at få bragt et  

 genmæle.
 Afsagt den 1. marts 2000.
