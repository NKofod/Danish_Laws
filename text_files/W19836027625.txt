Hastighedsulykke med motorcykel,hvorved førerens broder kom alvorligt  

 til skade.
Trods recidiv meddelt tiltalefrafald, idet egenskade tillagt en  

 vis betydning.(* 2) En 20-årig motorcyklist, der i 1980 og 1982 to gange var straffet for en lang række overtrædelser af færdselsloven samt  

 brugstyveri m.v., forulykkede et knapt halvt år efter sidste dom med sin  

 motorcykel.
Han havde i en svag vejkurve og tæt tåge kørt med ca. 80 km/t og  

 ramte nogle træer i vejsiden, hvorved hans broder som bagsædepassager fik  

 kraniebrud med blodansamlinger i hjernen.
Efter ulykken lå broderen livløs  

 hen, idet kun øjnene kunne bevæges.
Ifølge lægen ville denne tilstand næppe  

 nogen sinde blive bedret og følgerne var i grunden værre, end hvis patienten  

 var blevet dræbt.
Sigtede pådrog sig brud på arm og ben m.v.
Denne oplysning  

 om egenskade blev tillagt en vis betydning, og tiltalefrafald meddelt.
Sagen  

 betegnet som et grænsetilfælde med hensyn til grove subjektive omstændigheder  

 i form af tidligere lovovertrædelser og meget grov uagtsom kørsel.
(* 1) Offentliggjort i Anklagemyndighedens Årsberetning 1983, side 12-13.
