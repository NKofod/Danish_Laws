(Til samtlige rektorer for gymnasier og  

 2-årige hf-kurser) Fagkonsulenterne i idræt har udarbejdet nedenstående retningslinier for  

 fritidssport (jfr. undervisningsvejledningen for gymnasieskolen (1971) og  

 hf-bekendtgørelsens § 4 stk. 9). Rektor anmodes om at gøre idrætslærerne  

 bekendt med denne skrivelse.
 P.d.v.
Johs.
Nymark Jensen undervisningsinspektør Om fritidssport Den frivillige idrætsundervisning er en naturlig videreførelse af de  

 punkter i bekendtgørelsen, som omhandler betydningen af at bringe  

 elever/kursister i god fysisk form og at motivere dem til fortsat fysisk  

 aktivitet.
Det er ikke muligt at nå dette mål alene gennem den obligatoriske  

 idrætsundervisning.
Fritidssporten er derfor specielt et tilbud til de  

 elever/kursister, som ikke deltager i idrætsaktiviteter uden for  

 undervisningen.
 Fritidssporten bør omfatte en bred vifte af idrætsaktiviteter, hvor  

 bredden i viften også går på aktiviteternes ideindhold, så der skabes et  

 supplement (evt. alternativ) til de normer, man kan finde inden for  

 ungdomsarbejdet med konkurrenceidræt.
 Elever/kursister bør have dette tilbud om idrætslig udfoldelse uanset  

 forudsætninger, idet det psykiske tilskud og den kropsbevidsthed, der kan  

 opnås i et trygt idrætsmiljø, ikke må undervurderes som en væsentlig  

 udrustning for senere at kunne udfylde fritiden på en meningsfyldt måde.
Fritidssporten må også opfattes som en mulighed for den enkelte til at få  

 kvalitetsbetonede oplevelser på områder, der ikke er tid til at fordybe sig i  

 gennem den daglige undervisning.
Herved vil der yderligere kunne skabes en  

 positiv tilbagevirkning på den obligatoriske idrætsundervisning.
 Det skal tilføjes, at fritidssportstilbudet ikke må omfatte træning med  

 specielt henblik på konkurrenceidræt, hvor præstationsorienterede kriterier  

 og selektion er bærende elementer for deltagelse.
 Holdene bør etableres, så elever/kursister mødes på tværs af klasser og  

 klassetrin, og holdene kan være såvel kønsintegrerede som kønsadskilte.
