 I medfør af § 13 i dykkerlov nr. 214 af 23. maj 1979 fastsættes følgende:
Anvendelsesområde § 1.  Denne bekendtgørelse finder anvendelse ved  

 erhvervsmæssigt dykkerarbejde udført på dansk territorium eller fra dansk  

 skib på dybder indtil 50 m med atmosfærisk luft som åndemiddel, jfr. dog stk.  

 2.
 Stk. 2.  Ved dykninger med blandingsgas som åndemiddel  

 skal de af direktoratet for statens skibstilsyn (i det følgende kaldet  

 direktoratet) i hvert enkelt tilfælde fastsatte retningslinier følges.
 Stk. 3.  Dykkerarbejder, reparationer, vedligeholdelse  

 og lignende på udenlandsk skib er dog undtaget, såfremt arbejdet udføres af  

 personer, der hører til det pågældende skibs besætning.
 Stk. 4.  Med hensyn til definitioner henvises til § 1 i  

 bekendtgørelse om dykkermateriel.
Undtagelsesbestemmelser § 2.  Direktoratet kan undtage fra bestemmelserne i  

 kapitel II-IV, når særlige forhold, særlige arbejdsformer eller anvendelse af  

 særlige dykkerudrustninger samt dykkesystemer, jfr. § 8 i bekendtgørelse om  

 dykkermateriel, efter direktoratets skøn gør dette nødvendigt eller  

 forsvarligt.
 Tilrettelægelse, personel, instruktion m.  

 v.
 § 3.  Enhver dykning skal være tilrettelagt, så  

 dykkerens, andet dykkerpersonels og hjælpepersonellets sikkerhed og helbred  

 sikres bedst muligt, bl. a. under hensyn til opgavens art og omfang,  

 dykkestedets geografiske placering, forholdene på stedet såsom dykkedybde,  

 strøm-, temperatur-, vind- og besejlingsforhold, samtidige aktiviteter på  

 stedet, afstand og transportmuligheder til læge eller hospital samt til det  

 til rådighed værende materiel og personel.
Stk. 2.  Dykninger skal endvidere tilrettelægges, så  

 dykkeren, hjælpepersonellet og andet dykkerpersonel opnår den fornødne  

 hviletid.
Arbejdstiden skal tilrettelægges således, at der i hvert døgn,  

 regnet fra normal arbejdstids begyndelse, gives personellet en sammenhængende  

 hvileperiode på mindst 11 timer.
Fravigelser for en enkelt hvileperiode kan,  

 når arbejdets udførelse efter dets art ikke kan opsættes, ske uden  

 forudgående indhentet tilladelse fra direktoratet, hvor denne ikke kan  

 indhentes i rette tid.
En sådan fravigelse skal snarest meddeles skriftligt  

 til direktoratet.
 Stk. 3.  Ved erhvervsmæssigt dykkerarbejde, der udføres  

 i forbindelse med anlægsarbejder ved nybygning eller reparation af kajanlæg,  

 moler, kloakker og lignende, eller redningstjeneste, der udføres fra land,  

 kommer de i lov af 23. december 1975 om arbejdsmiljø givne bestemmelser til  

 anvendelse i det omfang, bestemmelserne i denne bekendtgørelse ikke er  

 dækkende.
 Stk. 4.  Det må ikke pålægges en dykker at dykke,  

 såfremt han føler sig syg, utilpas eller på anden måde mindre egnet dertil.
Stk. 5.  Indehaveren af et erhvervsdykkerbevis må ikke  

 genoptage dykning, før raskmelding (erklæring om arbejdsdygtighed) fra en  

 læge har været forevist arbejdsgiveren i følgende tilfælde: a.  

 Arbejdsudygtighed på grund af sygdom eller skade i mere end 20 dage. b.  

 Indlæggelse på hospital eller klinik. c.
Graviditet. d.
Enhver sygdom eller  

 tilstand, der medfører brug af optiske eller mekaniske midler. e.
Enhver  

 sygdom eller tilstand, der medfører regelmæssige eller tilbagevendende  

 medikamental behandling. f.
Hvis der i den helbredsmæssige  

 godkendelsesperiode i øvrigt opstår tvivl om, hvorvidt dykkeren opfylder  

 helbredskravene.
 § 4.  Arbejdsgiveren skal udpege en dykkeleder,  

 såfremt 3 eller flere dykkere er beskæftiget med en dykkeropgave.
 Stk. 2.  Dykkelederen skal have bestået de i  

 bekendtgørelse om dykkerprøver anførte prøver, som giver ret til dykning med  

 det til vedkommende opgave anvendte materiel, og skal kunne godtgøre at have  

 mindst 2 års praktisk erfaring vedrørende dykning med dette materiel.
 Stk. 3.  Dykkelederen må under varetagelse af sit hverv  

 ikke deltage i dykning eller varetage opgaver, der er dykkelederen  

 uvedkommende.
 Stk. 4.  Dykkelederen er ansvarlig for tilrettelæggelse,  

 gennemførelse, fordeling og ledelse af det med den pågældende opgave  

 forbundne arbejde samt for, at alt dykke- og hjælpemateriel, der benyttes, er  

 hensigtsmæssigt, funktionsdygtigt og i overensstemmelse med gældende  

 bestemmelser.
Stk. 5.  Når dykning foregår, skal der for hver dykker  

 føres en af industriministeriet godkendt dykkejournal.
Hver indførsel skal  

 underskrives af dykkelederen, og kopisider af det indførte skal opbevares af  

 arbejdsgiveren i mindst 5 år efter dykningens udførelse.
Udskrevne  

 dykkejournaler skal af dykkeren opbevares i mindst 5 år efter sidste  

 indførsel i journalen.
 Stk. 6.  Såfremt en dykkeleder ikke er udpeget, påhviler  

 det dykkeren udover de i dykkerlovens § 12 anførte pligter at forvisse sig  

 om, at fornødent hjælpemateriel, -udstyr og værktøj m. v. er i orden.
 § 5.  Arbejdsgiveren udpeger i samråd med dykkeren en  

 lineholder.
Stk. 2.  Lineholderen skal være fyldt 18 år samt have  

 nødvendigt kendskab til de med hvervet forbundne pligter, til det anvendte  

 materiel, dets betjening, til de benyttede signaler og til førstehjælp.
Han  

 skal ved erklæring fra en dykker kunne godtgøre gennem en basisuddannelse af  

 have erhvervet det fornødne kendskab.
Uddannelsen skal bestå i, at den  

 pågældende i mindst 20 timer har assisteret en erfaren lineholder ved  

 dykkeoperationer under forskellige forhold og dykkedybder.
 Stk. 3.  Lineholderen må under dykninger ikke betjene  

 mere end en dykker eller varetage opgaver, der er dykkerens sikkerhed  

 uvedkommende.
 § 6.  Foretages dykninger, hvorunder dekompressions-  

 eller behandlingskammer benyttes ved dykkestedet, skal en person, der ikke  

 deltager i dykningen, og som har nødvendigt kendskab til betjening af kammer  

 og brug af dykke-, dekompressions- og behandlingstabeller, befinde sig ved  

 dykkestedet.
 § 7.  En reservedykker samt en reservelineholder skal  

 være klar til øjeblikkelig undsætning, når der dykkes under særligt  

 vanskelige eller risikobetonede forhold, f. eks. i overdækkede kanaler, i  

 rør, i vanskeligt tilgængelige vrag eller under andre vanskelige forhold,  

 eller der skal foretages lige så hensigtsmæssige sikkerhedsforanstaltninger,  

 som skal godkendes af vedkommende dykker.
 § 8.  Personer, der er beskæftiget i forbindelse med  

 dykning, skal af dykkelederen, eller når en sådan ikke er udpeget, af  

 dykkeren være nøje instrueret om deres pligter og om forhold, der kan have  

 betydning for dykkerens sikkerhed.
 Stk. 2.  Personellet skal endvidere være orienteret om,  

 at hvis en dykkerulykke med væsentlig personskade indtræffer, skal der af  

 hensyn til senere undersøgelser snarest muligt afspærres for den i  

 åndemiddelkilde og -fordelingssystem resterende åndemiddelmængde, medens  

 åndemiddelmateriel så vidt muligt ikke må betjenes eller justeres, ligesom  

 andet materiel anvendt under dykningen ikke må fjernes, før statens  

 skibstilsyn har afholdt kontrolsyn.
 Hjælpemateriel, -udstyr, værktøj m. v.
 § 9.  Dykkestedet skal være afmærket med signalfigurer  

 m. v. i overensstemmelse med de i gældende internationale søvejsregler samt  

 de i bekendtgørelse om særlige regler for sejlads i visse danske farvande  

 angivne bestemmelser.
 Stk. 2.  Der skal være fornødne sikre  

 kommunikationsmuligheder mellem skibe, fartøjer m. v., der deltager i  

 dykkeoperationen.
Stk. 3.  Anvendes undervandstrykkamre, dykkerklokker  

 eller lignende i forbindelse med dykningen, skal der være etableret  

 telefonbindelse mellem disse og overfladen.
Under dykning fra sådant materiel  

 skal også dykkeren være i telefonforbindelse med overfladen.
 § 10.  Der skal forefindes materiel af sådan art og  

 udformning, at dykkeren let og sikkert kan komme i og op af vandet.
 § 11.  Under arbejde på stillinger, ved ophold på  

 dykkerlejder under forhaling samt under transport på dykkerplatforme eller  

 lignende skal dykkeren være sikret mod fald.
 § 12.  Under dykning skal dykkeren gennem en livline  

 til stadighed være i forbindelse med lineholderen.
 Stk. 2.  Under dykning med åndemiddelforsyning fra  

 overfladen skal dykkeren endvidere være i telefonforbindelse med  

 lineholderen.
 Stk. 3.  Under dykning med åndemiddelforsyning fra  

 kilde, der frembæres af dykkeren, skal denne være i telefonforbindelse med  

 lineholderen, såfremt dykkedybden overstiger 25 meter.
Stk. 4.  Under dykninger, hvor anvendelse af livline  

 medfører forøget risiko for dykkeren, kan forbindelsen undtagelsesvis  

 udelades, når der i stedet foretages andre lige så hensigtsmæssige  

 sikkerhedsforanstaltninger, jfr. § 7 (* 1) § 13.  Drivskruer på skibe og fartøjer, der benyttes i  

 forbindelse med dykning eller på dykkestedet, må ikke sættes i gang under  

 dykning, medmindre de er således afskærmede, og sådanne forholdsregler er  

 taget, at dykker, livline m. v. ikke kan tage skade, og medmindre dykkeren er  

 underrettet.
 Stk. 2.  Ved arbejde med kraner og lignende skal det  

 hindres, at dykkeren udsættes for risiko ved tab af byrde, hjælpegrej m. v.  

 eller ved »fiskning«.
 § 14.  Hjælpemateriel og -udstyr skal under dykning  

 være hensigsmæssigt og solidt placeret eller fastspændt.
 Stk. 2.  Værktøj og apparater, der medbringes og  

 benyttes under dykningen, skal være indrettet, udformet og afskærmet således,  

 at dykker, udrustning og materiel ikke kan tage skade.
Stk. 3.  Mekanisk virkende værktøj og apparater skal  

 være indrettet, så de ikke utilsigtet kan sættes i gang, og så de automatisk  

 standser, når de slippes af dykkeren.
Sker energitilførslen til sådanne  

 værktøjer og apparater fra overfladen, skal tilførslen let kunne afbrydes af  

 lineholderen.
 § 15.  Dekompressions- eller behandlingskammer  

 beregnet for det antal personer, der samtidig skal dekomprimeres, skal  

 forefindes ved dykkestedet, når de i § 3 nævnte forhold tilsiger dette, eller  

 når et af de under nedennævte stk. 2 og 3 omhandlede tilfælde foreligger.
 Stk. 2.  Dekompressionskammer skal forefindes ved  

 dykkestedet, såfremt: a. dykningen i henhold til godkendte tabeller fordrer  

 dekompression af længere varighed end 30 minutter, eller b. der dykkes til  

 større dybder end 40 meter, eller c. 3 eller flere dykkere deltager i dykning  

 til større dybde end 25 meter, eller d. der under dykning til større dybde  

 end 25 meter benyttes åndemiddel af anden sammensætning end atmosfærisk luft,  

 eller e. der foretages dykning til større dybde end 25 meter uden anvendelse  

 af bundlod med bundtov.
 Stk. 3.  Behandlingskammer skal forefindes ved  

 dykkestedet, såfremt: a. dykningen i henhold til godkendte tabeller fordrer  

 dekompression af længere varighed end 60 minutter, eller b. 3 eller flere  

 dykkere deltager i dykning til større dybde end 40 meter, eller c. der under  

 dykning til større dybde end 40 meter benyttes åndemiddel af anden  

 sammensætning end atmosfærisk luft.
 Stk. 4.  I forbindelse med større arbejder kan  

 direktoratet uanset bestemmelserne i stk. 3 kræve, at der forefindes et  

 kammer ved dykkestedet.
 Stk. 5.  Personer under dekompression skal overvåges, og  

 personer under behandling i kammer skal være ledsaget af en hjælper i  

 kammeret.
 Stk. 6.  Ved ethvert dykkested skal der forefindes et af  

 direktoratet typegodkendt førstehjælps- og genoplivningsudstyr og en  

 undervandslygte, og til hver dykker skal der forefindes godkendte dykke-,  

 dekompressions- og behandlingstabeller, beskyttelseshjelm samt et eksemplar  

 af dykkerloven og de i medfør af denne udstedte bekendtgørelser.
 Åndemidlers renhed, sammensætning, mængder,  

 deklaration m. v.
 § 16.  Åndemidler skal med hensyn til renhed,  

 sammensætning, mængde, deklaration m. v. opfylde bestemmelserne i kapitel VI  

 i bekendtgørelse om dykkermateriel.
 § 17.  Inden en dykning påbegyndes, skal dykkeren være  

 sikret åndemiddel af fornødent tryk og i tilstrækkelig mængde.
 § 18.  Anvendes atmosfærisk luft som åndemiddel under  

 dykning, skal åndemiddelkilden ved en dyknings påbegyndelse indeholde mindst  

 1200 liter luft målt ved atmosfærens tryk.
 Stk. 2.  Åndemiddelkilder, der ikke frembæres af  

 dykkeren, skal dog under dykning til enhver tid indeholde reserveåndemiddel  

 tilstrækkelig til 5 minutters ophold på dykkedybden, med mindre dykkeren kan  

 tilføres tilsvarende åndemiddelmængde fra en særskilt reservekilde, som skal  

 være tilsluttet og klar til brug, inden dykning påbegyndes.
 Stk. 3.  Dykkere, der tilføres åndemiddel gennem slange  

 fra overfladen eller fra dykkerklokke eller lignende, skal endvidere  

 medbringe nødkilde indeholdende mindst 800 liter luft målt ved atmosfærens  

 tryk.
 § 19.  Er en dykning tilrettelagt med  

 trindekompression i vandet, skal åndemiddelkilden udover at indeholde  

 tilstrækkeligt åndemiddel til dykningens gennemførelse endvidere ved  

 opstigningens påbegyndelse indeholde tilstrækkeligt åndemiddel til, at den i  

 henhold til godkendte tabeller fordrede dekompression kan gennemføres, eller  

 der skal kunne tilføres dykkeren tilsvarende åndemiddelmængde fra en  

 uafhængig reservekilde, der, såfremt åndemiddelkilden ikke frembæres af  

 dykkeren, skal være tilsluttet og klar til brug, inden dykning påbegyndes.
 Stk. 2.  Anvendes atmosfærisk luft som åndemiddel, skal  

 forbruget under dekompression af en person i hvile regnes at være 30 liter  

 luft pr. minut af det til dybden svarende tryk.
 Stk. 3.  Dekompressionskamre skal kunne tilsluttes egen  

 åndemiddelkilde med en kapacitet, der er tilstrækkelig til mindst 2 gange og  

 på mindre end 2 minutter at kunne bringe trykket i kammeret op på et overtryk  

 på 3 bar samt til under den for vedkommende dykning i henhold til godkendte  

 dekompressionstabeller krævede dekompressionstid og ved det i tabellerne  

 krævede tryk at kunne ventilere kammeret med mindst 30 liter luft pr. minut  

 for hver person, kammeret er beregnet til, jfr. endvidere § 64, stk. 2, i  

 bekendtgørelse om dykkermateriel vedrørende størst tilladte carbondioxid  

 (CO2) partialtryk.
 Stk. 4.  Behandlingskamre skal kunne tilsluttes egen  

 åndemiddelkilde med en kapacitet, der er tilstrækkelig til 2 gange og på  

 mindre end 2 minutter at kunne bringe trykket i kammer og personsluse op på  

 et overtryk på 5 bar. Åndemiddelkilden skal endvidere kunne ventilere  

 kammeret med 30 liter luft pr. minut for hver person i kammeret i et tidsrum  

 svarende til den i godkendte tabeller længste behandlingstid og ved det i  

 tabellerne anførte tryk, jfr. endvidere § 64, stk. 2, i bekendtgørelse om  

 dykkermateriel vedrørende størst tilladte carbondioxid (CO2) partialtryk.
 Stk. 5.  For dekompressions- og behandlingskamre skal  

 der endvidere være reserveåndemiddelkilde med samme ventilationskapacitet som  

 anført i stk. 3 og 4.
 § 20.  Andre trykkamre, der i forbindelse med dykning  

 anvendes til ophold for eller transport af personer, skal opfylde de for  

 dekompressions- og behandlingskamre anførte bestemmelser om åndemiddel- og  

 ventilationsmængder i det omfang, disse efter deres hensigt kan komme til  

 anvendelse.
Straffebestemmelse § 21.  Overtrædelse af bestemmelserne i denne  

 bekendtgørelse kan straffes med bøde i medfør af lovens § 15, stk. 2.
Ikrafttræden § 22.  Bekendtgørelsen træder i kraft den 1. januar  

 1980. Bestemmelsen om dykkejournaler i § 4, stk. 5, træder dog først i kraft  

 den 1. april 1980.
 Stk. 2.  Samtidig ophæves bekendtgørelse af 26. marts  

 1958 om betryggelse af dykkere.
§ 23.  Indtil det tidspunkt, hvor eksisterende  

 dykkermateriel i henhold til § 77, stk. 1, i bekendtgørelse om dykkermateriel  

 skal opfylde dennes bestemmelser, kan direktoratet fritage for fuldstændig  

 opfyldelse af bestemmelserne i kap.
III og IV i nærværende bekendtgørelse,  

 når der anvendes eksisterende dykkermateriel.
Industriministeriet, den 7. februar 1980 Erling Jensen / N.
J.
Bagge Eksempelvis bør reservedykker, reservelineholder og båd være klar til  

 øjeblikkelig undsætning, dykkeren være afmærket med orangefarvet  

 overfladebøje, dykkertilbehøret, eventuelt i forbindelse med oppustelig  

 opdriftsvest for dykkere, være indrettet, så dykkeren med få enkle greb kan  

 bringe sig til overfladen alene ved forøgelse af sin opdrift.
