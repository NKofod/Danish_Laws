 Ansøgning om overførsel af bevilling på grund af bevillingshavers død  

 til dennes enke, der ikke havde deltaget i virksomheden og ikke havde  

 erhvervskørekort, blev ikke imødekommet.
 I brev af 2o. maj 1986 har De bedt om ministeriets tilladelse til at  

 overtage bevilling nr. 1-1289 til hyrekørsel efter Deres afdøde  

 mand Muhammad Aslam.
Storkøbenhavns Hyrevognsnævn har i en udtalelse i brev af 16. juni 1986  

 efter gennemsyn af trafikbøgerne for perioden 1. januar 1985 til 1. marts  

 1986 oplyst, at De ikke har deltaget i Deres mands hyrekørselsvirksomhed.
Det  

 er videre oplyst, at De har været hjemmegående og ikke har kørekort, samt at  

 bevillingen p.t. passes af familiemedlemmer, der selv er vognmænd.
 I denne anledning skal vi oplyse følgende:
Ifølge hyrevognslovens § 3, stk. 3, kan en bevilling som hovedregel ikke  

 overføres til andre.
Ministeren for offentlige arbejder kan dog under særlige  

 omstændigheder gøre nedtagelse herfra.
 Overførsel af en bevilling til en efterlevende ægtefælle tillades efter  

 praksis kun såfremt ægtefællen har deltaget i hyrekørselsvirksomheden.
 Da De efter det for ministeriet oplyste ikke har deltaget i Deres afdøde  

 mands virksomhed, og således ikke er i stand til at udnytte bevillingen  

 personligt, jfr. hyrekørselsbekendtgørelsens § 5, beklager vi at måtte afslå  

 Deres ansøgning om at måtte overtage bevillingen.
