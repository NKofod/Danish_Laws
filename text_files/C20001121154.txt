Meddelelse nr. 18/2000 om kursistvilkår under  

 arbejdsmarkedsuddannelserne (Amu-kursus i friuge) Redegørelse for sagen:
En person fik i forbindelse med deltagelse i et AMU-kursus på  

 en uge (37 timer) afslag på kursusgodtgørelse fra sin A-kasse.
Personen var i  

 beskæftigelse som sygehjælper og deltog i kurset i sin friuge.
A-kassen begrundede sin afgørelse med, at personen ikke kunne  

 siges at have lidt noget indtægtstab.
Vedkommende klagede til  

 arbejdsmarkedets  

 ankenævn og gjorde gældende, at hun ikke havde haft noget indtægtstab, men  

 mistet frihed og mulighed for at kunne påtage sin ekstra arbejde.
 Afgørelse:
Arbejdsmarkedets Ankenævn tiltrådte på sit møde den 6. oktober  

 1999, j. nr. 1999-3-0104, A-kassens afgørelse.
Ankenævnet lagde vægt på, at  

 det  

 af arbejdsgiveren var blevet oplyst, at der blev udbetalt den faste månedsløn  

 uanset kursusdeltagelsen og at deltagelsen fandt sted i klagers friuge.
Der  

 er  

 således efter Ankenævnets opfattelse, hverken tab af indtægt eller  

 arbejdsmulighed.
