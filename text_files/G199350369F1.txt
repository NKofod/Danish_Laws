Formålet med registeret er at fastlægge en enkel og grupperet oversigt over de serviceydelser, der bliver leveret i en organisatorisk sammenhængende integreret hjemmepleje, at beskrive klienternes aktuelle funktionsniveau og plejetyngde, at synliggøre anvendelsen af de ressourcer, der anvendes indenfor Hjemmeplejens område, at fungere som et operativt og effektivt styringsmiddel i det daglige arbejde i Hjemmeplejen.
Desuden har registeret til formål at give grundlag for årsberetning samt politisk prioritering i forbindelse med budgetlægning og fastlæggelse af mål for ældreområdet samt tage højde for ændringer og afgange, og dermed vise tendens i udviklingen på ældreområdet.
Personkreds: Registeret må kun indeholde oplysninger om klienter, der modtager serviceydelser fra den kommunale hjemmeplejeordning samt oplysninger om ansatte i Hjemmeplejen.
 Ikrafttrædelsesdato: 01/11/1993.
