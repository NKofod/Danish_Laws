Nr BSF 10 Forslag til folketingsbeslutning om privatisering af Bibliotekscentralen  

 A/S Fremsat af Kim Behnke (FP) Ole Donner (FP) Pia Kjærsgaard (FP) Poul  

 Nødgaard (FP) den 29. oktober 1991 Folketinget pålægger regeringen at sikre privatisering af Bibliotekscentralen A/S på følgende betingelser:
 1) Inden den 1. december 1991 udbyder kulturministeren på vegne af  

 regeringen Bibliotekscentralens opgaver i licitation.
 2) Der tildeles vinderen af den under punkt 1 nævnte udlicitering  

 koncession på alle de opgaver vedrørende Nationalbibliografien, der til dato  

 er blevet løst af Bibliotekscentralen A/S.
 3) Opgaver vedrørende Nationalbibliografien, der hidtil har været udført  

 af Det Kongelige Bibliotek, overgår til det selskab, der har vundet den under  

 punkt 1 og 2 nævnte licitation.
Bemærkninger til forslaget Almindelige bemærkninger Store dele af den private forlagsbranche, boghandlerne og bibliotekerne  

 har ønsket en privatisering af de opgaver, Bibliotekscentralen A/S og Det  

 Kongelige Bibliotek hidtil har udført.
 I Weekendavisen fredag den 4. oktober 1991 tilkendegav forlaget Gyldendals  

 direktør, Kurt Fromberg, at Gyldendal på kort sigt ville kunne overtage  

 registreringen af de nationalbibliografiske data, da der i vid udstrækning  

 var tale om et tidssvarende edb-system.
Mandag den 14. oktober 1991 bekendtgjordes det, at Gyldendal, Kommunernes  

 Landsforening (KL) og Københavns Kommune havde oprettet »Dansk  

 Biblioteksservice A/S« til afløsning for Bibliotekscentralen A/S.
De tre  

 investorer overtog med regeringens godkendelse Bibliotekscentralens databaser  

 og andre opgaver for 20 mio. kr.
Hermed modtager de forskellige kreditorer  

 næppe mere end 4 pct. af deres tilgodehavender, mens et svensk tilbud fra  

 Bibliotekstjænst A/B ville kunne have givet kreditorerne en dækning på cirka  

 30 pct.
Det svenske selskab havde samtidig garanteret, at det ville overtage  

 samtlige Bibliotekscentralen A/S' opgaver.
Det nye selskab med offentlig  

 deltagelse har afvist at overtage samtlige disse forpligtelser.
 Det svenske firma kunne imidlertid ikke få tilladelse til at overtage  

 Bibliotekscentralen A/S i fuld udstrækning, da kulturminister Grethe Rostbøll  

 modsatte sig, at nationalbiografien overgik til et udenlandsk selskabs  

 administration, også selv om dette selskab har stor erfaring med netop denne  

 slags opgaver.
Det nye selskab har en aktiekapital på 7,5 mio. kr., hvoraf KL har de 4  

 mio. kr., Gyldendal 2,5 mio. kr. og Københavns Kommune 1 mio. kr.
Staten er  

 ikke involveret i selskabet, men har indgået en kontrakt på 10 år med Dansk  

 Biblioteksservice A/S om administration af nationalbibliografien.
Det  

 bemærkelsesværdige i hele dette hændelsesforløb er, at det er første gang et  

 fælleskommunalt selskab (KL) sammen med private interesser har indgået i  

 fælles ejerskab af en virksomhed.
Dette er særdeles uheldigt, da det  

 offentliges indflydelse på markedet hermed forøges gennem dulgte operationer.
Den fælleskommunale koncern med 15 kommunalt kontrollerede virksomheder  

 bevæger sig hermed afgørende ud over tidligere fastsatte grænser for  

 offentlig medvirken til »privat« produktion.
Det er derfor særdeles  

 betænkeligt, om man gennem denne selskabskonstruktion får skabt præcedens for  

 kommunalt joint venture med private firmaer.
De kommunale  

 forvaltningsprincipper kan ved denne ændring blive ændret i væsentlig grad i  

 fremtidige forhold.
I øvrigt er det bemærkelsesværdigt, at de kommunale  

 instanser kan få lov til at flytte hegnspælene så langt ind på det private  

 område netop under en borgerlig regering.
Bibliotekerne har i en årrække betalt overpriser for de serviceydelser,  

 Bibliotekscentralen har leveret, da indtægterne fra disse har skullet  

 finansiere det underskudsgivende datterselskab BC-inventar, der er en  

 egentlig produktionsvirksomhed til fremstilling af biblioteksinventar.  

 Samtidig har staten i en årrække ydet direkte tilskud til Bibliotekscentralen  

 A/S.
På finanslovforslaget for 1992 budgetteres med et tilskud på 14,3 mio.  

 kroner.
Samtidig har kommunerne betalt en pris for forskellige  

 katalogydelser, der langt har oversteget den reelle pris.
Den samlede  

 offentlige besparelse ved en privatisering af opgaverne vil derfor overstige  

 de 14,3 mio. kroner på finansloven.
Flere steder i udlandet foretages de nationalbibliografiske  

 registreringsopgaver af private virksomheder.
Derfor er der ikke tale om, at  

 det nødvendigvis er en offentlig opgave at foretage denne registrering.
Med  

 den misforvaltning af de offentlige midler, som Bibliotekscentralen A/S har  

 udført med hensyn til udenlandsk produktionsvirksomhed gennem datterselskabet  

 BC-inventar, er det værd at overveje, om ikke netop nationalbibliografien er  

 for vigtig en opgave til, at man kan overlade den til offentlige  

 institutioner.
Også i Danmark har bogfortegnelsen i starten været privat.
I 1851 udgav G.  

 E.
C.
Gad en »Maanedlig dansk Bogfortegnelse«.
Først efter 10 års  

 privat arbejde udgav Det Kongelige Biblioteks danske afdeling under ledelse  

 af Frederik Fabricius: »Dansk Bogfortegnelse for Aarene 1841-58«.  

 Først her startede den egentlige offentlige bogfortegnelse.
Det private islæt  

 forsvandt dog ikke før 1934. Frem til dette år blev opgaverne i forbindelse  

 med bogfortegnelsen udført som privat lønnet arbejde.
Først i 1945 overgik  

 arbejdet med bogfortegnelsen fuldstændig til Bibliotekscentralen.
I 1986  

 overgik finansieringen af Bibliotekscentralen fra statslige tilskud til at  

 være fuldt finansieret over finansloven.
Allerede i 1985 blev regeringen ved daværende kulturminister Mimi Jakobsen  

 (CD) advaret om, at der var en betragtelig økonomisk læk mellem  

 Bibliotekscentralen A/S og datterselskabet BC Inventar A/S.
Den 10. januar  

 1985 gjorde Grosserer-Societetet i et brev kulturministeren opmærksom på de  

 kritisable forhold.
I august 1991 krævede formanden for Grosserer-Societetet,  

 Klavs Olsen, at Bibliotekscentralen A/S blev privatiseret.
Siden 1988 har det fælleskommunalt ejede Bibliotekscentralen A/S foretaget  

 en række betænkelige dispositioner af regnskabsmæssig karakter.
Dagbladet  

 Information kunne i en større artikel den 14. august 1991 påvise, at BC  

 Inventar pyntede på regnskaberne ved at »låne« fra 1987-regnskabet.  

 En del af 1987-regnskabets overskud overføres uden kommentarer til 1988.
 Samtidig ændredes opgørelsesmetoden på varelageret, hvorefter værdien af  

 lageret blev opskrevet.
 Koncernens ejendomme prisfastsattes over den offentlige vurdering.
 Markedsføringsudgifter bogførtes som investeringer.
 1989-regnskabsperioden forlængedes med 3 måneder, hvormed koncernen  

 oplevede to perioder med »højsæson«.
1989-90-regnskabet introducerede atter nye regnskabsprincipper for  

 lageropgørelsen.
Der blev sminket regnskaber for 9 mio. kr.
 Afskrivningerne gennnemførtes ikke før i absolut sidste øjeblik.
Umiddelbart før regnskabsperioden 1989-90 udløb, forsøgte  

 Bibliotekscentralen A/S at fusionere med Indbindingscentralen, der ligeledes  

 var ejet af Danmarks Biblioteksforening.
Samtidig var der en del gengangere  

 mellem de to firmaers bestyrelser.
Indbindingscentralen havde på dette  

 tidspunkt en formue på 22 mio kr., hvorfor det naturligt var af interesse for  

 Bibliotekscentralen A/S at fusionere med denne »pengetank«.  

 Bibliotekscentralen A/S endte sine dage med en gæld på mere end 50 mio. kr.
 Den Danske Nationalbibliografi (både Bibliotekscentralen og Det kongelige  

 Bibliotek) omfatter:
 - Dansk Bogfortegnelse. (Registrerer danske bøger).
 - Dansk Periodicafortegnelse. (Registrerer aviser, tidsskrifter og  

 årspublikationer samt serier).
 - Dansk Musikfortegnelse. (Registrerer noder).
 - Danske Musikoptagelser: grammofonplader og lydbånd. (Registrerer  

 lydoptagelser af musik).
 - Dansk Lydfortegnelse. (Registrerer fonogrammer, grammofonplader og  

 lydbånd, hvor musik ikke har den primære funktion).
 - Dansk Billedfortegnelse. (Registrerer diasserier, film, transparenter,  

 videobånd og videoplader, som kan købes, lånes eller lejes).
 - Bibliografi over Danmarks Offentlige Publikationer. (Registrerer  

 publikationer udgivet af den danske stat).
 - Dania Polyglotta. (Registrerer fremmedsproget litteratur om Danmark og  

 fremmedsprogede bøger af dansk interesse udgivet i udlandet).
 - Dansk Artikelindeks. (Registrerer artikler fra aviser, tidsskrifter og  

 årspublikationer).
 - Artikler i Bøger. (Registrerer artikler fra bøger).
 - Dansk Anmeldelsesregister. (Registrerer anmeldelser fra aviser,  

 tidsskrifter og årspublikationer).
 - Grønlandsk Avis- og Tidsskriftserieindeks. (Registrerer artikler, der  

 har relation til Grønland og grønlandske forhold).
Bemærkninger til beslutningsforslagets enkelte punkter Forslagsstillerne stiller sig velvilligt over for ændringsforslag til de  

 enkelte punkter og den specifikke fremgangsmåde i privatiseringen, så længe  

 privatiseringen af de vigtige nationalbibliografiske registreringsopgaver  

 gennemføres.
Opgaven er simpelt hen for vigtig til, at vi kan overlade det  

 til offentlig administration.
Til punkt 1 Alle inden- og udenlandske private virksomheder skal kunne byde ved  

 licitationen med halv- og heloffentlige institutioner og virksomheder som  

 eneste undtagelse.
Licitationen gennemføres gennem annoncer i dagspressen indrykket af  

 kulturministeren.
I annoncerne opfordres private selskaber til at give tilbud  

 på overtagelsen af de nationalbibliografiske registreringsopgaver.
Når  

 tilbudene er indløbet inden det fastsatte tidspunkt, der måske skal  

 fastsættes til et senere tidspunkt end den 1. december 1991, hvis den  

 fastsatte tidsramme viser sig for snæver, skal de vurderes med henblik på det  

 mulige provenu.
Hvis ingen selskaber skulle vise sig interesseret i at betale  

 for koncessionsrettighederne, bør det tilstræbes, at der betales det mindst  

 mulige beløb til koncessionsindehaverne.
I det omfang der opnås et provenu ved privatiseringen af opgaverne i  

 forbindelse med registrering af de nationalbibliografiske data, skal dette  

 bruges til skattelettelser.
De herved opnåede besparelser er af den type, som  

 er gældende hvert år, hvorfor provenuet kan anvendes til skattelettelser.  

 Eventuelle engangsindtægter eller besparelser anvendes derimod til  

 nedbringelse af statsgælden.
Til punkt 2 Formålet med dette beslutningsforslag er, at registreringen af de  

 nationalbiografiske data bliver privatiseret, og samtidig sikres det, at  

 registreringen bliver varetaget på en forsvarlig måde, og at disse vigtige  

 opgaver kan varetages på en for brugerne tilfredsstillende og kontinuerlig  

 måde.
Den koncession, der gives til vinderen af licitationen, skal meget  

 specifikt præcisere de opgaver, der skal udføres i forbindelse med  

 nationalbibliografien.
Samtidig skal koncessionen gøres tidsbegrænset, for  

 eksempel til 5 år, hvorefter det skal vurderes, om opgaverne er udført  

 tilfredsstillende.
Hvis dette ikke er tilfældet, skal der laves en ny  

 licitation over opgaverne.
Til punkt 3 Forslagsstillerne ønsker, at de opgaver, Bibliotekscentralen  

 hidtil har varetaget i samarbejde med Det Kongelige Bibliotek, skal overgå  

 til privat administration under koncession.
Den samarbejdsaftale, der er  

 indgået mellem Bibliotekscentralen A/S og Det Kongelige Bibliotek (jf. bilag  

 1), skal ophæves.
Den del af de nationalbibliografiske registreringer, der  

 hidtil er foretaget af Det Kongelige Bibliotek, overgår til den under punkt 1  

 fundne virksomhed.
Af kulturministerens svar på spørgsmål nr. 9 fra  

 Folketingets Finansudvalg i folketingsåret 1991-92, bilag 21-01 (jf. bilag 2  

 til dette beslutningsforslag) fremgår det, at der sker meget dobbeltarbejde.  

 Med dette beslutningsforslags gennemførelse kan dobbeltarbejdet bringes til  

 ophør.
Bilag 1 Samarbejdsaftale Mellem Det kongelige Bibliotek (KB) og Bibliotekscentralen A/S (BC) er  

 d.d. indgået følgende samarbejdsaftale.
 Aftalens formål er at sikre rationelle samarbejdsformer med henblik på  

 gensidig udnyttelse af de nationalbibliografiske registreringer, som  

 foretages i de 2 institutioner.
 Aftalen omfatter KB's og BC's samarbejde vedrørende:
 - Følgende nationalbibliografiske fortegnelser:
Dansk Bogfortegnelse Dansk Periodicafortegnelse Dansk Kortfortegnelse Dansk Musikfortegnelse Grønlandsk Avis- og Tidsskrift-index - Andet 1.Nationalbibliografiske fortegnelser 1.1 Dansk bogfortegnelse.
 1.1.1 Samarbejdet omfatter periodicaregistrering, dokumentudveksling,  

 dataudveksling samt publicering.
 1.1.2 BC er ansvarlig for redigeringen af Dansk bogfortegnelse.
 1.1.3 BC er ansvarlig for registreringen af alle monografier.
 1.1.4 KB er ansvarlig for registreringen af alle periodica på titelniveau.
1.1.5 BC er ansvarlig for registreringen af alle periodica på bindniveau,  

 dvs. monografiserier og årbøger.
De enkelte bind af disse betragtes som  

 monografier.
 1.3 Dansk kortfortegnelse.
 1.3.1 Samarbejdet omfatter publicering.
 1.3.2 KB er ansvarlig for redigeringen af og registreringen til Dansk  

 kortfortegnelse.
 1.3.3 KB stiller sine data til rådighed for BC i maskinlæsbar form.
 1.3.4 BC er ansvarlig for publiceringen af Dansk kortfortegnelse i Dansk  

 bogfortegnelse.
 1.3.5 BC producerer særtryk af Dansk kortfortegnelse med selvstændigt  

 heltitelblad.
 1.3.6 KB modtager uden beregning et aftalt antal eksemplarer af  

 særtrykket.
 1.4 Dansk musikfortegnelse.
 1.4.1 Samarbejdet omfatter publicering, dokumentudveksling og  

 datalevering.
 1.4.2 KB er ansvarlig for registreringen til og redigeringen af Dansk  

 musikfortegnelse.
 1.4.3 KB stiller sine registreringer til rådighed for BC i maskinlæsbar  

 form.
 1.4.4 KB udlåner musikalier, som KB har modtaget via pligtafleveringen,  

 til BC.
 1.4.5 BC orienterer KB om udenlandske danica, som BC får kendskab til.
 1.4.6 BC er ansvarlig for publiceringen af Dansk musikfortegnelse.
 1.4.7 KB modtager uden beregning et aftalt antal eksemplarer.
 1.5 Grønlandsk avis- og tidsskrift-index.
 1.5.1 Samarbejdet omfatter publicering.
Bilag 2 Et af Folketingets Finansudvalgs spørgsmål til kulturministeren i  

 forbindelse med behandlingen af Forslag til Finanslov for 1992 og  

 kulturministerens besvarelse heraf Ad § 21.31.11. Det Kongelige Bibliotek Spørgsmål nr. 9:
»I hvor høj grad udfører Det Kongelige Bibliotek og  

 Bibliotekscentralen samme nationalbibliografiske funktioner?» Svar:
 Det Kongelige Bibliotek modtager i henhold til pligtafleveringsloven alt,  

 som trykkes i Danmark, og dette materiale registreres i bibliotekets katalog.
 Bibliotekscentralen registrerer nationalbibliografiske data, som indgår i  

 en række fortegnelser og indekser, hvoraf de væsentligste er Dansk  

 bogfortegnelse og Dansk anmeldelsesindeks.
 Det er således i høj grad det samme materiale, som indgår i både Det  

 Kongelige Biblioteks database over dansk litteratur og Bibliotekscentralens  

 database.
For så vidt muligt at undgå dobbeltarbejde er der indgået en  

 samarbejdsaftale mellem Det kongelige Bibliotek og Bibliotekscentralen,  

 således at parterne kan genbruge hinandens arbejde.
Samarbejdsaftalen  

 vedlægges til orientering.
