 Skattefri aktieombytning  Tritel Media  

 AB, Europe Vision Plc.
 Rådgiver anmodede om tilladelse til skattefri  

 aktieombytning af aktionærernes aktier i Tritel Media AB med aktier i Europe  

 Vision Plc., jf. aktieavancebeskatningslovens § 36, stk. 1 og 2.
 Der blev anmodet om en generel tilladelse  

 omfattende de aktionærer i Tritel Media AB, der ønsker at ombytte deres  

 aktier  

 efter § 36, stk. 1 og 2.
Sagsfremstilling Tritel Media AB er et svensk selskab noteret på  

 den svenske fondsbørs Nordic Growth Market.
 Rådgiver anførte, at der til gennemførelse af  

 aktieombytningen er stiftet et nyt engelsk selskab, Europe Vision Plc.  

 (engelsk  

 registreringsnummer: 5835920). Selskabet er stiftet med en aktiekapital på  

 "500.000 ordinary shares" á nom GBP 0,10.
 Aktieombytningen gennemføres ved, at det  

 erhvervende selskab, Europe Vision Plc. tilbyder samtlige aktionærer i Tritel  

 Media AB, at erhverve deres aktier i Tritel Media AB mod vederlæggelse i  

 nyudstedte aktier Europe Vision Plc.
 Vederlæggelsen sker med 1 aktie i Europe Vision  

 Plc. for hver aktie i Tritel Media AB.
Rådgiver oplyste, at der ham bekendt, er opnået  

 forhåndstilkendegivelse på accept af ombytningstilbuddet fra aktionærer, der  

 repræsenterer mere end 90 % af aktiekapitalen i Tritel Media AB.
Aktionærer,  

 der ikke accepterer tilbuddet om ombytning af aktier, vil få deres aktier  

 tvangsindløst.
 I forbindelse med transaktionen bliver Europe  

 Vision Plc. optaget til handel på London Alternative Investment Market (AIM),  

 der er Europas største alternative investeringsmarked.
 De nuværende aktionærer i Tritel Media AB vil  

 efter aktieombytningen blive aktionærer i Europe Vision Plc., der efter en  

 eventuel tvangsindløsning af minoritetsaktionærernes aktier vil eje 100% af  

 aktiekapitalen i Tritel Media AB.
Begrundelse  

 for omstruktureringen Rådgiver anførte, at begrundelsen for  

 aktieombytningen er rent kommercielt.
Aktionærerne i Tritel Media AB har  

 ønsket  

 at få aktiehandlen overført til AIM, der er et større marked end Nordic  

 Growth  

 Market.
Formålet er således reelt at flytte børsnoteringen fra Sverige til  

 England.
 Rådgiver anså således betingelserne i  

 aktieavancebeskatningslovens § 36, stk. 1 og 2 samt direktiv 90/434/EØF for  

 opfyldte.
SKATs  

 afgørelse SKAT imødekom det anmodede uden fastsættelse af  

 særlige vilkår.
 Ved afgørelse lagde SKAT afgørende vægt på, at  

 såvel det erhvervende som det erhvervede selskab er omfattet af begrebet  

 selskab i en medlemsstat i artikel 3 i direktiv 90/434/EØF.
 Afgørelsen er truffet med hjemmel i  

 aktieavancebeskatningslovens § 36, stk. 1 og 2, og der gives kun tilladelse  

 til  

 succession for de aktionærer, der er fuld skattepligtige til Danmark.
 Ved tilladelsen tog SKAT ikke stilling til  

 aktiernes overdragelseskurs, idet dette spørgsmål henhører under ligningen.
 Aktieombytningen skal gennemføres senest 6  

 måneder efter modtagelses af denne afgørelse.
