Lønmodtager havde ret til dagpenge under fravær på grund af  

 sterilisation allerede fra 1. fraværsdag, uanset at indgrebet ikke var  

 lægeligt indiceret.
Da uarbejdsdygtighed var pådraget ved forsæt, bortfaldt  

 retten til dagpenge fra arbejdsgiver, og dagpengene skulle betales af  

 kommunen.
 SAGSFREMSTILLING:
 Kommunen traf afgørelse om, at lønmodtageren ikke havde ret til dagpenge  

 fra den 13. september til den 18. september, idet der var tale om fravær på  

 grund af sterilisation, mens der var udbetalt dagpenge fra den 19. september  

 til den 29. september på grund af eftervirkninger af behandlingen.
Lægen havde oplyst, at sterilisation ikke var foretaget på grund af  

 sygelige årsager.
Efter normale omstændigheder ville patienten kunne være  

 arbejdsdygtig efter 4 dage, men der var tale om eftervirkninger af  

 behandlingen.
 AFGØRELSE:
 Lønmodtageren havde ret til dagpenge under fravær fra den 13. september  

 1991, idet hun som følge af sterilisation blev anset for fuldt uarbejdsdygtig  

 på grund af sygdom fra denne dato, jf. dagpengelovens § 5, stk. 1.
 Da uarbejdsdygtigheden var pådraget ved forsæt, bortfaldt retten til  

 dagpenge fra arbejdsgiveren og dagpengene skulle betales af kommunen,  

 jf.dagpengelovens § 8, stk. 4.
 Dagpengeudvalget ændrede således kommunens afgørelse.
