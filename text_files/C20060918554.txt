Orienteringsskrivelse om ny  

 udgave af bekendtgørelse og vejledning (Revision af reglerne om frit valg af  

 leverandør i hjemmeplejen m.v.) (Til samtlige kommuner m.fl.) Folketinget vedtog den 12. maj 2005 L 33  Forslag til lov om  

 ændring af lov om social service (Revision af reglerne om frit valg af  

 leverandør i hjemmeplejen m.v.) Loven trådte i kraft den 19. maj 2005 og pligten til  

 efterbetaling indtræder den 20. maj 2005, som er dagen efter lovens  

 bekendtgørelse i Lovtidende.
Bekendtgørelse nr. 262 af 27. marts 2006 om kvalitetsstandarder  

 og frit valg af leverandør af personlig og praktisk hjælp m.v. og vejledning  

 nr. 28 af 5. april 2006 om supplement til vejledning om social tilbud til  

 ældre  

 m.fl. efter lov om social service (Frit valg af leverandør af personlig og  

 praktisk hjælp), der træder i kraft den 8. april 2006, kan findes på  

 www.social.dk.
Samtidig ophæves bekendtgørelse nr. 903 af 31. august 2004 om  

 kvalitetsstandarder og frit valg af leverandør af personlig og praktisk hjælp  

 m.v. og vejledning nr. 77 af 31. august 2004 om supplement til vejledning om  

 sociale tilbud til ældre m.fl. efter lov om social service (Frit valg af  

 leverandør af personlig og praktisk hjælp).
 Ændringerne vedrører:
Efterbetaling Efter bekendtgørelsens § 19 skal kommunalbestyrelsen  

 efterbetale private leverandører i de tilfælde, hvor det efterfølgende viser  

 sig, at de fastsatte priskrav er lavere end leverandørvirksomhedens  

 gennemsnitlige, langsigtede omkostninger ved levering af personlig og  

 praktisk  

 hjælp, jf. § 14, og § 15, stk. 2 og 3. Efterbetalingen skal ske  

 senest to måneder efter, at kommunalbestyrelsens er blevet opmærksom på, at  

 priskravet har været fastsat for lavt, og efterbetalingen skal omfatte hele  

 perioden, hvor priskravet har været fastsat for lavt.
Private leverandører er ikke forpligtede til at tilbagebetale  

 kommunalbestyrelsen, hvis priserne har været fastsat for højt.
Baggrunden  

 herfor er, at det er kommunalbestyrelsens ansvar at fastsætte priserne  

 korrekt,  

 og at de private leverandører har valgt at søge godkendelse på baggrund af de  

 pågældende priskrav.
Justering af priskrav samt opfølgning og kontrol Ifølge bekendtgørelsens § 14, stk. 3, skal  

 kommunalbestyrelsen i forbindelse med aflæggelse af årsregnskab foretage en  

 opfølgning og kontrol af, om priskravet har været fastsat korrekt, herunder  

 om  

 de i § 15, stk. 1, nævnte effektiviseringer eller ændringer i  

 kvalitetsstandarden er gennemført jf. § 19.
 Efter § 14, stk. 4, skal kommunalbestyrelsen justere  

 priskravet for personlig og praktisk hjælp fremadrettet senest to måneder  

 efter, at kommunalbestyrelsen bliver bekendt med, at der er misforhold mellem  

 priskravet og de gennemsnitlige, langsigtede omkostninger, jf. § 19.
Ændring af reglerne om udbud Efter bekendtgørelsens § 4, stk. 3 kan kommunalbestyrelsen  

 vælge at indgå kontrakt med et mindre antal leverandører end det fastlagte  

 antal i de tilfælde, hvor kommunalbestyrelsen ikke modtager tilstrækkeligt  

 mange bud.
Kommunalbestyrelsen skal indgå kontrakt med alle de leverandører,  

 der byder på opgaven, såfremt antallet af bud ikke overstiger det på forhånd  

 fastlagte antal, jf. dog stk. 4. Der skal som minimum indgås kontrakter med  

 to  

 leverandører.
Denne ændring betyder en mere fleksibel anvendelse af de  

 eksisterende udbudsretlige regler.
Ifølge § 4, stk. 4, skal kommunalbestyrelsen afslå at indgå  

 kontrakt med en leverandør ved en udbudsforretning, hvis denne leverandørs  

 bud  

 overstiger det billigste bud med mere end 10 pct., selvom buddet falder  

 indenfor det fastlagte antal.
Kommunalbestyrelsen kan dog vælge at indgå  

 kontrakt med en leverandør, hvis bud overstiger det billigste bud med mere  

 end  

 10 pct., hvis det er en forudsætning for, at der som minimum er to  

 leverandører  

 af den udbudte ydelseskategori.
Opsigelse af private leverandører Afslutningsvis i vejledningens kapitel 3 er der indføjet et  

 afsnit om, hvordan kommunerne skal forholde sig ved opsigelse af private  

 leverandører.
Opsigelse af private leverandører sker i henhold til den  

 kontakt,  

 der er indgået med den private leverandør.
Opsigelse kan ske i tilfælde af  

 misligholdelse af kontrakten.
Uanset at opsigelsen sker som en privatretlig  

 disposition i henhold til den indgåede kontrakt, er kommunen undergivet den  

 offentligretlige retsgrundsætning om, at den kommunale myndighed ikke må  

 forfølge usaglige formål.
 Eventuelle henvendelser kan rettes til fuldmægtig Katrine  

 Skagen, tlf. 33924613 eller til fuldmægtig Anne Bækgaard, tlf. 33929278.
