Cirkulære  

 om finansiering af honorar m.v. til præstegårdskonsulenter og  

 bygningskonsulenter  

 for præstegårde (Til menighedsråd, provstiudvalg, stiftsøvrigheder,  

 præstegårds- og bygningskonsulenter for præstegårde) I medfør af § 2, stk. 1, nr. 4 og nr. 6, og § 21, stk. 1  

 og 2, i lov om folkekirkens økonomi, jf. lovbekendtgørelse nr. 537 af 24.  

 juni  

 1997, som ændret ved lov nr. 941 af 20. december 1999 og lov nr. 437 af 10.  

 juni 2003, fastsættes:
Præstegårdskonsulenter § 1.  

  

 Honorar, time- og dagpenge og befordringsgodtgørelse,  

 der i medfør af instruks af 1. december 1944 tilkommer  

 præstegårdskonsulenter,  

 afholdes af kirke- eller præstegårdskassen.
§ 2.  

  

 Hvis provstiudvalget har rekvireret en  

 erklæring fra den i § 1 nævnte konsulent, indsender konsulenten opgørelse  

 over  

 honorar m.v. til provstiudvalget.
Af opgørelsen skal det fremgå, hvilket  

 menighedsråd konsulenterklæringen vedrører, og hvornår denne er afgivet.
 Stk. 2.  

  

 Efter gennemgang af opgørelsen sender  

 provstiudvalget den attesterede opgørelse til vedkommende menighedsråd med  

 henblik på betaling af kirke- eller præstegårdskassen.
§ 3.  

  

 Hvis stiftsøvrigheden har rekvireret en  

 erklæring fra den i § 1 nævnte konsulent, indsender konsulenten opgørelse  

 over  

 honorar m.v. til stiftsøvrigheden.
Af opgørelsen skal det fremgå, hvilket  

 menighedsråd konsulenterklæringen vedrører, og hvornår denne er afgivet.
 Stk. 2.  

  

 Efter gennemgang af opgørelsen sender  

 stiftsøvrigheden den attesterede opgørelse til vedkommende menighedsråd med  

 henblik på betaling af kirke- eller præstegårdskassen.
Bygningskonsulenten for præstegårde § 4.  

  

 Honorar, time- og dagpenge og  

 befordringsgodtgørelse, der i medfør af instruks af 28. december 1989  

 tilkommer  

 bygningskonsulenter for præstegårde, afholdes af kirke- eller  

 præstegårdskassen.
 Stk. 2.  

  

 Honorar m.v. for deltagelse i  

 vurderingsforretninger, jf. cirkulære af 20. marts 1989, som ændret ved  

 cirkulære af 20. marts 1990 og 2. november 1990, om tjenestebolig for  

 folkekirkens præster, afholdes af kirke- eller præstegårdskassen.
§ 5.  

  

 Hvis menighedsrådet har anmodet den i §  

 4 nævnte konsulent om råd og vejledning, indsender konsulenten opgørelse over  

 honorar m.v. til provstiudvalget.
Af opgørelsen skal det fremgå, hvilket  

 menighedsråd der har rekvireret konsulentbistanden, og hvornår denne er ydet.
 Stk. 2.  

  

 Eventuelle honorarer, der tilkommer konsulenten for  

 denne rådgivning, opgøres på en særlig opgørelse.
 Stk. 3.  

  

 Efter gennemgang af opgørelsen sender  

 provstiudvalget den attesterede opgørelse til vedkommende menighedsråd med  

 henblik på betaling af kirke- eller præstegårdskassen.
§ 6.  

  

 Hvis stiftsøvrigheden har rekvireret en  

 erklæring fra den i § 4 nævnte konsulent, indsender konsulenten opgørelse  

 over  

 honorar m.v. til vedkommende stiftsøvrighed.
Af opgørelsen skal det fremgå,  

 hvilket menighedsråd konsulenterklæringen vedrører, og hvornår denne er  

 afgivet.
 Stk. 2.  

  

 Efter gennemgang af opgørelsen sender  

 stiftsøvrigheden den attesterede opgørelse til vedkommende menighedsråd med  

 henblik på betaling af kirke- eller præstegårdskassen.
 Stk. 3.  

  

 Tilsvarende gælder ved honorar m.v. for deltagelse  

 i vurderingsforretninger.
Ikrafttrædelse § 7.  

  

 Dette cirkulære træder i kraft den 16.  

 september 2003.
 Stk. 2.  

  

 Samtidig ophæves § 6, stk. 4, i instruks af 1.  

 december 1944 for præstegårdskonsulenter, § 8 i instruks af 28. december 1989  

 om bygningskonsulenter for præstegårde samt § 5, stk. 3, 1. pkt., i cirkulære  

 af 20. marts 1989, som ændret ved cirkulære af 20. marts 1990 og 2. november  

 1990, om tjenestebolig for folkekirkens præster.
