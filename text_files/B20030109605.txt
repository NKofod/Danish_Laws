Bekendtgørelse om  

 forretningsorden for Patientskadeankenævnet I medfør af § 14, stk. 9, i lov om  

 patientforsikring, jf. lovbekendtgørelse nr. 228 af 24. marts 1997, som  

 ændret  

 ved lov nr. 430 af 10. juni 2003, og efter forhandling med  

 Patientskadeankenævnet  

 fastsættes:
Kapitel 1 Patientskadeankenævnet § 1.  

  

 Patientskadeankenævnet er klageinstans for afgørelser truffet af den  

 patientforsikringsforening, der er oprettet i medfør af lov om  

 patientforsikring.
 Stk. 2.  

  

 Skadelidte,  

 vedkommende forsikringsselskab eller vedkommende erstatningspligtige  

 myndighed,  

 jf. § 9 i lov om patientforsikring, samt anden med retlig interesse i  

 sagen kan indbringe en klage for ankenævnet efter stk. 1.
 § 2.  

  

 Patientskadeankenævnet kan virke i flere sideordnede afdelinger, jf.  

 § 14,  

 stk. 1, i lov om patientforsikring.
 Stk. 2.  



  

 Ved afgørelsen af den enkelte sag  

 består en nævnsafdeling af en af indenrigs- og sundhedsministeren udpeget  

 formand eller næstformand og 7 andre beskikkede medlemmer, jf. § 14,  

 stk. 4, i lov om patientforsikring.
 Stk. 3.  

  

 Der udpeges  

 efter indstilling fra de i § 14, stk. 4, nr. 2-7, i lov om  

 patientforsikring nævnte myndigheder m.v. suppleanter for de 7 medlemmer, der  

 er repræsenteret i Patientskadeankenævnet.
Kapitel 2 Sagernes forberedelse og afgørelse § 3.  

  

 Klager  

 over de i § 1 nævnte afgørelser sendes til Patientskadeankenævnet.
 Stk. 2.  

  

 Ved  

 modtagelsen af en klage, påser formanden/næstformanden, at den i § 15,  

 stk. 2, i lov om patientforsikring nævnte frist på 3 måneder er  

 overholdt.  

 Er fristen overskredet, og er der ikke grundlag for at se bort fra  

 overskridelsen, kan klagen afvises.
 § 4.  

  

 Når  

 en klage antages til behandling, sendes en bekræftelse herom til klageren med  

 oplysning om den forventede sagsbehandlingsprocedure.
 Stk. 2.  

  

 Klagen  

 sendes inden forelæggelsen for nævnet til Patientforsikringsforeningen, som  

 sender nævnet sagens akter, tillige med en udtalelse over den indsendte  

 klage.  

 Patientskadeankenævnet kan fastsætte en frist for  

 Patientforsikringsforeningens  

 afgivelse af udtalelse i tilfælde, hvor særlige hensyn tilsiger dette.
Stk. 3.  

  

 Når særlige  

 hensyn taler herfor, kan formanden/næstformanden efter begrundet anmodning  

 fra  

 en klageberettiget beslutte, at klagen helt eller delvist skal have  

 opsættende  

 virkning med hensyn til udbetaling af eventuelt erstatningsbeløb.
Beslutning  

 skal være truffet inden 14 dage fra modtagelsen af anmodningen.
 § 5.  

  

 Nævnet bistås af et sekretariat.
 Stk. 2.  

  

 Sekretariatet  

 oplyser sagen og indhenter sagkyndig vurdering.
 Stk. 3.  

  

 Sekretariatet  

 udarbejder udkast til afgørelse.
 Stk. 4.  

  

 Sekretariatet bestemmer, i hvilken rækkefølge de indkomne klager behandles.
 § 6.  

  

 Nævnet  

 udøver sin virksomhed i møder, jf. dog § 7 og § 8.
 Stk. 2.  

  

 Dagsorden  

 og sagsmateriale til mødet udsendes til medlemmerne med et rimeligt varsel.
 Stk. 3.  

  

 Formanden/næstformanden  

 leder nævnsmødet.  


  

 Nævnet er  

 beslutningsdygtigt, når formanden/næstformanden og samtlige medlemmer, jf.  

 § 14, stk. 4, nr. 2-7, i lov om patientforsikring deltager i sagens  

 afgørelse.
Stk. 4.  

  

 Nævnets  

 afgørelser træffes ved stemmeflerhed.
Ved stemmelighed er  

 formandens/næstformandens stemme afgørende.
 Stk. 5.  

  

 Nævnets  

 afgørelser indføres i en beslutningsprotokol, som underskrives af formanden  

 /næstformanden.
Stk. 6.  

  

 I tilfælde,  

 hvor en afgørelse ikke kan træffes ved enstemmighed, kan medlemmerne  

 forlange,  

 at deres særstandpunkter kort anføres i beslutningsprotokollen.
I disse  

 tilfælde kan medlemmerne tillige forlange bemærkning om deres særstandpunkter  

 optaget i selve afgørelsen med begrundelse for henholdsvis flertallets og  

 mindretallets standpunkter og med angivelse af antallet af stemmer for de  

 respektive standpunkter.
 Stk. 7.  

  

 Nævnets  

 formand eller vedkommende næstformand kan bestemme, at særligt sagkyndige  

 eller  

 andre kan deltage uden stemmeret ved nævnets behandling af sager, jf.  

 § 14, stk. 7, i lov om patientforsikring.
 Stk. 8.  

  

 Nævnets  

 møder er ikke offentlige.
 § 7.  

  

 Formand og næstformænd kan på nævnets vegne træffe afgørelse i sager, der  

 ikke  

 skønnes at frembyde tvivl, jf. § 14, stk. 6, i lov om  

 patientforsikring.
 Stk. 2.  

  

 Følgende  

 sagskategorier falder typisk inden for bemyndigelsen i stk. 1:
 1)  

 	  

    

 Sager der alene  

 vedrører erstatningsberegning.
 2)  

 	  

    

 Sager, hvor  

 patientens skade er forårsaget før lov om patientforsikrings ikrafttræden.
 3)  

 	  

    

 Sager, hvor skaden  

 falder uden for lovens dækningsområde.
 4)  

 	  

    

 Sager vedrørende  

 anmodning om genoptagelse af afgjorte sager, hvor der ikke  




  

 foreligger nye og for  

 sagens afgørelse væsentlige oplysninger.
 5)  

 	  

    

 Sager, hvor klagen er  

 indgivet af en ikke klageberettiget.
 6)  

 	  

    

 Sager vedrørende  

 klage over aktindsigtsspørgsmål.
 7)  

 	  

    

 Sager, hvor  

 betingelserne for erstatningsansvar efter lov om patientforsikring i den  

 konkrete sag anses for helt klart opfyldte og i øvrigt er ukomplicerede.
 8)  

 	  

    

 Sager vedrørende  

 overskridelse af ankefristen.
 Stk. 3.  

  

 Afgørelser  

 truffet af formand eller næstformænd vil i lighed med afgørelser truffet af  

 nævnet kunne indbringes for domstolene.
 Stk. 4.  

  

 Nævnets  

 øvrige medlemmer kan orienteres om de afgørelser, der træffes af formand og  

 næstformænd.
§ 8.  

  

 Sager,  

 som formanden/næstformanden skønner egnet til skriftlig votering, kan  

 udsendes  

 til medlemmerne med indstilling om afgørelse.
Såfremt et medlem anmoder  

 herom,  

 skal disse sager dog drøftes på et møde.
 § 9.  

  

 Nævnets  

 afgørelse kan have følgende indhold:
1)  

 	  

    

 at nævnet tiltræder,  

 ændrer eller ophæver Patientforsikringsforeningens afgørelse, 2)  

 	  

    

 at nævnet hjemviser  

 sagen til fornyet afgørelse i Patientforsikringsforeningen, 3)  

 	  

    

 at nævnet afviser  

 klagen, eller 4)  

 	  

    

 at nævnet tager  

 stilling til klager over aktindsigtsspørgsmål vedrørende sager, som behandles  

 i  

 Patientforsikringsforeningen.
 § 10.  

  

 Ingen  

 af nævnets medlemmer kan deltage i behandlingen af en sag, hvis vedkommende  

 er  

 inhabil efter reglerne i § 3 i forvaltningsloven.
 Stk. 2.  



  

 Et medlem har pligt til at  

 underrette nævnet om forhold, som kunne medføre vedkommendes inhabilitet,  

 ligesom ethvert af nævnets andre medlemmer, der er bekendt med sådanne  

 forhold,  

 har pligt til at oplyse nævnet herom.
Stk. 3.  



  

 Nævnet afgør, om et medlem kan deltage  

 i behandlingen af en sag.
Medlemmet må ikke deltage i behandlingen og  

 afgørelsen af spørgsmålet om vedkommendes inhabilitet.
I tilfælde af  

 stemmelighed er formandens/næstformandens stemme afgørende.
 § 11.  

  

 Der  

 påhviler nævnets medlemmer samt andre, der deltager i nævnets møder,  

 tavshedspligt.
 § 12.  

  

 Fremkommer  

 der i en sag, som nævnet har afgjort, nye og for sagens afgørelse væsentlige  

 oplysninger, kan nævnet beslutte at tage sagen op til fornyet behandling og  

 afgørelse.
 § 13.  

  

 Nævnet  

 er i sin virksomhed uafhængigt af instruktioner om den enkelte sags  

 behandling  

 og afgørelse.
 Stk. 2.  

  

 Nævnets  

 afgørelser kan ikke indbringes for anden administrativ myndighed.
 § 14.  

  

 Nævnets  

 afgørelser meddeles skadelidte, Patientforsikringsforeningen, vedkommende  

 forsikringsselskab og vedkommende erstatningspligtige myndighed, jf. § 9  

 i  

 lov om patientforsikring, samt efter omstændighederne andre med berettiget  

 interesse i sagen.
 § 15.  

  

 Spørgsmål  

 af almindelig interesse for nævnets virksomhed kan drøftes og besluttes efter  

 formandens bestemmelse på et fællesmøde.
 Stk. 2.  

  

 Fællesmøder  

 består af formanden og næstformændene samt herudover et af formanden  

 besluttet  

 antal af de medlemmer, der er udpeget af hver af de i § 14, stk. 4,  

 nr. 2-7, i lov om patientforsikring nævnte myndigheder m.v.
 Stk. 3.  

  

 Formanden/næstformanden eller mindst to af en nævnsafdelings medlemmer kan i  

 øvrigt bestemme, at spørgsmål af almindelig interesse for nævnets virksomhed  

 drøftes i en nævnsafdeling.
Kapitel 3 Nævnets økonomi m.v.
 § 16.  

  

 Indenrigs-  

 og sundhedsministeren stiller sekretariatsbistand til rådighed for nævnet.  

 Indenrigs- og sundhedsministeren udnævner en sekretariatschef for nævnets  

 sekretariat.
 § 17.  

  

 Samtlige  

 udgifter vedrørende nævnets virksomhed afholdes gennem  

 Patientforsikringsforeningen og de forsikringsselskaber og selvforsikrede  

 myndigheder, der er omfattet af patientforsikringsordningen, jf. § 14,  

 stk. 10, i lov om patientforsikring.
 Stk. 2.  

  

 Nævnets  

 sekretariatschef meddeler senest 1. juli forud for det kommende regnskabsår  

 Indenrigs- og Sundhedsministeriet, hvilke udgifter nævnet forventes at have i  

 regnskabsåret.
 Stk. 3.  

  

 Indenrigs-  

 og Sundhedsministeriet meddeler senest 1. september forud for det kommende  

 regnskabsår Patientskadeankenævnet og Patientforsikringsforeningen, hvilke  

 udgifter nævnet kan afholde.
 Stk. 4.  

  

 Nævnet  

 afgiver årligt regnskab til Indenrigs- og Sundhedsministeriet.
 § 18.  

  

 Vederlæggelse  

 af nævnets medlemmer sker efter Finansministeriets regler om særskilt  

 vederlæggelse m.v.
§ 19.  

  

 Nævnet  

 afgiver en årlig redegørelse til indenrigs- og sundhedsministeren om sin  

 virksomhed.
Redegørelsen forberedes af nævnets sekretariat.
 Stk. 2.  

  

 Nævnet  

 orienterer indenrigs- og sundhedsministeren og bestyrelsen for  

 Patientforsikringsforeningen om sin praksis og sine afgørelser af principiel  

 betydning.
 Stk. 3.  



  

 Afgørelser, der er af principiel  

 betydning og egnet som vejledning om nævnets praksis, offentliggøres i  

 anonymiseret og eventuelt resumeret form.
 § 20.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves bekendtgørelse nr. 133 af 9. marts 1999 om forretningsorden for  

 Patientskadeankenævnet.
