Kendelse fra Pressenævnet i sag nr.  

 86/1999 Raffel & Co.
A/S har ved advokat Henrik Hornsleth  

 klaget til Pressenævnet over, at Bådmagasinet har afvist at  

 bringe et genmæle i anledning af en artikel bragt i bladets udgave fra  

 juni 1999.
 Artiklen lød:
"Livsfarligt sjusk med redningsflåder Er din sikkerhed på toppen, når du har haft  

 din redningsflåde til det anbefalede eftersyn? Tilsyneladende ikke.  

 Firmaet Chr.
Raffel i Herlev lavede 18 fejl ved eftersynet af en Autoflug  

 redningsflåde til en lystbåd, og det havde den, selvom  

 flåden efter en klagesag blev efterset og pakket om for anden gang  

 under overværelse af en skibsinspektør fra  

 Søfartsstyrelsen.
 Derefter sendte sejleren,  Willy  Larsen fra Aalborg, og  

 TV-Danmark forbrugerprogrammet Banzai, flåden til kontrol hos et firma  

 i Kiel.
En række vigtige pakninger i flådens  

 oppustningssystem var ikke blevet udskiftet gennem seks år.  

 Flådens box var lukket med ureglementeret med flere lag tape, så  

 den måske slet ikke havde åbnet sig ved en nødsituation.  

 Der manglede ét af flådens to faldskærmsblus, drivankeret  

 var pakket forkert, der var sat et forkert batteri i flådens belysning,  

 og vægten af trykflaskens indhold var opgivet så højt, at  

 flåden var blevet sprængt, hvis opgivelsen havde været  

 rigtigt.
Ved en gennemgang af sagen hos Autoflug faldt producenten ud af, at  

 eftersynet var udført af en person, der ikke havde certifikat til  

 denne flådetype.
Hvordan det kan lade sig gøre, når der  

 står en skibsinspektør fra Søfartsstyrelsen ved siden af,  

 kan man undre sig over.
Certifikater til sikkerhedmateriel er en slags  

 helligdom indenfor branchen.
Når de er opnået, skal de fornyes  

 hvert eller hvert andet år.
Det havde været den simpleste indsats  

 af skibsinspektøren at kontrollere.
 Søfartsstyrelsen har ganske vist ikke  

 redningsmateriel til lystfartøjer under sit område, men Chr.  

 Raffels serviceværksted er godkendt til at håndtere  

 redningsflåder til professionel skibsfart, og når  

 værkstedet påtager sig servicearbejde for lystsejlere, har man  

 lov til at forvente, at servicen holder professionel standard.
Ejeren af flåden fik at vide, at han var uforskammet  

 og sygeligt kritisk, da han henvendte sig til Chr.
Raffel.
Men hans  

 redningsflåde havde altså 18 fejl og var blevet serviceret af en  

 ukyndig medarbejder.
Både Chr.
Raffel og Søfartsstyrelsen har et  

 velvoksent forklaringsproblem omkring denne affære." Klageren har anmodet om, at bladet pålægges at  

 bringe følgende genmæle:
"I "Bådmagasinet" for juni 1999 omtaltes firmaet  

 Raffel & CO.
A/S og dettes virksomhed med eftersyn af  

 redningsflåder.
I den forbindelse anvendtes ordene "Livsfarligt sjusk".  

 Raffel & CO.
A/S udtaler, at der ikke har været tale om forhold,  

 der kan benævnes "livsfarligt". Søfartsstyrelsen har  

 tværtimod efter et kontrolsyn af den konkrete flåde udtalt, at  

 flåden er sikkerhedsmæssigt i orden.
I artiklen er endvidere nævnt, at firmaet Raffel  

 skulle have lavet 18 fejl ved et eftersyn.
Dette er ukorrekt.
Raffel &  

 CO.
A/S har afvist og tilbagevist en såkaldt mangelliste med 18  

 påståede fejl.
Mangellisten er udarbejdet af en konkurrent og  

 udtryk for en række fejltagelser og misforståelser.
I artiklen er videre anført, at eftersynet hos  

 Raffel & CO.
A/S skulle være udført af en person, der ikke  

 havde certifikat til flådetypen, og som skulle være ukyndig.  

 Raffel & CO.
A/S skal hertil udtale, at der ikke er krav om certifikat  

 til den pågældende flådetype, og at den  

 pågældende medarbejder er erfaren og kyndig.
Dette  

 understøttes af, at Søfartsstyrelsen ved sit  

 efterfølgende kontrolsyn som anført ikke har fundet anledning  

 til at gøre bemærkninger til eftersynet." Klageren har anført, at artiklen indeholder en  

 generelt negativ og ukorrekt omtale af klageren og dennes virksomhed, navnlig  

 med henblik på et konkret seviceeftersyn.
Klageren har videre anført, at omtalen har en  

 sådan karakter, at den negativt omhandler klagerens virksomhed og  

 kompetence over for en videre kreds, herunder klagerens kunder.
Udtalelserne  

 er derfor egnet til at skade klageren.
Klageren har herudover anført, at baggrunden for  

 omtalen må antages at hidrøre fra nogle problemer, klageren har  

 haft med en af sine tidligere kunder, der dels har klaget over klageren til  

 Søfartsstyrelsen, dels har udtalt sig til pressen ved flere  

 lejligheder.
Søfartsstyrelsen afviste kundens klage den 4. marts  

 1999.
 Klageren har fremlagt en skrivelse fra  

 Søfartsstyrelsen af 4. marts 1999, hvoraf bl.a. fremgår:
"Eftersyn af redningsflåde Søfartsstyrelsen kan derfor konstatere, at  

 flåden er sikkerhedsmæssigt i orden og klar til at kunne benyttes  

 om bord i Deres fartøj." Bladet har afvist at bringe klagerens genmæle og har  

 anført, at genmælet fremtræder polemisk med ringe faktuelt  

 indhold og påstande med manglende dokumentation.
Bladet har videre anført, at klageren svarer  

 konkret på 3 af de 18 klagepunkter, der er citeret fra en udsendelse  

 sendt på TvDanmark.
Bladet finder ikke anledning til at tro på  

 disse påstande fra klageren, før der foreligger dokumentation  

 herfor.
 Bladet har herudover anført, at der  

 fremtræder fatale mangler i den øvrige service, og klagerens  

 indsigelser er uvæsentlige i forhold hertil.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke har mulighed for at foretage en bevisførelse om de  

 forhold, hvorom parterne er uenige.
 Da der ikke er tale om genmæle imod faktiske  

 oplysninger, men om at klageren ønsker at få offentliggjort sin  

 version af sagen, og da genmælets indhold ikke er begrænset til  

 faktiske oplysninger, men tværtimod i vidt omgang indeholder  

 kommentarer og vurderinger, er bladet ikke forpligtet til at bringe det  

 krævede genmæle.
 Afsagt den 1. september 1999.
