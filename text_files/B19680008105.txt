 I medfør af § 5, stk. 1, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes herved følgende:
 § 1.  I danske lystfartøjer under 20 registertons  

 brutto samt i andre danske ikke-passagerfartøjer under 5 registertons brutto  

 skal enhver lanterne, der føres eller vises i henhold til de internationale  

 søvejsregler eller andre i danske farvande gældende sejladsforskrifter, og  

 som ikke er forsynet med certifikat fra Nautisk Prøvekammer eller andet af  

 handelsministeriet anerkendt prøvekammer, være af en af Nautisk Prøvekammer  

 godkendt type.
 § 2.  De nærmere bestemmelser om de krav, som en  

 lanterne skal opfylde for at opnå certifikat eller typegodkendelse fra  

 Nautisk Prøvekammer, indeholdes i det til enhver tid gældende, af  

 handelsministeriet udfærdigede reglement om afprøvning af skibslanterner.
 § 3.  Overtrædelse af denne bekendtgørelse straffs i  

 medfør af § 6, stk. 3, i lov om skibsfartens betryggelse med bøde.
 § 4.  Denne bekendtgørelse træder i kraft den 1. juli  

 1968.
 Handelsministeriet, den 21. marts 1968.
P.
M: V.
O.
Mueller.
 /Tage Madsen.
