Bekendtgørelse om  

 vandløbsregulering og -restaurering m.v.  

1) I medfør af § 26, § 37, stk. 5, § 46,  

 § 52, § 70, stk. 2, § 78, § 82, stk. 5, og  

 § 84, stk. 3, i lov om vandløb, jf. lovbekendtgørelse nr. 882 af  

 18.  

 august 2004 som ændret ved § 2 i lov nr. 564 af 24. juni 2005,  

 fastsættes:
Kapitel 1 Bekendtgørelsens område § 1.  

  

 Bekendtgørelsens  

 regler finder anvendelse ved vandløbsmyndighedens behandling af følgende  

 sager:
1)  

 	  

 regulering af  

 vandløb, vandstandssænkning i søer og anlæg af nye vandløb, 2)  

 	  

 etablering af  

 udpumpningsanlæg med digeanlæg til afvanding samt anlæg med digeanlæg til  

 indtagning  

 og indpumpning samt videreledning af vand til bevanding, 3)  

 	  

 etablering af broer  

 og opstemningsanlæg, fastsættelse af flodemål m.v. og 4)  

 	  

 restaurering af  

 vandløb.
 Stk. 2.  

  

 Ved behandling  

 af sager som nævnt i stk. 1 skal vandløbsmyndigheden respektere artikel 6,  

 12,  

 13 og 16 i Rådets direktiv 92/43/EØF af 21. maj 1992 med senere ændringer  

 (habitatdirektivet) som beskrevet i Miljøministeriets bekendtgørelse om  

 udpegning og administration af internationale naturbeskyttelsesområder samt  

 beskyttelse af visse arter.
 § 2.  

  

 Bekendtgørelsen  

 fastsætter endvidere regler om vandløbsmyndighedens og klagemyndighedens  

 adgang  

 til at opkræve gebyrer for behandlingen af vandløbssager.
Kapitel 2 Regulering af vandløb m.v.
 § 3.  

  

 Vandløb  

 må kun reguleres efter vandløbsmyndighedens bestemmelse.
 § 4.  

  

 Sænkning  

 af vandstanden i eller tørlægning af søer må kun foretages efter  

 vandløbsmyndighedens  

 bestemmelse.
 § 5.  

  

 Nye  

 vandløb, bortset fra dem der er nævnt i lovens § 3, stk. 2, må kun  

 anlægges efter vandløbsmyndighedens bestemmelse.
Kapitel 3 Anlæg med digeanlæg til afvanding og bevanding § 6.  

  

 Private  

 udpumpningsanlæg til brug for afvanding må ikke etableres eller ændres,  

 herunder driftsmæssigt, uden vandløbsmyndighedens godkendelse.
 § 7.  

  

 Vandløbsmyndigheden  

 kan træffe beslutning om oprettelse  

 eller ændring af offentlige pumpelag.
 Stk. 2.  

  

 Vandløbsmyndigheden  

 fastsætter, hvilke områder der skal høre under pumpelaget, og udfærdiger en  

 vedtægt for laget.
Stk. 3.  

  

 Vedtægten  

 skal indeholde 1)  

 	  

 pumpelagets navn og  

 hjemsted, 2)  

 	  

 en beskrivelse af  

 pumpelagets anlæg, 3)  

 	  

 en fortegnelse over  

 de arealer, der henhører under og er bidragspligtige til pumpelaget, og det  

 forhold,  

 i hvilket de skal bidrage, 4)  

 	  

 en fortegnelse over  

 eventuelle andre bidragspligtige arealer, 5)  

 	  

 bestemmelse om drift,  

 benyttelse og vedligeholdelse af anlægget og angivelse af de pumpelaget  

 påhvilende særlige forpligtelser over for tredjemand, 6)  

 	  

 bestemmelser om  

 indkaldelse af generalforsamlinger samt tiden for den ordinære  

 generalforsamling,  

 om generalforsamlingens myndighed og stemmerettens udøvelse på  

 generalforsamlinger  

 under rimelig hensyntagen til de økonomiske interesser samt om behandling af  

 forslag på generalforsamlinger, herunder om ændringer i vedtægten, og om  

 pumpelagets eventuelle opløsning, 7)  

 	  

 bestemmelser om  

 sammensætningen af bestyrelsen, hvortil vandløbsmyndigheden kan vælge et  

 medlem, mens de øvrige medlemmer vælges af generalforsamlingen, 8)  

 	  

 bestemmelser om  

 regnskabets førelse, dets revision og decision, og 9)  

 	  

 bestemmelser om medlemmernes  

 indtræden og udtræden.
Stk. 4.  

  

 Vandløbsmyndigheden  

 lader vedtægten tinglyse på de ejendomme, der er medlem af laget, og på de  

 ejendomme, der i øvrigt yder bidrag til laget.
Det samme gælder i fornødent  

 omfang  

 ved ændringer i vedtægten.
§ 8.  

  

 Pumpelagets  

 bestyrelse tilsender hvert år efter vandløbsmyndighedens nærmere bestemmelse  

 vandløbsmyndigheden et udgiftsbudget for det kommende regnskabsår.
På  

 grundlag  

 af dette og foregående års regnskab beregner vandløbsmyndigheden, hvilke  

 bidrag  

 der vil være at opkræve til pumpelaget.
Kapitel 4 Broer, opstemningsanlæg, flodemål m.v.
 § 9.  

  

 Broer,  

 overkørsler eller lignende må ikke anlægges eller ændres uden  

 vandløbsmyndighedens  

 godkendelse.
 Stk. 2.  

  

 Der må ikke  

 nedlægges rørledninger, kabler m.v. i vandløbet uden vandløbsmyndighedens  

 godkendelse.
 § 10.  

  

 Opstemningsanlæg  

 eller andre anlæg, der kan hindre vandets frie løb eller i øvrigt kan være  

 til  

 skade for vandløbet, må ikke anlægges eller ændres, herunder driftsmæssigt,  

 uden vandløbsmyndighedens godkendelse.
§ 11.  

  

 Vandløbsmyndigheden  

 fastsætter flodemål for alle opstemningsanlæg.
Anlæggets ejer afholder  

 omkostningerne ved anbringelse og vedligeholdelse af flodemålsmærker.
Kapitel 5 Vandløbsmyndighedens behandling og afgørelse af  

 sager efter kapitel 2-4 § 12.  

  

 Forslag  

 til et projekt, som er omfattet af en eller flere af bestemmelserne i kapitel  

 2-4, skal indeholde 1)  

 	  

 en redegørelse om  

 formålet med og en begrundelse for projektet, 2)  

 	  

 fornødent  

 oversigtskort og detailplaner, 3)  

 	  

 oversigt over de af  

 projektet omfattede ejendomme med fortegnelse over de grundejere og brugere,  

 der ønskes inddraget i projektet, 4)  

 	  

 overslag over  

 udgifterne med forslag til fordeling af disse, og 5)  

 	  

 en tidsplan for  

 arbejdets udførelse.
 Stk. 2.  

  

 Vandløbsmyndigheden  

 kan indhente yderligere oplysninger, som har betydning for vurderingen af  

 projektet.
 § 13.  

  

 Hvis  

 sagen vedrører  

 vandløbsforholdene i  

 flere kommuner, skal der forhandles mellem de berørte vandløbsmyndigheder.
 § 14.  

  

 Vandløbsmyndigheden skal indhente udtalelser fra interesserede myndigheder  

 m.v.
 § 15.  

  

 Hvis  

 vandløbsmyndigheden efter modtagelsen  

 af de indhentede udtalelser finder, at sagen bør fremmes, skal  

 vandløbsmyndigheden offentliggøre en meddelelse om projektet i stedlige  

 blade.  

 Meddelelsen skal indeholde en kort redegørelse for projektet og oplysning om,  

 at eventuelle indsigelser kan indgives skriftligt til vandløbsmyndigheden  

 inden  

 for en frist på mindst 4 uger.
§ 16.  

  

 Vandløbsmyndigheden  

 kan bestemme, at der skal holdes møde om sagen.
Mødet kan være offentligt.  

 Til  

 offentligt møde indkaldes med mindst 4 ugers varsel, og der fremlægges  

 materiale  

 til belysning af sagen efter vandløbsmyndighedens nærmere bestemmelse.
Indtil  

 4  

 uger efter mødet kan der fremsættes indsigelser.
 § 17.  

  

 Vandløbsmyndigheden  

 kan i sager efter § 5 og § 9 fravige bestemmelserne i  

 §§ 14-16,  

 når sagen angår en foranstaltning, der ikke skønnes at have væsentlig  

 indflydelse på vandløbets afstrømningsmæssige eller miljømæssige forhold.
 § 18.  

  

 Vandløbsmyndigheden  

 skal ved sin afgørelse tage hensyn til samtlige afvandingsinteresser ved  

 vandløbet samt sikre, at projektet er foreneligt med hensynet til den  

 miljømæssige målsætning, der er fastlagt for vandløbet.
 § 19.  

  

 Vandløbsmyndighedens  

 godkendelse af et projekt, der forudsætter tilladelse eller godkendelse efter  

 bestemmelserne i naturbeskyttelsesloven, miljøbeskyttelsesloven,  

 vandforsyningsloven eller fiskeriloven kan først meddeles, når der foreligger  

 endelig afgørelse efter disse bestemmelser.
 Stk. 2.  

  

 Godkendelse  

 af et projekt skal indeholde endelig afgørelse om eventuelle økonomiske  

 spørgsmål,  

 om arealerhvervelser og rådighedsindskrænkninger samt om erstatning for  

 disse.
Stk. 3.  

  

 Godkendelsen  

 skal endvidere indeholde 1)  

 	  

 en beskrivelse af det  

 pågældende projekt, 2)  

 	  

 bestemmelser om  

 arbejdets udførelse, herunder om ansvaret for tilsynet, 3)  

 	  

 eventuelle særlige  

 vilkår for godkendelsen, herunder eventuelle tidsbegrænsninger, og 4)  

 	  

 fristen for arbejdets  

 udførelse og bestemmelser om indberetning til vandløbsmyndigheden herom.
 § 20.  

  

 Vandløbsmyndigheden  

 foranlediger ændringer i ejendomsforholdene berigtiget i matriklen samt  

 tinglysning af rådighedsindskrænkninger m.v.
Kapitel 6 Gebyr § 21.  

  

 Vandløbsmyndigheden  

 kan for behandlingen af sager efter kapitel 2-4 opkræve et gebyr på ikke over  

 2  

 pct. af anlægsudgiften, jfr. § 12, stk. 1, nr. 4, dog mindst 3.000  

 kr.
Såfremt anlægsarbejderne gennemføres, henregnes gebyret til  

 anlægsudgiften.
 Stk. 2.  

  

 Gebyret  

 forfalder til betaling, når sagen fremmes efter § 15.
 Stk. 3.  

  

 Vandløbsmyndigheden  

 kan undlade at opkræve gebyr for behandlingen af sager efter § 5,  

 § 6  

 og § 9.
 Stk. 4.  

  

 Mindstegebyret nævnt i stk. 1 er gældende fra 1. oktober 1983 og  

 reguleres  

 hvert årsskifte på grundlag af det senest offentliggjorte nettoprisindeks i  

 medfør af lov om beregning af et nettoprisindeks.
 § 22.  

  

 Skov-  

 og Naturstyrelsen opkræver et gebyr på 7.760 kr. for behandling af klager  

 over  

 vandløbsmyndighedens afgørelse efter kapitel 2-4.
 Stk. 2.  

  

 Gebyret  

 forfalder til betaling, når klagen indgives.
 Stk. 3.  

  

 Den  

 endelige fordeling af gebyret for behandling af klagesagen afgøres af Skov-  

 og  

 Naturstyrelsen.
Kapitel 7 Vandløbsrestaurering § 23.  

  

 Vandløbsmyndighedens  

 forslag til et restaureringsprojekt efter lovens § 37 skal indeholde 1)  

 	  

 en redegørelse for  

 målsætningen for vandløbet og hensigten med restaureringsforslaget, 2)  

 	  

 en redegørelse for  

 forundersøgelser, der danner grundlag for projektet, 3)  

 	  

 en redegørelse for de  

 afstrømningsmæssige og afvandingsmæssige konsekvenser af restaureringen, 4)  

 	  

 oplysninger om  

 vandløbets nuværende og fremtidige skikkelse eller vandføringsevne og de  

 hertil  

 knyttede vandspejlsforhold, 5)  

 	  

 oplysninger om de  

 planlagte typer af foranstaltninger og disses placering, 6)  

 	  

 fornødent skitse- og  

 kortmateriale, herunder en plan og en oversigtsplan i passende målestok, 7)  

 	  

 en tidsplan for  

 arbejdets udførelse, samt 8)  

 	  

 et overslag over  

 anlægs- og driftsudgifter.
 § 24.  

  

 Hvis  

 sagen vedrører  

 vandløbsforholdene i  

 flere kommuner, skal der forhandles mellem de berørte vandløbsmyndigheder.
§ 25.  

  

 Forslag  

 til restaureringsprojekt fremlægges for offentligheden til gennemsyn i mindst  

 8  

 uger.
Tid og sted for fremlæggelsen meddeles i stedlige blade.
Bredejere og  

 andre interesserede underrettes skriftligt om fremlæggelsen.
 Stk. 2.  

  

 Forslaget  

 sendes samtidig til udtalelse hos berørte myndigheder og til de  

 klageberettigede organisationer.
 Stk. 3.  

  

 Det  

 meddeles samtidig, at eventuelle indsigelser og ændringsforslag kan indgives  

 skriftligt til vandløbsmyndigheden inden for 8 ugers fristen.
 Stk. 4.  

  

 Vandløbsmyndigheden  

 kan holde offentligt møde om sagen.
 § 26.  

  

 Efter  

 fremlæggelsesperiodens udløb afgør vandløbsmyndigheden, om  

 restaureringsprojektet  

 skal vedtages under hensyntagen til de indsigelser og ændringsforslag, der  

 måtte være fremkommet.
 § 27.  

  

 Hvis  

 vandløbsrestaureringen omfatter indgreb, der forudsætter tilladelse eller  

 godkendelse efter naturbeskyttelsesloven, kan restaureringsarbejderne ikke  

 igangsættes, før der foreligger en endelig afgørelse efter disse  

 bestemmelser.
§ 28.  

  

 Ansøgning  

 om tilskud til gennemførelse af restaureringsprojekter sendes til Skov- og  

 Naturstyrelsen,  

 der træffer afgørelse herom.
Ansøgningen, der for hvert finansår skal være  

 modtaget i styrelsen senest den 1. marts, skal indeholde en udførlig  

 redegørelse for projektet, jfr. § 23.
 Stk. 2.  

  

 Forudsætter  

 projektets gennemførelse, at der ydes tilskud i medfør af stk. 1, må  

 arbejdet ikke igangsættes, før der er meddelt endeligt tilsagn om tilskud.
 § 29.  

  

 Vandløbsmyndighedens forslag til restaureringsprojekt efter lovens § 37  

 a  

 skal behandles i overensstemmelse med reglerne i §§ 12-14, §§ 25-26  

 og § 28.
Kapitel 8 Klage m.v.
 § 30.  

  

 Vandløbsmyndighedens  

 afgørelser efter bekendtgørelsen kan påklages til Skov- og Naturstyrelsen  

 efter  

 reglerne i lovens kapitel 16.
 Stk. 2.  

  

 Danmarks  

 Naturfredningsforening og Danmarks Sportsfiskerforbund kan påklage  

 vandløbsmyndighedens  

 afgørelser efter § 3, § 4 og § 26.
 § 31.  

  

 Vandløbsmyndigheden  

 kan efter ansøgning meddele tilladelse til påbegyndelse af anlægsarbejder i  

 sager efter § 5 og § 9, jf. § 17, uanset om  

 vandløbsmyndighedens  

 afgørelse påklages.
 Stk. 2.  

  

 Bestemmelsen  

 i stk. 1 indebærer ingen begrænsning i Skov- og Naturstyrelsens adgang  

 til  

 at ændre eller ophæve en påklaget godkendelse.
 § 32.  

  

 Skov- og Naturstyrelsens afgørelser kan ikke påklages til anden administrativ  

 myndighed.
Kapitel 9 Tilsyn § 33.  

  

 Vandløbsmyndigheden  

 påser, 1)  

 	  

 at vilkår stillet i  

 forbindelse med afgørelser efter denne bekendtgørelse overholdes, og 2)  

 	  

 om der ved vandløbet  

 i øvrigt er forhold, der er i strid med loven eller anden lovgivning, og som  

 hindrer opfyldelsen af målsætningen for vandløbet.
Kapitel 10 Ikrafttræden § 34.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse  

 nr. 424 af 7. september 1983 om vandløbsregulering m.v., herunder om  

 restaurering  

 af vandløb ophæves.
Miljøministeriet, den 11. december  

 2006 Connie Hedegaard /Anne-Marie Rasmussen 1)  

 Bekendtgørelsen indeholder bestemmelser, der gennemfører dele af Rådets  

 direktiv nr. 79/409/EØF af 2. april 1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) nr. 807/2003 af 14. april 2003  

 (EU-Tidende 2003 nr.
L 122, side 36), og dele af Rådets direktiv 92/43/EØF af  

 21. maj 1992 om bevaring af naturtyper samt vilde dyr og planter  

 (EF-habitatdirektivet) (EF-Tidende 1992 nr.
L 206, side 7), som senest ændret  

 ved Europa-Parlamentets og Rådets forordning (EF) nr. 1882/2003 af 29.  

 september 2003 (EU-Tidende 2003 nr.
L 284, side 1).
