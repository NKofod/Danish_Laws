Erstatningsansvarslovens § 18  nedsættelse af erstatning, da skadelidte døde inden erstatningssagen var færdigbehandlet, nævnets j.nr. 11-520-19394 Ansøger, der var blevet slået med en flaske og havde mistet sit ene øje, havde indgivet en ansøgning blandt andet om erstatning for tabt arbejdsfortjeneste og godtgørelse for svie og smerte.
Nævnet anså forholdet for omfattet af offererstatningsloven og anmodede om dokumentation for ansøgers krav.
Ansøger afgik herefter ved døden.
Efter dødsfaldet søgte ansøgers advokat om blandt andet godtgørelse for varigt mén.
Henset til, at der var søgt om erstatning og godtgørelse forud for dødsfaldet, fandt nævnet, at kravet faldt i arv til ansøgers bo, og at der således kunne tilkendes godtgørelse for varigt mén.
Idet ansøger var afgået ved døden 1 år og 2 måneder efter tilskadekomsten, besluttede nævnet at nedsætte godtgørelsen med 1/3.
