D.3.1 Fælles regler for rejsegods D.3.2 Rejseudstyr og proviant D.3.3 Afgiftsfri indførsel D.3.4 Transportpersonale D.3.5 Angivelse Formål Formålet med ordningen om told og afgiftsfrihed for rejsegods er, at give  

 de rejsende mulighed for i rimeligt omfang at kunne indføre genstande de har  

 erhvervet under rejse i udlandet.
Desuden har ordningen det formål, at give  

 de rejsende mulighed for at indføre genstande der er medbragt ved rejsens  

 påbegyndelse.
Det legale grundlag Efter toldlovens § 7 kan skatteministeren fastsætte regler med henblik på  

 opfyldelse af direktiver vedtaget af EF om afgiftsfritagelse af rejsendes  

 indførsel af varer.
Disse regler findes i toldbehandlingsbekendtgørelsen,  

 §§93-110.
Reglerne om toldfrihed for rejsegods som indføres af rejsende fra  

 ikke-EU-lande, findes i artikel 45 - 49 i Rådets forordning nr. 918/83 om en  

 fællesskabsordning vedrørende fritagelse for import- og eksportafgifter, jf.  

 artikel 184 i toldkodeksen.
Reglerne om midlertidig indførsel findes i  

 gennemførelsesbestemmelserne artikel 696 og 698.
Endvidere findes reglerne i Rådets direktiv 69/169, om harmonisering af  

 lovgivning om fritagelse for omsætningsafgifter og punktafgifter ved  

 indførsel i den internationale rejsetrafik, med senere ændringer.
Rådets  

 direktiv af 16. december 1991 (91/680/EØF) om tilføjelse til det fælles  

 merværdiafgiftssystem og om ændring, med henblik på afskaffelse af de fiskale  

 grænser, af direktiv 77/388/EØF, med senere ændringer.
Rådets direktiv  

 92/12/EØF af 25. februar 1992 om den generelle ordning for  

 punktafgiftspligtige varer, om oplægning og omsætning heraf samt om kontrol  

 hermed, med senere ændringer.
 Reglerne for momsfritagelse for varer som rejsende indfører fra  

 ikke-EU-lande, findes i momslovens § 36 stk. 1, nr.2 og momsbekendtgørelsen §  

 2. Reglerne for at give punktafgiftsfrihed findes i de enkelte  

 punktaf-giftslove.
D.3.1 Fælles regler for rejsegods Der kan gives told- og afgiftsfritagelse for varer til privat brug eller  

 forbrug, der medføres ved indrejse i Danmark.
Vedrørende værdigrænser og  

 mængdemæssige begrænsninger, se D.3.3.
Betingelser Betingelserne for at opnå denne fritagelse er:
BKG § 103 1. at varerne ved indrejsen medbringes på personen eller i håndbagagen  

 (den ved indrejsen personligt medbragte bagage), således at de kan frembydes  

 til samtidig toldbehandling på indrejsestedet, og at den bagage, som den  

 rejsende senere frembyder for Told*Skat, kan dokumenteres at være blevet  

 indskrevet som rejsegods ved afrejsen hos det selskab, der har foretaget  

 befordringen af bagagen her til landet.
 2. at indførslen ikke har erhvervsmæssig karakter.
 Som ikke-erhvervsmæssig anses:
- indførsel der finder sted lejlighedsvis, dvs. højst 1 gang inden for 24  

 timer og - som udelukkende vedrører varer, der er bestemt til brug eller forbrug  

 for den rejsende personlig eller dennes husstand eller er beregnet til gaver.  

 Disse varer må hverken efter deres art eller mængde give anledning til nogen  

 form for formodning om, at indførslen sker af erhvervsmæssige grunde.
Værdi Varens værdi er detailprisen på indkøbsstedet, inklusive skatter og  

 afgifter, som er pålagt varen, når den sælges i detailhandel.
 Hvis værdien af en vare ikke falder helt inden for værdigrænserne, skal  

 der betales told og afgifter af varen i sin helhed.
Det samme gælder når varen består af flere dele der udgør et  

 sammenhængende hele, dvs. varer, der fungerer sammen og normalt sælges  

 sammen.
Sådanne varer kan ikke indføres told- og afgiftsfrit ad flere gange  

 eller af flere personer.
D.3.2 Rejseudstyr og proviant BKG § 93 Ved indrejse fra ikke-EU-lande kan rejsende med bopæl uden for det danske  

 toldområde told- og afgiftsfrit indføre rejseudstyr og andre varer, der  

 medtages i den personlige bagage til privat brug eller forbrug under opholdet  

 her i landet.
 Disse rejsende kan endvidere told- og afgiftsfrit medføre proviant til  

 eget brug under rejsen, hvis mængde og beskaffenhed kan betragtes som  

 sædvanlig rejseproviant.
 Rejsende med bopæl i det danske toldområde kan ved indrejse fra  

 ikke-EU-lande told- og afgiftsfrit genindføre rejseudstyr, som de pågældende  

 til brug under rejsen har medført herfra ved udrejsen.
 Rejseudstyr er fx tøj, ure, smykker, toiletsager, fotografiapparater,  

 musikinstrumenter, radio- og tv-apparater, båndoptagere, bærbare edb-maskiner  

 og sports-, jagt- og fiskeriudstyr.
 Tobaksvarer, spiritus, vin, parfume og toiletvand, chokolade- og  

 sukkervarer, kaffe og te anses ikke som rejseproviant eller rejseudstyr.
D.3.3 Afgiftsfri indførsel BKG §§ 95 - 100 Efter reglerne for rejsegods kan der ved indrejse til det danske  

 toldområde gives told- og afgiftsfritagelse for varer købt i ikke-EU-lande og  

 i trafikken mellem Danmark og et ikke-EU-land.
For varer købt i EU kan der  

 gives afgiftsfritagelse.
 Fritagelsen gælder kun for varer til privat brug eller forbrug.
Efter reglerne er der endvidere fastsat værdigrænser og mængdemæssige begrænsninger, herunder tobaksvarer, spiritus, vin, kaffe, te, parfume og  

 toiletvand.
Disse fastsatte grænser afhænger af, hvor varerne er købt.
Alderskrav BKG § 103 Spiritus og tobaksvarer kan medføres told- og/eller afgiftsfrit af  

 personer, der er fyldt 17 år.
Aldersbetingelsen på 17 år gælder også for  

 hedvin og bordvin købt i ikke-EU-lande eller i afgiftsfri butikker i  

 lufthavne, i fly eller på færger.
 Der er endvidere en aldersbetingelse på 15 år for told- og afgiftsfri  

 indførsel af kaffe, kaffeekstrakt og kaffeessens købt i ikke-EU-lande eller i  

 afgiftsfri butikker i lufthavne , i fly og på færger.
 For personer bosat i Danmark er fastsat en 24-timers regel.
 Rejsende kan afgiftsfrit medføre følgende:
Personer med bopæl i Danmark 1. Varer købt i ikke-EU-lande eller i trafikken mellem Danmark og  

 ikke-EU-lande.
 Varer til privat brug eller forbrug, der er købt i ikke-EU-lande, herunder  

 i butikker i lufthavne, i fly og på færger, kan medføres told- og afgiftsfrit  

 til en samlet værdi, der ikke overstiger 1.350 kr. pr. person.
Værdigrænsen på 1.350 kr. gælder dog ikke for tobaksvarer, spiritus og vin  

 mv.
Disse varer kan uanset deres værdi medføres told- og afgiftsfrit - dog  

 højst i den mængde - der er angivet i skema A, se D.3.5.
 2. Varer købt i afgiftsfri stand i den interne EU-trafik - i butikker i  

 lufthavne i fly og på færger.
 Tobaksvarer og spiritus kan højst medføres afgiftsfrit i den mængde, der  

 er angivet i skema A, se D.3.5.
I den interne EU-trafik - fra butikker i lufthavne , i fly og på færger - må salget til hver rejsende pr. rejse ikke overstige den mængde, der er  

 nævnt i skema A, se D.3.5, og salget af andre varer må ikke overstige 700 kr.
 3. Varer købt i EU-lande i almindelig handel.
 Varer købt i EU-lande kan medføres afgiftsfrit , når varerne er til privat  

 brug eller forbrug.
Der gælder dog kvantitative begrænsninger for afgiftsfri indførsel af  

 tobaksvarer og spiritus.
Mængden er angivet i skema B, se D.3.5.
Endvidere er der begrænsning for indførsel af mineralolie.
Der kan  

 afgiftsfrit indføres mineralolie til privat forbrug, hvis mineralolien  

 indføres i køretøjets brændstoftank eller i en egnet reservedunk.
 Ved indrejse fra et EU-land kan både medbringes spiritus og tobaksvarer  

 købt i almindelig handel og i afgiftsfri stand, men den samlede mængde  

 tobaksvarer og spiritus må ikke være større end den mængde, der er angivet  

 for varer, som er indkøbt i almindelig handel, se skema B, se D.3.5.  

 Endvidere må andelen af afgiftsfrie varer ikke overstige mængden, der er  

 angivet i skema A, se D.3.5.
Rejsende, der har købt varer i et EU-land, men rejser hjem via et  

 ikke-EU-land, kan indføre varerne efter de bestemmelser, der gælder for varer  

 købt i EU-lande.
Det skal dog kunne dokumenteres, at varerne er købt i  

 almindelig handel i et EU-land.
Personer med bopæl uden for Danmark 1. Varer købt i ikke-EU-lande eller i trafikken mellem Danmark og  

 ikke-EU-lande.
 Varer til privat brug eller forbrug, der er købt i et ikke-EU-land,  

 herunder i butikker i lufthavne, i fly og på færger, kan medføres told- og  

 afgiftsfrit til en samlet værdi, der ikke overstiger 1.350 kr. pr. person.
Værdigrænsen på 1.350 kr. gælder dog ikke for tobaksvarer, spiritus og vin  

 mv.
Disse varer kan uanset deres værdi medføres told- og afgiftsfrit - dog  

 højst i den mængde - der er angivet i skema C, se D.3.5.
 Rejsende bosat uden for Danmark kan medføre lægemidler i en mængde, der  

 svarer til den rejsendes personlige forbrug.
 Ved indrejse fra ikke-EU-lande kan der told- og afgiftsfrit indføres 10  

 liter motorbrændstof - udover indholdet i køretøjets normale tank.
 2. Varer købt i afgiftsfri stand i den interne EU-trafik - i butikker i  

 lufthavne, i fly og på færger.
 Tobaksvarer og spiritus kan højst medføres afgiftsfrit i den mængde, der  

 er angivet i skema C, se D.3.5.
 I den interne EU-trafik - fra butikker i lufthavne, i fly og på færger -  

 må salget til hver rejsende pr. rejse ikke overstige den mængde, der er nævnt  

 i skema C, se D.3.5., og salget af andre varer må ikke overstige 700 kr.
 3. Varer købt i EU-lande i almindelig handel.
 Varer købt i EU-lande i almindelig handel kan medføres afgiftsfrit, når  

 varerne er til privat brug eller forbrug.
Der gælder dog kvantitative begrænsninger for afgiftsfri indførsel af  

 spiritus og tobaksvarer.
Der kan medføres den mængde der er nævnt i skema D,  

 se D.3.5.
Endvidere er der begrænsning for indførsel af mineralolie.
Der kan  

 afgiftsfrit indføres mineralolie til privat forbrug, hvis mineralolien  

 indføres i køretøjets brændstoftank eller i en egnet reservedunk.
 Ved indrejse fra et EU-land kan der både medbringes spiritus og  

 tobaksvarer købt i almindelig handel og i afgiftsfri stand, men den samlede  

 mængde tobaksvarer og spiritus må ikke være større end den mængde, der er  

 angivet for varer, som er indkøbt i almindelig handel, se skema D, se D.3.5.  

 Endvidere må andelen af afgiftsfrie varer ikke overstige mængden, der er  

 angivet i skema C, se D.3.5.
Salg I told- og afgiftsfri butikker på skibe i fart mellem anløbssteder ved  

 Flensborg Fjord, mellem Rømø og Sild, ved Øresund eller på korte nordiske  

 ruter må højst sælges 20 cigaretter eller 10 cigarer eller cigarillos eller  

 50 g røgtobak, pr. rejsende i hver rejseretning.
Definitioner BKG § 94 Definitioner af spiritus, vin, og cigaretter:
- spiritus   

 spiritusholdige drikkevarer med et alkoholindhold på over 22 pct. vol. samt  

 ethanol, - hedvin   

 spiritusholdige drikkevarer med et alkoholindhold på 22 pct. vol. eller  

 derunder, hvorefter betegnelsen hedvin omfatter:
- spiritusholdige drikkevarer med et alkoholindhold på 22 pct. vol. eller  

 derunder, - mousserende vin, fx champagne, - egentlig hedvin, fx portvin, sherry, madeira o.l., - bordvin   

 anden vin, ikke-mousserende, fx hvidvin, rødvin og rosévin, - cigaretter   

 som cigaretter betragtes:
- tobaksruller med omslag af tyndt papir, der kan ryges, som de er, - tobaksruller, der ved en simpel, ikke-industriel behandling skydes ind i  

 cigaretpapirhylstre, - tobaksruller, der ved en simpel, ikke-industriel behandling omvikles med  

 cigaretpapirblade, Rådets direktiv 95/59 EF af 27. november 1995 indeholder definitioner af  

 tobaksvarer.
D.3.4 Transportpersonale BKG § 101 Der gælder særlige regler for told- og afgiftsfritagelse vedrørende  

 personale på transportmidler, der indrejser fra ikke-EU-lande.
 Som transportpersonale anses personalet på transportmidler, herunder  

 skibe, fly eller motorkøretøjer, der er indsat i trafik mellem det danske  

 toldområde og ikke-EU-lande og som udfører arbejde, der hænger sammen med  

 transportmidlets drift eller med betjening om bord, samt fiskere.
 Personale på ovennævnte transportmidler, der indrejser fra andre EU-lande  

 betragtes som almindelige rejsende.
 Officerer og mandskab om bord i søværnets skibe samt piloter og andre  

 besætningsmedlemmer om bord i militærfly anses som transportpersonale, når de  

 i forbindelse med deres tjeneste indrejser fra ikke-EU-lande.
Besætningsmedlemmer, der indrejser efter afsluttet tjeneste i  

 ikke-EU-lande, og uden at indrejsen sker i forbindelse med deres  

 beskæftigelse om bord, anses ikke som transportpersonale, men som almindelige  

 rejsende.
Det er dog en betingelse, at de pågældende på indrejsetidspunktet  

 kan forevise gyldig billet som dokumentation.
 Varigheden af opholdet uden for det danske toldområde beregnes med  

 udgangspunkt i pågældendes udrejsetidspunkt fra dansk toldområde.
 Personer beskæftiget ved rejsevirksomhed, fx rejseledere, anses ikke som  

 transportpersonale.
For personer med bopæl i det danske toldområde er den mængdemæssige begrænsning af spiritus, vin, tobak mv. fastsat efter om opholdet uden for  

 det danske toldområde har været af en varighed på over eller under 15 dage.
 Uanset opholdets varighed uden for det danske toldområde kan disse  

 personer told- og afgiftsfrit medføre andre varer til en værdi, der ikke  

 overstiger 1.350 kr. pr. person.
Værdigrænsen på 1.350 kr. gælder dog ikke for mængden af spiritus, vin,  

 tobak mv.
Disse varer kan uanset deres værdi indføres told- og afgiftsfrit  

 dog højst som angivet i skemaerne E og F, se D.3.5.
 Har opholdet uden for det danske toldområde varet mere end 24 timer kan i  

 stedet for hedvin medføres 0,25 liter spiritus.
 Personer med bopæl uden for det danske toldområde kan told- og afgiftsfrit  

 medføre andre varer til en værdi, der ikke overstiger 1.350 kr. pr. person,  

 og den mængde spiritus, vin og tobaksvarer mv. der er angivet i skema E, se  

 D.3.5. Disse personer kan, som angivet for personer med bopæl i det danske  

 toldområde, medføre 0,25 liter spiritus i stedet for hedvin.
 Personer med bopæl uden for det danske toldområde der er på gennemrejse  

 til et andet land, og som er beskæftiget ved anden transportvirksomhed end  

 skibsfart og luftfart, fx lastbilchauffører, kan told- og afgiftsfrit medføre  

 varer til en værdi der ikke overstiger 1.350 kr. pr. person, og den mængde  

 spiritus, vin, tobaksvarer mv., der er angivet i skema F, se D.3.5.
D.3.5 Angivelse TL § 23, stk. 2, BKG § 104 Personer, som indrejser fra ikke-EU-lande, skal straks foretage angivelse for Told*Skat af medførte varer, der skal told- og afgiftsberigtiges,  

 eller som er omfattet af særlige varebestemmelser.
Se A.5.
TL § 12, stk. 1, BKG § 105 Personer, der indrejser fra et andet EU-land, og som medtager spiritus og  

 tobak til privat forbrug ud over de fastsatte mængder, skal straks efter  

 indrejsen angive den overskydende mængde.
Dette gælder også for mineralolie,  

 som indføres på anden måde end i køretøjets brændstoftank eller i en egnet  

 reservedunk.
Se D.1.5.4 Toldkontrol og toldbehandling af personer.
