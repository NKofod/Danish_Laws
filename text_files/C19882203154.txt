(Til alle amtsråd og  

 kommunalbestyrelser) Hermed fremsendes Undervisningsministeriets cirkulære af 26. februar 1988  

 om ledere og lærere ved den vidtgående specialundervisning i folkeskolen samt  

 som bilag I, cirkulære af 26. februar 1988 om aflønning, afspadsering af  

 overtimer, afvikling af undertimer og overtimer, overtimebetaling og  

 vederlæggelse af midlertidige timer for ledere og lærere ved den vidtgående  

 specialundervisning i folkeskolen (afspadseringscirkulæret).
 Cirkulærerne omfatter ledere og lærere ved selvstændige amtskommunale  

 skoler for vidtgående specialundervisning og ved tilsvarende kommunale  

 skoler, såfremt en amtskommune efter overenskomst med kommunen afholder  

 udgifterne i henhold til § 40, stk. 2, jf. § 19, stk. 2, i folkeskoleloven.
 Cirkulærerne omfatter ikke statstjenestemandsansatte ledere og lærere  

 bortset fra cirkulærets bestemmelser i §§ 9-24 om tjenestetid.
 Ledere og lærere ved observationsskoler, heldagsskoler og  

 undervisningscentre for svært handicappede elever er ikke omfattet.
 Undervisere i stillinger som børnehave-, fritids- eller omsorgspædagoger  

 er ikke omfattet af cirkulærerne.
 I forbindelse med de førte forhandlinger ved udlægningen af  

 åndssvageforsorgen og den øvrige særforsorg m.v. mellem Finansministeriet og  

 Lærernes Centralorganisation om løn- og andre ansættelsesvilkår er det  

 forudsat, at de hidtil gældende særlige bestemmelser, som der ikke er indgået  

 aftale om, opretholdes indtil videre.
 Under henvisning hertil opretholdes følgende bestemmelser, der er  

 vedlagt som bilag II:
 Det er endvidere forudsat, at en tjenestemandsansat lærer, der i henhold  

 til § 8, stk. 4 - 5, i udlægningsloven har bevaret den hidtidige  

 klassificering i lønrammerne 18/25 eller 18/26/28, ved ansøgt forflyttelse  

 til en anden (amts)kommune bevarer denne klassificering, såfremt  

 forflyttelsen sker til en skole/institution, hvor lærerpersonalet er omfattet  

 af cirkulære af 26. februar 1988 om ledere og lærere ved den vidtgående  

 specialundervisning i folkeskolen eller af cirkulære af 26. februar 1988 om  

 ledere og lærere ved den amtskommunale specialundervisning for voksne.
Bemærkninger til enkelte bestemmelser i cirkulæret om ledere og  lærere,  

 særligt vedrørende ændringer i tjenestetiden som følge  af  

 afspadseringsordningens indførelse Lærere i lønramme 18 og 25 § 5, stk. 3:
 Pr. 1. april 1987 er grundbeløbet ændret til 8.921,71 kr, og der skal  

 således ske efterregulering fra denne dato.
Over/undertimer § 10, stk. 1:
Pr. 1. august 1988 nedsættes det pligtige antal undervisningstimer til 912  

 timer årligt, svarende til 22,8 timer pr. uge i 40 uger.
Det pligtige antal  

 undervisningstimer ændres i overensstemmelse hermed i den øvrige del af  

 cirkulæret.
Undervisningsministeriet vil snarest udsende cirkulære herom.
 § 10, stk. 4 og 5:
 Der henvises til §§ 4, 5, 6 og 7 i afspadseringscirkulæret, bilag I.
 § 11, stk. 2:
 Bestemmelsen omfatter lærere, der underviser skolens elever uden for  

 denne, f.eks. hjemme- og sygeundervisning.
Det ugentlige løntimetal § 13, stk. 1.
Det ugentlige løntimetal for lærere med fuldt pligtigt timetal må ved  

 skoleårets begyndelse ikke fastsættes til under 22,4 timer, medmindre  

 ansættelsesmyndigheden, hvor der foreligger særlige omstændigheder, i det  

 konkrete tilfælde dispenserer herfra.
Man skal i denne forbindelse henlede  

 opmærksomheden på, at et ugentligt løntimetal på under 23,4 ikke behøver at  

 medføre, at det opgjorte årlige løntimetal i henhold til § 13, stk. 2, bliver  

 mindre end 936 timer, idet nogle af de timer, der læses i løbet af skoleåret  

 (midlertidige timer, jf. § 24, stk. 5) indregnes i årsopgørelsen.
Lærere med  

 et lavere løntimetal end 23,4 har dog ikke en videregående forpligtelse til  

 at læse midlertidige timer end andre lærere.
Bliver det årlige løntimetal  

 mindre end 936, overføres de ikke-læste undertimer til det følgende skoleår,  

 jf. § 13, stk. 4 og i afspadseringscirkulæret, § 7.
 Har en lærer ved skoleårets begyndelse undtagelsesvis fået tillagt et  

 løntimetal på under 22,4 timer, regnes med 22,4 ugentlige løntimer ved  

 årsopgørelsen.
Opgørelse af det årlige løntimetal § 13, stk. 2.
Opgørelsen foretages i marts/april måned med henblik på konstatering af  

 eventuelle overtimer eller undertimer.
Ansættelsesmyndigheden fastsætter selv  

 hvert år tidspunktet for opgørelsen.
Særligt vedrørende beregning af årsopgørelsen ved tjenestefrihed Ved tjenestefrihed med eller uden løn i skoleåret beregnes årsopgørelsen  

 efter de for tjenestemænd i folkeskolen fastsatte regler, jf. cirkulære af  

 22. juni 1987.
Eventuel permanent nedsættelse i løbet af skoleåret af det ugentlige  

  løntimetal § 13, stk. 2, punkt 3.
Hvis det ugentlige løntimetal kommer ned under 22,4 timer, skal der kun  

 ske nedsættelse til 22,4 timer.
Tjenestemanden er dog forpligtet til at læse  

 midlertidige timer som anført i § 24, stk. 6. Tilsvarende gælder, hvis  

 nedsættelsen sker efter opgørelsestidspunktet.
 Opmærksomheden henledes på, at selv om opgørelsen af løntimetallet ved  

 fratræden, jf. § 13, stk. 5, udviser færre end 936 timer, skal der ikke ske  

 fradrag i tjenestemandens løn.
Midlertidige timer Der henvises til § 24.
Timereduktion ved det 60. år Der henvises til § 23.
 Bemærkninger til enkelte bestemmelser i afspadseringscirkulæret  (bilag  

 I):
Overtimer/undertimer Ved overtimer forstås det antal timer, hvormed det i henhold til § 13 i  

 cirkulære af 26. februar 1988 opgjorte årlige løntimetal overstiger det  

 pligtige årlige timetal.
Som undertimer betegnes det antal timer, der kan  

 fremkomme som forskel mellem det pligtigt årligt timetal og et opgjort mindre  

 løntimetal.
Afspadsering af overtimer § 4.
 Ved afspadsering af overtimer ydes et tillæg på 50 %. Timerne indregnes i  

 lærernes ugentlige løntimetal det følgende skoleår, og de overførte timer  

 samt tillæg skal i videst muligt omfang modsvares af en nedsættelse af det  

 pligtige ugentlige skematimetal inkl. reduktioner for den pågældende lærer.
Opsamling af overtimer med henblik på senere afspadsering § 5.
Bestemmelsen åbner mulighed for at udskyde afspadsering til et senere  

 skoleår.
Denne ordning, som er frivillig for læreren, forudsætter, at der  

 mellem læreren og ansættelsesmyndigheden kan opnås enighed om tidspunktet for  

 afspadsering.
Overtimebetaling § 6.
 I bestemmelsen er der åbnet mulighed for kontant afregning af overtimer,  

 når afspadsering ikke er mulig.
Afvikling af undertimer § 7.
 Fremkomne undertimer ved årsopgørelsen for et skoleår overføres - efter  

 nedsættelse med 25 % - til det følgende skoleår, og timerne indregnes efter  

 division med 40 som et fradrag i det ugentlige løntimetal for det følgende  

 skoleår.
Særlige regler for tjenestemænd med nedsat tjenestetid §§ 11 og 12.
Tjenestemænd, der har nedsat tjenestetid mod tilsvarende nedsættelse af  

 lønnen, er ikke omfattet af bestemmelserne om afspadsering af overtimer og  

 afvikling af undertimer.
For disse lærere foretages der derfor ikke en  

 opgørelse af det årlige løntimetal.
Midlertidige timer, der læses af lærere med nedsat tjenestetid, afregnes  

 kontant.
Betalingen sker månedlig bagud.
Ved en eventuel permanent forhøjelse (hvorved forstås en forhøjelse for  

 resten af skoleåret) af det ugentlige løntimetal for lærere med nedsat  

 tjenestetid indregnes de tillagte timer i lønnen for den resterende del af  

 skoleåret.
Regulering af lønnen foretages med virkning fra den førstkommende  

 lønudbetaling, hvor det har været teknisk muligt at indregne forhøjelsen.
 Hvis den permanente forhøjelse bevirker, at det ugentlige løntimetal  

 bliver det pligtige timetal eller derover, overgår læreren fra  

 ændringstidspunktet til aflønning som nævnt i § 2, og der foretages en  

 årsopgørelse af løntimetallet på tilsvarende måde som ved tiltræden i løbet  

 af skoleåret.
Det tilføjes, at der til forståelsen af afspadseringsordningen endvidere  

 kan henvises til ordningen for den øvrige folkeskole, jf.  

 Undervisningsministeriets cirkulærer af 22. februar 1983 om tjenestetiden for  

 folkeskolens tjenestemænd og af 23. februar 1983 om aflønning, afspadsering  

 af overtimer, afvikling af undertimer og overtimebetaling for folkeskolens  

 tjenestemænd og følgeskrivelserne hertil samt til ændringen af ordningen  

 (vederlæggelse af midlertidige vikartimer, som ikke indgår i årsopgørelsen)  

 jf.
Undervisningsministeriets cirkulæreskrivelse af 16. juni 1987 herom.
 P.m.v.
 e.b.
Kirsten Lippert fm.
