(Institutionscirkulæret - handicappede) 1. Efter § 1 i LOV NR. 257 AF 8. JUNI 1978 OM  

 UDLÆGNING AF ÅNDSSVAGEFORSORGEN OG DEN ØVRIGE SÆRFORSORG M.V. har  

 amtskommunerne, Københavns og Frederiksberg kommuner og kommunerne med  

 virkning fra 1. januar 1980 overtaget statens forpligtelse til at yde  

 behandling, undervisning, oplæring, beskæftigelse samt særlig bistand og  

 pleje til de personer, der er omfattet af §§ 115-120 i bistandsloven, samt  

 statens hidtidige forpligtelser efter §§ 112-114 om særlige plejehjem.
 Samtidig ophævedes med virkning fra 1. januar 1980, lov nr. 21 af 27.  

 januar 1950 om foranstaltninger vedrørende døve og tunghøre, lov nr. 117 af  

 11. maj 1956 om foranstaltninger vedrørende blinde og stærkt svagsynede og  

 lov nr. 192 af 5. juni 1959 om forsorgen for åndssvage og andre særlig  

 svagtbegavede.
 2. Følgende institutioner var IKKE omfattet af  

 udlægningen, jfr. udlægningslovens § 2, stk. 4:
 Statens bibliotek og trykkeri for blinde er pr. 1. januar 1985 overført  

 til ministeriet for kulturelle anliggender.
 De øvrige institutioner administreres under Socialstyrelsen.
 3. Ifølge lov nr. 258 af 8. juni 1978 om ændring af  

 lov om social bistand m.fl. love, PÅHVILER det amtsrådet at søge for, at der  

 er DET FORNØDNE ANTAL PLADSER FOR PERSONER MED VIDTGÅENDE FYSISKE ELLER  

 PSYKISKE HANDICAP på følgende institutioner:
Revalideringsinstitutioner, beskyttede virksomheder og lignende, særlige daginstitutioner for børn og unge, døgninstitutioner for børn og unge, døgninstitutioner for voksne.
Udtrykket »PERSONER MED VIDTGÅENDE FYSISKE ELLER PSYKISKE  

 HANDICAP« omfatter de personer, som tidligere har været omfattet af  

 lovgivningens bestemmelser om særforsorg, dvs. ÅNDSSVAGE, EPILEPTIKERE,  

 VANFØRE, TALELIDENDE, BLINDE OG SVAGSYNEDE samt DØVE OG TUNGHØRE.
Hertil  

 kommer personer med PSYKIATRISKE lidelser, som i henhold til tidligere  

 lovgivning (lov om offentlig forsorg) også henhørte under  

 særforsorgsbegrebet.
 Endvidere påhviler det amtsrådet at sørge for det fornødne antal pladser  

 på SÆRLIGE PLEJEHJEM.
 Cirkulæret er supplement til socialministeriets cirkulære om  

 bistandslovens bestemmelser om institutionerne under amtskommunerne og  

 indeholder de regler, der herudover gælder for de forskellige instituitoner.
Nærværende cirkulære, der afløser socialministeriets cirkulære af 29. juni  

 1979 om institutioner under amtskommunerne for personer med vidtgående  

 fysiske eller psykiske handicap, indeholder i modsætning til det tidligere  

 cirkulære ikke de regler, der udover de fælles regler for de amtskommunale  

 institutioner gælder for døgninstitutioner, der modtager børn og unge med  

 vidtgående fysiske eller psykiske handicap.
Disse regler findes i  

 socialministeriets bekendtgørelse om betaling for ophold i døgninstitution  

 for børn og unge og formidlet døgnophold i opholdssteder for børn og unge og  

 i socialstyrelsens vejledning nr. 4 af 21. november 1984 om forvaltningen af  

 bistandslovens bestemmelser om døgnforanstaltninger og privat familiepleje  

 for børn og unge.
Vejledende standardoverenskomst er optrykt som bilag til  

 cirkulæret.
REVALIDERINGSINSTITUTIONER, BESKYTTEDE VIRKSOMHEDER OG LIGNENDE 4. I bistandslovens §§ 91-95, sammenholdt med § 14 og  

 § 135, stk. 3, er fastsat regler om revalideringsinstitutioner, beskyttede  

 virksomheder m.v.
Der henvises herom til afsnit II i socialministeriets  

 cirkulære om institutioner under amtskommunerne.
Bistandslovens § 91 omfatter også institutioner med opgaver af mere  

 socialpædagogisk karakter, herunder de særlige daghjem og særlige dagcentre,  

 som er tilknyttet visse værksteder, der modtager personer med vidtgående  

 fysiske eller psykiske handicap.
Bestemmelserne i det følgende er således som  

 udgangspunkt et supplement til pkt. 43-76 i socialministeriets cirkulære om  

 institutioner under amtskommunerne.
INSTITUTIONERNES FORMÅL 5. Der henvises til pkt. 45-46 i socialministeriets  

 cirkulære om institutioner under amtskommunerne samt pkt. 6-10 nedenfor.
DE ENKELTE INSTITUTIONSTYPER 6. De institutioner for personer med vidtgående  

 fysiske eller psykiske handicap, der er oprettet i henhold til den hidtidige  

 lovgivning, omfatter følgende typer:
 Optræningsinstitutioner.
 Beskyttede virksomheder.
 Særlige dagcentre og særlige daghjem.
 Klubvirksomheder.
 7. Ved udlægningen overførtes de eksisterende  

 OPTRÆNINGSINSTITUTIONER under den hidtidige særforsorg, blindeinstitutet i  

 København og håndværkskolen i København - der begge er landsdækkende - samt  

 åndssvageforsorgens 3 erhvervsoptræningsværksteder i København, Århus og  

 Ålborg.
På BLINDEINSTITUTTET er der mulighed for særlig erhvervsuddannelse for  

 synshandicappede inden for telefonpasning og musik.
Instituttet yder  

 herudover en betydelig rådgivningsvirksomhed med hensyn til tilrettelæggelse  

 af erhvervsuddannelse af blinde uden for instituttet og yder den tekniske og  

 pædagogiske støtte, som er nødvendig, for at synshandicappede kan gennemføre  

 disse uddannelser.
Blindeinstituttet iværksætter endvidere særlige kurser i  

 social revalidering med henblik på at gøre synshandicappede egnede til i så  

 vidt omfang som muligt at klare en selvstændig tilværelse.
Endelig er der på  

 blindeinstituttet mulighed for fortsat skolegang ud over den  

 undervisningspligtige alder - i henhold til lov om specialundervisning for  

 voksne.
 På HÅNDVÆRKSKOLEN kan fortrinsvis fysisk handicappede, men også andre  

 erhvervshæmmede, optages med henblik på uddannelse inden for en række  

 forskellige fagområder eller få den nødvendige erhvervspraktik inden for de  

 erhvervsfaglige grunduddannelser.
 På de fra ÅNDSSVAGEFORSORGEN overførte erhvervsoptræningsværksteder  

 iværksættes optræning af et eller to års varighed, omfattende såvel praktik  

 som teori, med henblik på beskæftigelse ved ufaglært arbejde på det åbne  

 arbejdsmarked eller i beskyttet virksomhed.
8. Selvstændige BESKYTTEDE VIRKSOMHEDER med funktioner  

 svarende til øvrige beskyttede virksomheder efter bistandslovens § 91 er  

 hovedsagelig overført fra ÅNDSSVAGEFORSORGEN.
Endvidere findes ved en række  

 af åndssvageforsorgens tidligere centralinstitutioner og større  

 lokalinstitutioner beskyttede virksomheder.
På åndssvageforsorgens beskyttede  

 virksomheder foregår i et vist omfang også langtidsrevalidering.
 Inden for DØVEFORSORGEN er på institutionen for unge og voksne døve i  

 Herlev oprettet særlig beskyttet virksomhed for døve med opholdsmulighed for  

 en del af klienterne.
 Herudover findes beskæftigelsestilbud for beboerne på enkelte mindre  

 døgninstitutioner, men i øvrigt benytter personer med vidtgående fysiske  

 eller psykiske handicap de almindelige beskyttede virksomheder, der drives i  

 henhold til bistandslovens § 91.
9. På en del af de fra åndssvageforsorgen overførte  

 beskyttede værksteder er etableret SÆRLIGE DAGCENTRE med henblik på at kunne  

 yde et tilbud til helt eller delvis selvhjulpne personer, som ikke ønsker  

 produktionsrettet beskæftigelse, eller som ikke kan tilpasses de rammer, som  

 er tilvejebragt ved den produktionsrettede beskæftigelse.
Formålet med disse  

 institutioner er gennem tilbud om samvær, aktivering og social optræning at  

 forbedre og udvikle den pågældendes tilstand, eventuelt med henblik på hel  

 eller delvis overgang til beskyttet beskæftigelse.
 I tilknytning til enkelte værksteder er endvidere etableret SÆRLIGE  

 DAGHJEM med henblik på at kunne yde et tilbud også til voksne, der ikke kan  

 klare dagliglivets funktioner (renlighed, spisning, tale m.v.). De særlige  

 daghjem har til formål at forbedre det fysiske og psykiske velbefindende, og  

 virksomheden består i træning i dagliglivets færdigheder, fysisk træning,  

 sprogstimulering, sansetræning og diverse underholdningsaktiviteter.
 Såvel særlige dagcentre som særlige daghjem er som hovedregel kombineret  

 med beskyttede værksteder, således at der kan opstå et naturligt samspil  

 mellem de forskellige aktiviteter, der foregår inden for de samlede tilbud.
 10. I visse områder er etableret særlige KLUBBER for  

 unge og yngre døve med henblik på at tilvejebringe et sundt og udviklende  

 fritidsmiljø for de pågældende, der på grund af deres kommunikationsproblemer  

 har særdeles vanskeligt ved at udnytte de tilbud, der i øvrigt står til  

 rådighed for befolkningen.
 På tilsvarende måde er der ved flere af de fra åndssvageforsorgen  

 overførte værksteder etableret klubvirksomhed for de på værkstederne  

 beskæftigede personer og andre bosat i området.
SUPPLERENDE UNDERVISNING 11. I mange tilfælde vil det være hensigtsmæssigt, at  

 der iværksættes supplerende undervisning enten i henhold til lov om  

 fritidsundervisning (almindelig undervisning og hensyntagende  

 specialundervisning) eller i henhold til lov om specialundervisning for  

 voksne (kompenserende specialundervisning).
OPTAGELSE I INSTITUTION 12. Beslutning om optagelse i  

 revalideringsinstitutioner, beskyttede virksomheder m.v. træffes af  

 amtskommunens social- og sundhedsudvalg efter indstilling fra det sociale  

 udvalg i pågældende opholdskommune, jfr. § 94.
Henvendelse om optagelse kan ske dels fra den pågældende selv eller den,  

 der varetager den pågældendes interesser, dels - i samråd med klienten eller  

 den, der varetager dennes interesser - fra de myndigheder og lignende, som er  

 kommet i berøring med den pågældende, f.eks. andre institutioner, sygehuse,  

 specialkonsulent m.v.
Henvendelse rettes i første række til det sociale  

 udvalg, men kan også rettes til socialcentret eller direkte til vedkommende  

 institution.
Socialcentret foranlediger da sag om optagelse rejst over for  

 det sociale udvalg med henblik på indstilling til amtskommunens social- og  

 sundhedsudvalg.
Ved afgørelsen om optagelse af personer med vidtgående fysiske eller  

 psykiske handicap i institution er det af afgørende betydning, at der tages  

 fornødent hensyn til arten og graden af pågældendes handicap.
Det vil derfor  

 være påkrævet at indhente den fornødne SAGKYNDIGE BISTAND herunder vejledning  

 fra den døgninstitution, hvor pågældende måtte have ophold i eller have en  

 tilknytning til, f.eks. i en udskrivningssituation.
I forbindelse med beslutning om optagelse i en institution efter dette  

 afsnit vil der ofte tillige skulle træffes beslutning om ANDRE  

 FORANSTALTNINGER for den pågældende.
Det afgørende kriterium ved valget af  

 hjælpeforanstaltninger til personer med vidtgående fysiske eller psykiske  

 handicap er den pågældendes konkrete INDIVIDUELLE BEHOV inden for rammerne af  

 en helhedsbedømmelse af pågældendes situation.
Vurderingen heraf skal derfor  

 ske i samarbejde med den fornødne sociale, socialpædagogiske og lægelige  

 sagkundskab for socialcentret og/ eller vedkommende institution samt evt.  

 andre sagkyndige.
Det er væsentligt, at den pågældende selv og/ eller den,  

 der varetager dennes interesser, inddrages i overvejelserne, således at der i  

 videst muligt omfang vil kunne tages fornødent hensyn til den pågældendes  

 EGNE ØNSKER ved valget af foranstaltninger.
 Selv om en person har bopæl på en døgninstitution, til hvilken der er  

 knyttet værksted, vil det af hensyn til behovet for et dagligt miljøskift  

 ofte være hensigtsmæssigt at henvise pågældende til et værksted beliggende  

 uden for institutionens område.
 Der henvises i øvrigt til pkt. 57-58 i socialministeriets cirkulære om  

 institutioner under amtskommunerne.
For så vidt angår varigheden af institutionsopholdet må socialcentret i  

 samarbejde med institutionens ledelse og det sociale udvalg følge klienten  

 under opholdet og med jævnlige mellemrum tage spørgsmålet op til vurdering,  

 herunder med henblik på eventuel iværksættelse af andre  

 hjælpeforanstaltninger.
Amtskommunens social- og sundhedsudvalg har ansvaret  

 for, at opholdet ikke kommer til at strække sig ud over, hvad formålet  

 kræver.
PERSONALETS SAMMENSÆTNING OG UDDANNELSE 13. Der henvises herom til pkt. 59-61 i  

 socialministeriets cirkulære om institutioner under amtskommunerne.
 Personalet må have en sammensætning og uddannelse, der sikrer, at  

 institutionerne kan opfylde deres formål.
 Det bemærkes i denne forbindelse, at personalet ved de beskyttede  

 værksteder i de fleste tilfælde bør omfatte såvel håndværksuddannede som  

 medarbejdere med socialpædagogisk grunduddannelse.
 Den daglige socialpædagogiske behandling af og omsorg for klienter på  

 særlige dagcentre og særlige daghjem varetages af personale, der normalt vil  

 have en socialpædagogisk grunduddannelse.
 Personalet må sikres mulighed for efteruddannelse f.eks. ved en udveksling  

 mellem personalet på værksteder særligt beregnet for personer med vidtgående  

 fysiske eller psykiske handicap og personalet på andre værksteder for derved  

 at fremme forståelsen for klientbehandling inden for den samlede  

 værkstedssektor.
INSTITUTIONERNES LEDELSE OG DRIFT, MEDARBEJDER- OG KLIENTINDFLYDELSE SAMT  

 TILSYN 14. Om institutionernes ledelse og drift, medarbejder-  

 og klientindflydelse samt tilsynet med disse henvises til pkt. 62-69 samt  

 pkt. 75 i socialministeriets cirkulære om institutioner under amtskommunerne.
For så vidt angår klientindflydelse henvises til cirkulærets pkt. 67.  

 Heraf følger, at klienterne, herunder personer med vidtgående fysiske eller  

 psykiske handicap, har samme rettigheder som andre med hensyn til indflydelse  

 og samarbejde.
I undtagelsestilfælde, hvor det skønnes, at klienten ikke vil  

 være i stand til at have indflydelse på institutionens ledelse og drift, bør  

 der tilvejebringes ordninger, således at pårørende eller andre uden  

 ansættelsesmæssig tilknytning til institutionen, der varetager de pågældendes  

 interesser, træder i klienternes sted.
 Om ydelse af hjælpemidler til brug i optræningsinstitutioner, beskyttede  

 virksomheder, særlige dagcentre og særlige daghjem m.v. henvises til pkt. 38  

 i socialministeriets cirkulære om bistand efter bistandslovens afsnit I-VI  

 til personer med vidtgående fysiske eller psykiske handicap.
ARBEJDSVEDERLAG SAMT BEFORDRINGSGODTGØRELSE 15. I overensstemmelse med bestemmelsen i  

 bistandslovens § 95 skal amtsrådet for hver enkelt institution, der modtager  

 personer med vidtgående fysiske eller psykiske handicap, fastsætte regler om  

 beregning og udbetaling af arbejdsvederlag og ydelser samt  

 befordringsgodtgørelse m.v.
PERSONER UNDER OPTRÆNING (REVALIDERING) 16. For personer med vidtgående fysiske eller psykiske  

 handicap under optræning udarbejder amtsrådet reglement i overensstemmelse  

 med retningslinierne i pkt. 70-72 i socialministeriets cirkulære om  

 institutioner under amtskommunerne.
Også for denne personkreds gælder  

 således, at personer, der ikke modtager arbejdsvederlag, i stedet modtager en  

 ydelse, der udmåles efter reglerne om forbigående hjælp, jfr. bistandslovens  

 kap. 9. Ydelsen beregnes og afholdes af den pågældendes opholdskommune.
 Såfremt en person har ophold på en institution for voksne med vidtgående  

 fysiske eller psykiske handicap, oppebærer pågældende i stedet for ydelser  

 fra opholdskommunen, ydelser i henhold til reglerne nedenfor under pkt. 46-47  

 om udbetaling af lommepenge m.v.
BESKYTTET BESKÆFTIGELSE 17. For personer med vidtgående fysiske eller psykiske  

 handicap, der henvises til beskyttet beskæftigelse, henvises til reglerne i  

 pkt. 73 og 74 i socialministeriets cirkulære om institutioner under  

 amtskommunerne, hvorefter amtsrådet udarbejder reglement om udbetaling af  

 arbejdsvederlag.
De pågældende aflønnes så vidt muligt i forhold til deres  

 indsats, men timeløn vil kunne anvendes efter en arbejdsvurdering i det  

 enkelte tilfælde.
Hvis de pågældende beskæftiges på en VIRKSOMHED, DER UDELUKKENDE ELLER  

 VÆSENTLIGST BESKÆFTIGER PERSONER MED VIDTGåENDE FYSISKE ELLER PSYKISKE  

 HANDICAP, vil timeløn kunne anvendes i videre omfang.
Timeløn vil således  

 kunne anvendes i en indkøringsperiode herunder ved oplæring inden for nye  

 arbejds- og produktionsområder - samt i tilfælde, hvor hensynet til  

 arbejderens fysiske eller psykiske sikkerhed taler herfor, og i tilfælde,  

 hvor der ingen indtjeningsmuligheder er i virksomheden, og hvor tiden derfor  

 bruges til yderligere oplæring.
Endelig kan der fastsættes arbejdsdusør på  

 mindst 5 pct. af mindstelønnen (garantilønnen), hvis arbejderen på grund af  

 sit handicap kun kan yde en indsats, der afkaster en meget beskeden  

 indtjening.
Personer - herunder personer med vidtgående fysiske eller psykiske  

 handicap - der beskæftiges med lønnet arbejde i en beskyttet virksomhed, skal  

 selv afholde den del af udgiften til daglig BEFORDRING til og fra  

 virksomheden, der svarer til udgifterne ved befordring med billigste  

 offentlige befordringsmiddel, inden for en afstand af 10 km fra virksomheden.  

 Den resterende del af de nødvendige befordringsudgifter afholdes af  

 virksomheden.
Arbejderens bidrag til betaling af befordringsudgiften kan dog  

 ikke overstige 50 pct. af nettoindtjeningen efter fradrag af kildeskat.
 For personer med ophold i en institution for voksne med vidtgående fysiske  

 eller psykiske handicap henvises i øvrigt til reglerne i pkt. 46-47 om  

 udbetaling af lommepenge m.v.
SÆRLIGE DAGCENTRE OG SÆRLIGE DAGHJEM 18. Personer, der henvises til særlige dagcentre og  

 særlige daghjem, der modtager personer med vidtgående fysiske eller psykiske  

 handicap, oppebærer ikke arbejdsløn eller anden form for vederlag.
Dog kan  

 der, i situationer hvor der som led i optræningen på særlige dagcentre  

 udføres produktivt arbejde, udbetales arbejdsløn i forhold til  

 arbejdsindsatsen.
 Udgifterne til klienternes befordring til og fra de særlige dagcentre og  

 særlige daghjem, der modtager personer med vidtgående fysiske eller psykiske  

 handicap, afholdes af institutionen.
KLUBVIRKSOMHED 19. Der kan ikke udbetales arbejdsløn eller andet  

 vederlag for deltagelse i klubvirksomhed.
Udgifter til befordring samt til  

 hel eller delvis dækning af materialer m.v. afholdes normalt af deltagerne.
 KLAGEADGANG M.V.
 20. Afgørelser vedrørende optagelse på  

 revalideringsinstitutioner og beskyttede virksomheder m.v., der træffes af  

 amtskommunens social- og sundhedsudvalg, kan indbringes for den SOCIALE  

 ANKESTYRELSE, jfr. bistandslovens § 15, stk. 5.
 I de enkeltstående tilfælde, hvor en beskyttet virksomhed m.v. alene er  

 beregnet for personer med bopæl i en bestemt kommune, men i øvrigt er  

 oprettet og drives med amtsrådets godkendelse, træffes beslutninger om  

 optagelse af det sociale udvalg i vedkommende kommune, jfr. § 94. Det sociale  

 udvalgs afgørelse kan da indbringes for amtsankenævnet, jfr. § 15, stk. 1,  

 hvis afgørelse er endelig.
 KLAGER OVER SAGSBEHANDLINGEN og spørgsmål i forbindelse med  

 FORSORGSUDØVELSEN under institutionsopholdet sker til amtsrådet som  

 tilsynsmyndighed for revalideringsinstitutioner, beskyttede virksomheder m.v.
KLAGER OVER AMTSRÅDETS beslutninger vedrørende FORSORGSUDØVELSEN, HERUNDER  

 OM YDELSER UNDER OPHOLDET, F.EKS.
ARBEJDSVEDERLAG OG BEFORDRINGSGODTGØRELSE,  

 KAN INDBRINGES FOR SOCIALSTYRELSEN OG I SIDSTE INSTANS FOR SOCIALMINISTEREN.
 Om de almindelige regler om klageadgang henvises i øvrigt til  

 socialminsteriets cirkulære om bistand efter bistandslovens afsnit I-VI til  

 personer med vidtgående fysiske eller psykiske handicap.
SÆRLIGE DAGINSTITUTIONER FOR BØRN OG UNGE  

 MED VISTGÅENDE FYSISKE ELLER PSYKISKE HANDICAP 21. I bistandslovens §§ 95 a-e, sammenholdt med § 14  

 og § 135, stk. 3, er fastsat regler om særlige daginstitutioner for børn og  

 unge med vidtgående fysiske eller psykiske handicap.
 Det er amtsrådets forpligtelse at sørge for, at der er det nødvendige  

 antal pladser på særlige daginstitutioner for de børn og unge, hvis behov for  

 støtte, behandling m.v. på grund af deres vidtgående fysiske eller psykiske  

 handicap ikke kan dækkes gennem ophold på de i medfør af bistandslovens § 69  

 etablerede daginstitutioner under kommunerne, jfr. socialministeriets  

 cirkulære om institutioner under kommunerne m.v.
INSTITUTIONERNES FORMÅL 22. De særlige daginstitutioner for børn og unge udgør  

 det nødvendige supplement til de almindelige daginstitutioner.
De særlige daginstitutioner har til formål at modtage de børn og unge med  

 vidtgående fysiske eller psykiske handicap, som ikke kan benytte almindelig  

 daginstitution på grund af deres behov for særlig pædagogisk støtte,  

 behandling m.v.
Dette gælder også for de børn, der er optaget i  

 døgninstitution, således at disse børn og unge opnår mulighed for to daglige  

 miljøer.
De særlige daginstitutioner påtager sig desuden observation og  

 diagnosticering med henblik på relevant socialpædagogisk påvirkning og  

 behandling samt specialpædagogisk indsats for børn med vidtgående fysiske  

 eller psykiske handicap i almindelige daginstitutioner eller i hjemmet.
De  

 særlige daginstitutioner påtager sig endvidere observation med henblik på  

 konstatering af behovet for iværksættelse af den specialpædagogiske bistand,  

 der kan ydes efter folkeskoleloven.
Denne virksomhed må betragtes som et led  

 i den almindelige service inden for social- og sundhedsforvaltningens rammer  

 med hensyn til støtte til børn med handicap omfattende indsats fra  

 sundhedspleje, daginstitutioner, familiestøtte, støttepædagoger, pædagogiske  

 konsulenter m.v.
Den specialpædagogiske bistand efter folkeskolelovens § 3 a,  

 stk. 1, der ydes af særligt uddannede lærere ansat i folkeskolen, vil i visse  

 tilfælde kunne supplere den nævnte indsats, især med hensyn til  

 taleundervisning og sprogstimulering.
 Det påhviler socialcentret/ institutionen at rette henvendelse til  

 skolemyndighederne angående spørgsmål om iværksættelse af den  

 specialpædagogiske bistand efter folkeskoleloven.
 Endvidere modtager de særlige daginstitutioner børn og unge med vidtgående  

 fysiske eller psykiske handicap til lejlighedsvis AFLASTNING af forældrene.  

 Såfremt der måtte være behov herfor, kan der etableres weekend-aflastning med  

 døgnophold i de særlige daginstitutioner.
Herudover har de særlige daginstitutioner en vejledningsopgave i  

 samarbejde med socialcentret og det sociale udvalg over for DE ENKELTE INSTITUTIONSTYPER M.V.
23. Der er ikke i bistandsloven fastsat regler om  

 bestemte typer af daginstitutioner for børn og unge med vidtgående fysiske  

 eller psykiske handicap.
Der vil som følge af de særlige institutioners  

 karakter af alternativ til de almindelige daginstitutioner kunne oprettes  

 særlige daginstitutioner inden for samtlige de typer af daginstitutioner, som  

 er nævnt i socialministeriets cirkulære om institutioner under kommunerne  

 m.v., og amtsrådene vil kunne kombinere de forskellige institutionstyper.
OPTAGELSE I INSTITUTION 24. Bestemmelse om, at barnet eller den unge skal  

 optages i en særlig daginstitution, træffes af amtskommunens social- og  

 sundhedsudvalg efter indstilling fra det sociale udvalg i den pågældendes  

 opholdskommune, jfr. § 95 d.
 Henvendelse om optagelse i en særlig daginstitution kan ske dels fra  

 forældrene, dels - som udgangspunkt i samråd med forældrene - fra de  

 myndigheder og lign., som i deres arbejde kommer i berøring med barnet eller  

 den unge, f.eks. sundhedsplejerske, andre daginstitutioner, specialkonsulent,  

 sociale medarbejdere, skolepsykolog, praktiserende læge, sygehuse m.fl.  

 Henvendelsen rettes i første række til det sociale udvalg, men kan også  

 rettes til socialcentret eller direkte til den særlige daginstitution.  

 Socialcentret foranlediger da sag om optagelse rejst over for det sociale  

 udvalg med henblik på indstilling til amtskommunens social- og  

 sundhedsudvalg.
Undersøgelsen af barnets eller den unges særlige behov er en afgørende  

 forudsætning for beslutningen om optagelse i den særlige daginstitution,  

 hvorfor det sociale udvalgs indstilling skal bygge på en vurdering af barnets  

 eller den unges individuelle behov og skal ske i samarbejde med den centrale  

 pladsanvisning og dagplejeformidlingen i kommunen og i fornødent omfang i  

 samarbejde med den skolepsykologiske rådgivning.
Amtskommunens social- og  

 sundhedsudvalgs beslutning om optagelse forudsætter, at der herudover  

 inddrages den fornødne sociale, socialpædagogiske og lægelige sagkundskab fra  

 socialcenter og/ eller vedkommende institution samt evt. andre sagkyndige.
 Ved vurderingen af, hvilke institutionspladser, der bedst kan tilgodese  

 barnets behov, bør der herudover i videst muligt omfang tages hensyn til  

 forældrenes egne ønsker ved valg af institution og til geografiske afstande.
 DET PÆDAGOGISKE ARBEJDE M.V.
 25. Arbejdet i institutionen bør tilrettelægges så nær  

 det normale som muligt, således at de retningslinier, som er angivet  

 vedrørende de almindelige daginstitutioners virksomhed i socialministeriets  

 cirkulære om institutioner under kommunerne m.v. i princippet også gælder for  

 de særlige daginstitutioner, der ud over at tilgodese alle de mere generelle  

 behov, som almindelige daginstitutioner opfylder, specielt har til opgave at  

 sikre den særlige indsats, som er nødvendig for at tilgodese behovet for  

 støtte, behandling m.v. hos børn og unge med vidtgående fysiske eller  

 psykiske handicap.
Det pædagogiske arbejde har til formål ved så tidlig en indsats som muligt  

 at fremme og støtte udviklingen hos børn og unge med fysiske eller psykiske  

 handicap, at hindre fejludviklinger og rette op på fejludviklinger, hvis  

 sådanne allerede er sket, samt at fremme den enkeltes sociale bevidsthed.  

 Arbejdet har endvidere til formål at observere det enkelte barn eller den  

 unge med henblik på konstatering af behovet for specialpædagogisk bistand  

 samt at observere med henblik på, at den enkelte kan blive optaget i den  

 relevante daginstitution, når hensyn tages til den pågældendes særlige behov,  

 sociale situation, geografiske bopæl m.v.
Der kan være tale om såvel  

 almindelig daginstitution som forskellige former for særlige institutioner.  

 Endelig skal det pædagogiske arbejde tage sigte på at gøre barnet så egnet  

 som muligt til skolestart.
Den social- og specialpædagogiske indsats i de  

 særlige daginstitutioner indgår således som et led i den samlede forebyggende  

 og behandlende indsats i socialsektoren med sundhedsplejen, forebyggende  

 lægeundersøgelser, almindelige daginstitutioner m.v.
 Opmærksomheden henledes på, at det efter folkeskolens § 19 påhviler det  

 kommunale skolevæsen at supplere denne indsats med at yde specialpædagogisk  

 bistand ved særligt uddannede lærere til børn, der endnu ikke har påbegyndt  

 skolegangen, ligesom der påhviler amtskommunen en tilsvarende forpligtelse,  

 for så vidt angår børn, hvis udvikling kræver en særlig vidtgående  

 hensyntagen eller støtte, jfr. undervisningsministeriets cirkulære af 31.  

 oktober 1978 om ændring af lov om folkeskolen, om lov om specialundervisning  

 for voksne og om ændring af lov om fritidsundervisning m.v.
Det forudsættes, at forældrene i videst muligt omfang inddrages i  

 tilrettelæggelsen af arbejdet med det enkelte barn.
Forældrene vil ofte have  

 behov for en særlig støtte fra institutionen og kontakt med andre forældre.  

 Institutionen bør derfor medvirke til et SAMARBEJDE MED FORÆLDRENE.
 Den VEJLEDNINGSVIRKSOMHED, som udgår fra den særlige daginstitution og  

 retter sig til de almindelige daginstitutioner herunder dagplejemødre,  

 omfatter vejledning og instruktion over for personalet samt direkte arbejde  

 med de børn eller unge, som befinder sig i den almindelige daginstitution  

 eller dagpleje, og som har behov for en særlig indsats.
 For så vidt angår de fysiske rammer, er det vigtigt, at de særlige  

 daginstitutioner råder over rum, der er særligt indrettede af hensyn til  

 forskellige slags behandlingsmetoder (lydisolering, fysioterapirum, særligt  

 indrettede udearealer), og at hele institutionen som sådan er indrettet under  

 særlig hensyntagen til børnenes handicap.
 For så vidt angår børnenes og institutionens forsyning med hjælpemidler,  

 henvises til pkt. 38 i socialministeriets cirkulære om bistand efter  

 bistandslovens afsnit I-VI til personer med vidtgående fysiske eller psykiske  

 handicap.
PERSONALETS UDDANNELSE OG SAMMENSÆTNING 26. Personalet ved de særlige daginstitutioner må have  

 en sammensætning og uddannelse, der sikrer, at institutionerne kan opfylde  

 deres opgaver over for børnene og de unge samt de personer, myndigheder og  

 institutioner, som de har forpligtelser over for i henhold til dette  

 cirkulære.
 Den daglige socialpædagogiske behandling af og omsorg for eleverne samt  

 vejlednings- og observationsvirksomheden varetages af personale, der normalt  

 vil have en socialpædagogisk grunduddannelse.
En institution kan i perioder komme ud for, at børn gennemsnitligt er mere  

 behandlingskrævende end ellers, f.eks. fordi der samtidig er særlig mange  

 svært fysisk eller psykisk handicappede børn, eller fordi enkelte børn er  

 helt specielt behandlingskrævende.
Disse forhold bør udløse en mere eller  

 mindre permanent forhøjet personalenormering.
Meget små institutioner og daginstitutioner med særlige arbejdsopgaver  

 såsom VEJLEDNINGSVIRKSOMHED, vil dog kunne have behov for tildeling af  

 yderligere personale.
Erfaringen fra de institutioner, som har haft egentlig  

 OBSERVATIONSVIRKSOMHED, viser, at denne virksomhed er meget krævende, således  

 at der må regnes med yderligere personale til varetagelse af denne funktion.
 Ud over dette personale må den særlige daginstitution have adgang til  

 bistand fra andre sagkyndige, f.eks. specialpædagoger, psykologer, pædiatere,  

 psykiatere, socialrådgivere, fysioterapeuter og ergoterapeuter, ligesom der  

 må knyttes lægetilsyn til institutionen.
 Det udddannede personale må sikres mulighed for efter- og  

 videreuddannelse.
 Det ikke-uddannede personale med socialpædagogiske opgaver, må have adgang  

 til at gennemgå særligt tilrettelagte indførings- og andre kurser, ligesom  

 der må gennemføres en systematisk vejledning af dette personale under  

 institutionslederens ansvar.
 I øvrigt henvises til reglerne om personale ved almindelige  

 daginstitutioner i socialministeriets cirkulære om institutioner under  

 kommunerne m.v.
DAGINSTITUTIONERNES LEDELSE OG DRIFT, MEDARBEJDER- OG FORÆLDREINDFLYDELSE  

 SAMT TILSYN 27. For så vidt angår de særlige daginstitutioners  

 ledelse og drift, henvises til de almindelige bestemmelser i afsnit I i  

 socialministeriets cirkulære om institutioner under amtskommunerne.
Særlige daginstitutioner kan etableres og drives i forbindelse med  

 almindelige daginstitutioner oprettet i henhold til bistandslovens § 69,  

 således at den særlige daginstitution f.eks. drives i lokaler i en almindelig  

 daginstitution.
Dette kan bl.a. ske i form af, at en særlig daginstitution  

 driver en afdeling for børn med vidtgående fysiske eller psykiske handicap i  

 den almindelige daginstitution, og således at institutionen (afdelingen)  

 ledelsesmæssigt hører under den særlige daginstitution.
 Efter bistandslovens § 95 a, stk. 2, vil amtskommunen endvidere kunne  

 indgå aftale med en kommune om oprettelse og drift af en særlig  

 daginstitution.
 Endelig vil der kunne etableres almindeligt daginstitutionsophold i den  

 særlige daginstitution.
 Der tænkes her navnlig på tilfælde, hvor normalt fungerende børn optages i  

 en særlig daginstitution med henblik på at skabe et afvekslende og  

 stimulerende miljø for børn med handicap, f.eks. for at give hørehæmmede børn  

 mulighed for at være i et sprogmiljø.
 Opmærksomheden henledes på, at reglerne i socialministeriets cirkulære om  

 institutioner under kommunerne, om henholdsvis MEDARBEJDER- og  

 FORÆLDREINDFLYDELSE finder tilsvarende anvendelse for de særlige  

 daginstitutioner.
 Udgifter til børnenes BEFORDRING til og fra institutionen afholdes af  

 vedkommende institution i det omfang udgifterne ikke afholdes af amtskommunen  

 i henhold til andre befordringsordninger, ligesom institutionen afholder  

 udgifterne til forældrenes befordring i forbindelse med deltagelse i  

 forældremøder og behandlingsmøder.
 Om ydelse af HJÆLPEMIDLER til brug i de særlige daginstitutioner henvises  

 til socialstyrelsens vejledning om ydelse af hjælpemidler i henhold til  

 bistandslovens § 58.
Det almindelige TILSYN, som vedrører spørgsmål om institutionens ledelse  

 og drift, påhviler amtsrådet i den amtskommune, hvor institutionen er  

 beliggende, medens det pædagogiske tilsyn med de særlige daginstitutioner  

 udøves af amtskommunens socialcenter, jfr. § 95 c.
Det overordnede tilsyn med  

 det pædagogiske arbejde udøves af socialstyrelsen.
 28. Vedrørende FORÆLDRENES BETALING for opholdet i de  

 særlige daginstitutioner for børn og unge med vidtgående fysiske eller  

 psykiske handicap henvises til socialministeriets bekendtgørelse om betaling  

 for ophold i daginstitution for børn med vidtgående fysiske eller psykiske  

 handicap.
KLAGEADGANG 29. Amtskommunens social- og sundhedsudvalgs afgørelse  

 vedrørende optagelse i særlig daginstitution kan af forældre og andre, der  

 varetager barnets interesse, og af opholdskommunen indbringes for DEN SOCIALE  

 ANKESTYRELSE, jfr. bistandslovens § 15, stk. 5.
 Om klageadgangen vedrørende forældrebetaling henvises til  

 betalingsbekendtgørelsen, jfr. ovenfor pkt. 28.
 KLAGER OVER SAGSBEHANDLINGEN og spørgsmål i forbindelse med  

 forsorgsudøvelsen under institutionsopholdet sker til amtsrådet som  

 tilsynsmyndighed for de særlige daginstitutioner.
 KLAGER OVER AMTSRÅDETS beslutninger vedrørende forsorgsudøvelsen kan  

 indbringes for socialstyrelsen og i sidste instans for socialministeren.
 Om de almindelige regler om klageadgang henvises i øvrigt til  

 socialministeriets cirkulære om bistand efter bistandslovens afsnit I-VI til  

 personer med vidtgående fysiske eller psykiske handicap.
DØGNINSTITUTIONER FOR VOKSNE MED VIDTGÅENDE  

 FYSISKE ELLER PSYKISKE 30. I bistandslovens §§ 112-118 sammenholdt med § 14  

 og § 135, stk. 3, er fastsat regler om døgninstitutioner for voksne med  

 vidtgående fysiske eller psykiske handicap.
INSTITUTIONERNES FORMÅL 31. Med henblik på at skabe en tilværelse for den  

 enkelte så nær det normale som muligt, har institutionerne til formål gennem  

 behandling og pleje samt socialpædagogisk indsats at tilgodese de særlige  

 behov hos voksne med vidtgående fysiske eller psykiske handicap, som ikke kan  

 dækkes gennem indlæggelse på sygehus eller ophold på de øvrige i  

 bistandslovens kap. 16 og 17 nævnte institutioner.
Ophold i  

 døgninstitutionerne bør således kun finde sted i tilfælde, hvor behovet for  

 bistand ikke på anden måde rimeligt kan tilgodeses.
Ud over den daglige socialpædagogiske behandling og omsorg tilstræbes  

 under døgninstitutionsopholdet at yde fornøden støtte gennem optræning til en  

 mere selvstændig tilværelse i beskyttet bolig eller egen bolig, herunder  

 bofællesskab, samt at der ydes fornøden specialundervisning efter lov om  

 specialundervisning for voksne.
En del af beboerne vil imidlertid næppe kunne  

 klare en mere selvstændig tilværelse uden for institution og har til  

 stadighed behov for institutionens beskyttede miljø.
 DE ENKELTE INSTITUTIONSTYPER M.V.
 32. Døgninstitutioner for voksne med vidtgående  

 fysiske eller psykiske handicap omfatter følgende typer af institutioner:
33. På DØGNINSTITUTIONERNE FOR VOKSNE ydes pleje og  

 behandling til personer med vidtgående fysiske eller psykiske handicap, med  

 mere vedvarende behov for socialpædagogisk omsorg og pleje.
Det drejer sig om  

 specialhjem for personer med vidtgående psykiske handicap samt specialhjem  

 for personer med epilepsi i højere grad og visse specialhjem for voksne døve  

 og tunghøre, døvblinde samt blinde og svagsynede.
34. PENSIONATER, KOLLEGIER M.V. er oprettet specielt  

 med sigte på optræning af beboerne til at klare en mere selvstændig  

 tilværelse uden for institution.
På pensionaterne tager opholdet, ud over at  

 dygtiggøre beboerne til en mere selvstændig tilværelse i egen bolig, sigte på  

 at tilbyde en friere boligform end den, en døgninstitution kan tilbyde.
Beboere har i almindelighed arbejde i dagtimerne, især på beskyttet  

 værksted uden for institution.
På enkelte institutioner er der som led i  

 institutionens virksomhed knyttet beskæftigelse til selve institutionen,  

 eventuelt med henblik på erhvervsmæssig optræning.
35. I AFLASTNINGSHJEM og på AFLASTNINGSPLADSER  

 modtages voksne med vidtgående fysiske eller psykiske handicap i kortvarige  

 ophold indtil 3 måneder ad gangen.
Der ydes fornøden pasning og pleje, og  

 samtidig søges den enkeltes færdigheder forbedret gennem socialpædagogisk  

 indsats og behandling.
Der findes egentlige aflastningshjem, men udviklingen  

 går i retning af at modtage voksne i dertil indrettede afdelinger i  

 døgninstitutioner eller pensionater frem for særlige aflastningshjem.
OPTAGELSE I INSTITUTION 36. Amtskommunens social- og sundhedsudvalg træffer  

 afgørelse om optagelse i døgninstitutioner for voksne med fysiske eller  

 psykiske handicap efter indstilling fra det sociale udvalg i opholdskommunen,  

 jfr. § 115.
 Henvendelse om optagelse i en døgninstitution for voksne med vidtgående  

 fysiske eller psykiske handicap kan ske dels fra den pågældende selv eller  

 den, der varetager dennes interesser, eller - i samråd med pågældende eller  

 den der varetager dennes interesser - fra de myndigheder og lignende, som er  

 kommet i berøring med den pågældende, f.eks. andre institutioner, sygehuse,  

 specialkonsulent m.v.
 Det er af væsentlig betydning, at den pågældende selv og/ eller den, der  

 varetager dennes interesser fra det tidligst mulige tidspunkt inddrages i  

 overvejelserne, og at der i videst muligt omfang tages hensyn til den  

 pågældendes egne ønsker ved valg af institution.
Henvendelsen om optagelse på institution rettes i første række til det  

 sociale udvalg, men kan også rettes til socialcentret eller direkte til  

 vedkommende institution.
Socialcentret foranlediger da sag om optagelse rejst  

 over for det sociale udvalg med henblik på indstilling til amtskommunens  

 social- og sundhedsudvalg.
Vurderingen af den pågældendes særlige behov for pleje, behandling m.v.,  

 er afgørende for beslutningen om optagelse på døgninstitution for voksne med  

 vidtgående fysiske eller psykiske handicap.
Det sociale udvalgs indstilling  

 skal derfor bygge på en undersøgelse af den pågældendes individuelle behov  

 inden for rammerne af en helhedsbedømmelse af pågældendes situation.  

 Amtskommunens social- og sundhedsudvalgs beslutning om optagelse forudsætter  

 i øvrigt, at den fornødne sociale, socialpædagogiske og lægelige sagkundskab  

 fra socialcentret og/ eller vedkommende institution samt eventuelle andre  

 sagkyndige er inddraget.
 Om betingelserne for optagelse i lukkede institutioner henvises til  

 socialminsteriets bekendtgørelse om magtanvendelse m.v. i institutioner for  

 voksne med vidtgående fysiske eller psykiske handicap.
 Til personer med ophold på en døgninstitution bør der normalt tilbydes et  

 dagligt miljøskift, jfr. således pkt. 12 foran om beskyttet beskæftigelse  

 uden for døgninstitutionen.
 Flytning mellem de forskellige institutioner betragtes som udskrivning fra  

 en institution og optagelse på en anden institution og forudsætter derfor en  

 ny visitation.
 En beboer eller den, der varetager dennes interesser, kan forlange  

 anbringelsen taget op af visitationsmyndighederne til fornyet afgørelse,  

 f.eks. når pågældende finder, at opholdet udstrækkes længere, end formålet  

 tilsiger.
Det påhviler i øvrigt socialcentret i samarbejde med institutionens  

 ledelse og det sociale udvalg at følge klienten under opholdet og tage dennes  

 forhold op til vurdering med faste mellemrum og mindst 1 gang om året.
Dette  

 gælder for alle beboere, herunder personer, som er blevet optaget dengang, da  

 optagelse på døgninstitution var det eneste tilbud, forsorgen kunne give ud  

 over anbringelse i familiepleje, samt for personer, der har ophold på  

 institutionen i henhold til dom eller kendelse, idet man herunder må være  

 opmærksom på muligheden for en ændring af dommen eller kendelsen.  

 Amtskommunens social- og sundhedsudvalg har ansvaret for, at opholdet ikke  

 udstrækkes ud over, hvad formålet med opholdet kræver.
DET SOCIALPÆDAGOGISKE ARBEJDE 37. I samråd med beboerne skal dagligdagen  

 tilrettelægges således, at der sikres beboerne den bedst mulige tilværelse,  

 og således at formålet med opholdet for den enkelte tilgodeses, uanset om der  

 er tale om et midlertidigt eller et mere vedvarende ophold.
Det er væsentligt  

 at udvikle størst mulig selvhjulpenhed.
Derfor udarbejdes en plan i  

 samarbejde med klienten eller de, der varetager dennes interesser, om  

 tilrettelæggelsen af hverdagen.
Arbejdet skal udføres i samarbejde med det sociale udvalg og  

 socialcentret.
Dette gælder ikke mindst planlægning af tilværelsen efter  

 institutionsopholdets afslutning, hvor særlig bistand fra det sociale udvalg  

 er nødvendig, f.eks. i form af etableringshjælp og støtte til uddannelse m.v.
 Om fysisk magtanvendelse, anvendelse af fiksering samt anbringelse i  

 lukket institution henvises til socialministeriets bekendtgørelse om  

 magtanvendelse m.v. i institutioner for voksne med vidtgående fysiske eller  

 psykiske handicap.
Socialstyrelsen har udsendt cirkulæreskrivelse nr. 673 af 10. marts 1980  

 om socialministeriets bekendtgørelse om magtanvendelse m.v. i institutioner  

 for voksne med vidtgående fysiske eller psykiske handicap.
Socialstyrelsen  

 har tillige udsendt cirkulæreskrivelse nr. 696 af 24. juli 1980 med  

 vejledning om pædagogiske midler.
PERSONALETS SAMMENSÆTNING OG UDDANNELSE 38. Personalet ved institutionerne må have en  

 sammensætning og uddannelse, der sikrer, at institutionerne kan opfylde deres  

 opgave over for beboerne samt de personer, myndigheder og institutioner, som  

 de i øvrigt har forpligtelser overfor.
Personalebehovet afhænger af den  

 enkelte institutions formål og klientel.
 Den daglige socialpædagogiske behandling af og omsorg for voksne med  

 vidtgående fysiske eller psykiske handicap varetages af personale, der  

 normalt vil have en socialpædagogisk grundudddannelse.
 Personalenormeringen vil variere meget fra institution til institution  

 afhængig af beboernes behov for aktivering, behandling og herunder støtte til  

 selvstændig udfoldelse i kontakt med andre i og uden for institutionen.
 Normeringen vil således være afhængig af, hvorledes de enkelte beboere  

 fungerer i forskellige situationer (beboernes funktionsniveau), ligesom  

 institutionens størrelse og de mere eller mindre hensigtsmæssige fysiske  

 rammer spiller en væsentlig rolle for vurderingen af personalebehovet.
Det bør tilstræbes, at der sikres personalet mulighed for efter- og  

 videreuddannelse.
Det ikke-uddannede personale med socialpædagogiske opgaver  

 må have adgang til at gennemgå særligt tilrettelagte indførings- og andre  

 kurser, ligesom der må gennemføres en systematisk vejledning af dette  

 personale under institutionslederens ansvar.
Ledere af institutionerne bør have suppleret deres grunduddannelse med en  

 efter- og videreuddannelse.
De fleste ledere har en socialpædagogisk  

 uddannelse som grunduddannelse.
 39. I den tværfaglige behandling af voksne med  

 vidtgående fysiske eller psykiske handicap indgår en række sagkyndige, f.eks.  

 læger, herunder speciallæger, sygeplejersker, fysio- og ergoterapeuter,  

 psykologer, socialrådgivere, hjemmevejledere og omsorgsinstruktører.
INSTITUTIONERNES LEDELSE OG DRIFT, MEDARBEJDER- OG KLIENTINDFLYDELSE SAMT  

 TILSYN 40. Om institutionernes LEDELSE OG DRIFT henvises til  

 de almindelige regler i afsnit I i socialministeriets cirkulære om  

 institutioner under amtskommunerne.
Institutionens leder og øvrige medarbejdere i faste stillinger danner et  

 MEDARBEJDERRÅD, der er medbestemmende ved fastlæggelsen af retningslinier for  

 varetagelsen af det socialpædagogiske arbejde.
Herudover henvises til de til  

 enhver tid gældende regler om samarbejdsudvalg inden for den (amts)kommunale  

 forvaltning/ virksomhed.
Forsorgen udøves i et nært samarbejde mellem  

 personale og beboere, og hvor der er tale om beboere, der ikke selv kan  

 medvirke, mellem personale og de, der varetager de pågældendes interesser.  

 Der bør oprettes BEBOERRÅD med henblik på dels at aktivere beboerne, dels at  

 skabe et samarbejde mellem beboerne og institutionen.
 Socialstyrelsen har udsendt vejledende retningslinier om medarbejderråd i  

 cirkulæreskrivelse nr. 670 af 25. marts 1980 om medarbejderråd ved  

 døgninstitutioner under amtskommunens ansvar og i cirkulæreskrivelse nr. 667  

 af 6. februar 1980 om beboerråd og beboermøder ved døgninstitutioner for  

 voksne med vidtgående fysiske eller psykiske handicap og særlige plejehjem.
LÆGE- OG TANDLÆGEBETJENING 41. Personer, der er optaget i døgninstitutioner for  

 voksne med vidtgående fysiske eller psykiske handicap, har ikke adgang til  

 ydelser efter sygesikringsloven, såfremt der under institutionsopholdet er  

 draget omsorg for de pågældendes sygesikring, og opholdet skønnes at ville  

 vare 3 måneder eller mere, jfr. socialministeriets bekendtgørelse nr. 119 af  

 17. marts 1976 om begrænsning i adgang til ydelser efter sygesikringsloven  

 for visse persongrupper (hvilende sygesikringsret).
 Lederen af institutionen påser, at beboerne undergives fornødent tilsyn og  

 behandling af læge og tandlæge.
 Beboerne betjenes i almindelighed af praktiserende tandlæger og bør have  

 to årlige tandeftersyn.
TILSYN 42. Det almindelige TILSYN med døgninstitutioner for  

 voksne med vidtgående fysiske eller psykiske handicap påhviler amtsrådet i  

 den amtskommune, hvor institutionen er beliggende, jfr. § 114. Tilsynet  

 omfatter såvel det socialpædagogiske arbejde som institutionernes ledelse og  

 drift, herunder spørgsmål af driftsøkonomisk og regnskabsmæssig karakter.  

 Tilsynet med det socialpædagogiske arbejde på de amtskommunale institutioner  

 udøves af amtskommunens socialcenter.
 For SELVEJENDE INSTITUTIONER, der drives af en anden amtskommune end  

 beliggenhedsamtskommunen, er det socialcentret i beliggenhedsamtskommunen,  

 der udøver tilsynet med det socialpædagogiske arbejde, medmindre andet  

 aftales mellem amtsrådene.
Socialstyrelsen har det OVERORDNEDE TILSYN med det socialpædagogiske  

 arbejde på døgninstitutioner for voksne med vidtgående fysiske eller psykiske  

 handicap.
Dette gælder særligt administrationen af reglerne i  

 socialministeriets bekendtgørelse om magtanvendelse m.v. i institutioner for  

 voksne med vidtgående fysiske eller psykiske handicap.
 Om det SUNDHEDSMÆSSIGE TILSYN med institutionerne henvises til  

 indenrigsministeriets bekendtgørelse nr. 435 af 23. august 1974 om reglement  

 vedrørende det sundhedsmæssige tilsyn med institutioner, klinikker m.v. og  

 indenrigsministeriets cirkulære herom af samme dato.
FORSKELLIGE BESTEMMELSER 43. Til dækning af MERUDGIFTER VED FORSØRGELSEN af  

 voksne med vidtgående fysiske eller psykiske handicap under ferieophold i  

 hjemmet kan institutionen i tilfælde, hvor tilsyns- og plejebehovet er meget  

 omfattende, yde støtte efter principielt samme retningslinier som angivet i  

 bistandslovens § 48, men sat i forhold til antallet af dage, i hvilke den  

 pågældende er hjemme i ferier af mere end 1 uges varighed.
 44. Om ydelse af HJÆLPEMIDLER til voksne med  

 vidtgående fysiske eller psykiske handicap med ophold i døgninstitutioner  

 henvises til afsnit V i socialministeriets cirkulære om bistand efter  

 bistandslovens afsnit I-VI til personer med vidtgående fysiske eller psykiske  

 handicap.
 45. Om ERSTATNING efter ARBEJDSSKADEFORSIKRINGSLOVEN  

 til personer, der er optaget i døgninstitutioner for voksne med vidtgående  

 fysiske eller psykiske handicap henvises til socialministeriets  

 bekendtgørelse om erstatning efter arbejdsskadeforsikringsloven til personer,  

 der er optaget i institutioner under bistandsloven.
BELØB TIL PERSONLIGE FORNØDENHEDER OG ANDRE YDELSER 46. Til beboere på institutioner for personer med  

 vidtgående fysiske eller psykiske handicap ydes beløb til personlige  

 fornødenheder efter følgende retningslinier:
 Til PERSONER UNDER 60 ÅR ydes lommepenge inden for rammerne af det efter  

 bistandslovens § 84 til enhver tid fastsatte beløb til personlige  

 fornødenheder til beboere under 60 år på plejehjem m.v.
Socialstyrelsen har udsendt regler om fastsættelsen af lommepengenes  

 størrelse i det enkelte tilfælde herunder om afkortning i lommepengene i de  

 tilfælde, hvor beboerne har indtægt ved personligt arbejde eller oppebærer  

 ydelser, der træder i stedet herfor.
Amtsrådet (social- og sundhedsudvalget)  

 fastsætter størrelsen af beløbet til personlige fornødenheder til den enkelte  

 beboer.
 I henhold til § 117, stk. 2, ydes til PERSONER OVER 60 ÅR lommepenge med  

 det efter bistandslovens § 84 til enhver tid fastsatte beløb til personlige  

 fornødenheder til beboere over 60 år på plejehjem m.v.
 Ud over beløb til personlige fornødenheder kan institutionen udbetale  

 beløb til beklædning til beboerne inden for rammerne af det beløb, der af  

 institutionen er afsat til dette formål.
 Vejledende regler om lommepenge, beklædning og andre ydelser, herunder  

 angivelse af beløbsstørrelsen er udsendt af socialstyrelsen.
 Institutionen afholder udgifter til BEFORDRING af personer med vidtgående  

 fysiske eller psykiske handicap i forbindelse med henholdsvis optagelse på  

 eller udskrivning fra institutionen.
 Institutionen kan endvidere betale beboernes befordringsudgifter i  

 forbindelse med ferier og week-ends, ligesom der i fornødent omfang kan ydes  

 fribefordring til en ledsager.
 Institutionen kan desuden yde frirejser til dem, der varetager beboernes  

 interesser til deltagelse i de foranstaltninger (behandlingsmøder o. l.), der  

 foregår på institutionen, og til beboerbesøg.
 I det omfang beboerne ikke selv af beløbet til personlige fornødenheder og  

 eventuelle arbejdsindtægter kan bekoste et FERIEOPHOLD, kan der efter en  

 konkret bedømmelse ydes rejsetilskud med henblik på beboernes deltagelse i  

 kollektive feriearrangementer i såvel ind- som udland.
 Socialstyrelsen har udsendt vejledende regler om befordring og rejser.
 Udgifterne til lommepenge m.v. betragtes som udgifter vedrørende ophold på  

 institution og finansieres efter bestemmelsen i bistandslovens § 135, stk. 3.
 Om frirejser m.v. til færinger med vidtgående fysiske eller psykiske  

 handicap, som er anbragt i døgninstitutioner for voksne, fastsætter  

 socialstyrelsen retningslinier efter forhandling med de færøske myndigheder.
 Om frirejser m.v. for grønlændere med vidtgående fysiske eller psykiske  

 handicap fastsættes reglerne af de grønlandske myndigheder.
 Rejsebeløbet kan udlægges af institutionen, men udgifterne afholdes af de  

 færøske eller grønlandske myndigheder.
BETALING FOR OPHOLDET 47. PERSONER UNDER 60 ÅR Efter bestemmelsen i § 117, stk. 1, er ophold på institutioner for  

 personer med vidtgående fysiske eller psykiske handicap gratis for personer  

 under 60 år, der ikke har lønindtægter af væsentligt omfang.
 Personer med højere lønindtægter betaler for opholdet i henhold til  

 socialministeriets bekendtgørelse om betaling for personer under 60 år med  

 højere lønindtægter for ophold på de i bistandslovens § 112, stk. 1, nævnte  

 institutioner.
 Socialstyrelsen har udsendt vejledning om størrelsen af betalingen,  

 herunder angivelse af maksimumbetalingen og regler for, hvilke indtægter ud  

 over indtægter ved personligt arbejde der betragtes som lønindtægter.
 Amtsrådet (social- og sundhedsudvalget) beregner størrelsen af betalingen.
 Betalingen indgår til amtskommunen (institutionen).
PERSONER OVER 60 ÅR For personer over 60 år gælder efter bestemmelsen i § 117, stk. 2, at der  

 efter udløbet af de frister efter indlæggelsen, der er angivet i lov om  

 social pension, indbetales i overensstemmelse med bestemmelserne i lovens §  

 84, jfr. endvidere socialministeriets cirkulære om institutioner under  

 kommunerne m.v.
 Amtskommunens social- og sundhedsudvalg fastsætter betalingen.
 Betalingen indgår til amtskommunen (institutionen).
KLAGEADGANG 48. Amtskommunens social- og sundhedsudvalgs afgørelse  

 vedrørende OPTAGELSE i døgninstitution for voksne med vidtgående fysiske  

 eller psykiske handicap, herunder flytning mellem åben og lukket institution  

 kan indbringes for DEN SOCIALE ANKESTYRELSE, jfr. § 15, stk. 5.
 KLAGER OVER SAGSBEHANDLINGEN og spørgsmål i forbindelse med  

 forsorgsudøvelsen under institutionsopholdet sker til amtsrådet som  

 tilsynsmyndighed for døgninstitutioner for voksne med vidtgående fysiske  

 eller psykiske handicap.
 KLAGER OVER AMTSRÅDETS BESLUTNINGER vedrørende forsorgsudøvelsen herunder  

 om ydelser under opholdet kan indbringes for socialstyrelsen og i sidste  

 instans for socialministeren.
 Tilsvarende klageadgang gælder for amtsrådets beregning af betalingen for  

 personer under 60 år, jfr. socialministeriets bekendtgørelse om betaling for  

 personer under 60 år med højere lønindtægter for ophold på de i  

 bistandslovens § 112, stk. 1, nævnte institutioner.
 Klager over social- og sundhedsudvalgets beregning af egenbetalingen for  

 personer over 60 år kan indbringes for den sociale ankestyrelse.
 Om de almindelige regler om klageadgang henvises i øvrigt til  

 socialministeriets cirkulære om bistand efter bistandslovens afsnit I-VI til  

 personer med vidtgående fysiske eller psykiske handicap.
SÆRLIGE PLEJEHJEM Institutionernes formål 49. I bistandslovens §§ 112-118 sammenholdt med § 14  

 og § 135, stk. 3, er fastsat regler om særlige plejehjem.
 Amtsrådet har forpligtelse efter § 112, stk. 2, til at sørge for, at der  

 findes særlige plejehjem for yngre og for personer med lidelser, der enten  

 forudsætter en bestemt indretning af plejehjemmet eller gør periodevis  

 indlæggelse til rekreation efter behandling påkrævet.
 Ved vurderingen af behovet for særlige plejehjem må det tages i  

 betragtning, at særlige plejehjem er en specialforanstaltning, som kun  

 anvendes, hvis de pågældende klientgruppers behov ikke på fyldestgørende måde  

 kan tilgodeses gennem de øvrige institutionstilbud.
Særlige plejehjem til rekreation eller behandling bør ud over et  

 behandlingssigte også have et socialt, socialpædagogisk og/ eller  

 revalideringsmæssigt formål.
Rene sygebehandlingsinstitutioner bør derfor  

 oprettes med hjemmel i anden lovgivning, f.eks. sygehusloven.
 Ved lov nr. 349 af 4. juni 1986 om ændring af lov om statshospitalernes  

 overførelse til amtskommunerne vil de psykiatriske plejehjem under  

 sygehusvæsenet og Københavns kommunes psykiatriske plejehjem m.v. blive  

 overført til bistandsloven den 1. januar 1987 med henblik på en videreførelse  

 af plejehjemmene efter bistandslovens § 112, stk. 2. Plejehjemmene henhører  

 under amtskommunernes social- og sundhedsudvalg og drives videre enten som  

 særlige plejehjem bestemt til længerevarende ophold eller særlige plejehjem  

 bestemt til periodevis indlæggelse til rekreation eller behandling.
 Der henvises til socialstyrelsens vejledning om overførsel af de  

 psykiatriske plejehjem (H-plejehjemmene) under sygehusvæsenet til  

 bistandsloven.
 DE ENKELTE INSTITUTIONSTYPER M.V.
 50. Der findes følgende 3 typer særlige plejehjem:
 Særlige plejehjem for yngre (fysisk handicappede).
 Særlige plejehjem for personer med lidelser, der forudsætter en bestemt  

 indretning af plejehjemmet.
 Særlige plejehjem for personer med lidelser, der gør periodevis  

 indlæggelse til rekreation eller behandling påkrævet.
 51. SÆRLIGE PLEJEHJEM FOR YNGRE (fysisk handicappede)  

 er bestemt for personer mellem 18-45 år (på ansøgningstidspunktet), der på  

 grund af et fysisk handicap er ude af stand til at klare sig under andre  

 boligformer med den bistand som i øvrigt kan stilles til rådighed.
52. SÆRLIGE PLEJEHJEM FOR PERSONER MED LIDELSER, DER  

 FORUDSÆTTER EN BESTEMT INDRETNING af plejehjemmet er f.eks. plejehjem for  

 tidligere tuberkulosepatienter og personer med andre lungehandicap, plejehjem  

 for blinde samt særlige plejehjem for personer med psykiatriske lidelser.
De  

 særlige plejehjem under bistandsloven for personer med vidtgående  

 psykiatriske lidelser er bestemt for personer, der har behov for  

 specialforanstaltninger, der ikke kan tilgodeses på et almindeligt plejehjem.
 53. SÆRLIGE PLEJEHJEM FOR PERSONER MED LIDELSER, DER  

 GØR PERIODEVIS INDLÆGGELSE TIL REKREATION ELLER BEHANDLING påkrævet, kan  

 f.eks. være plejehjem for tidligere tuberkulosepatienter eller  

 bo-institutioner i forbindelse med social- og erhvervsmæssig revalidering for  

 psykiatriske patienter som led i efterbehandling eller lignende.
OPTAGELSE I INSTITUTION 54. Bestemmelse om optagelse i et særligt plejehjem  

 træffes af amtskommunens social- og sundhedsudvalg efter indstilling fra det  

 sociale udvalg i pågældendes opholdskommune, jfr. bistandslovens § 115.
HENVENDELSE OM OPTAGELSE i særlige plejehjem kan ske dels fra den  

 pågældende selv eller den, der varetager dennes interesser, dels - i samråd  

 med den pågældende - fra de myndigheder og lign., som er kommet i berøring  

 med den pågældende, f.eks. andre institutioner, sygehuse, praktiserende læge,  

 hjemmesygeplejerske, hjemmehjælper m.fl.
Henvendelsen rettes i første række  

 til det sociale udvalg, men kan også rettes til socialcentret eller direkte  

 til det særlige plejehjem.
Socialcentret foranlediger da sag om optagelse  

 rejst over for det sociale udvalg med henblik på indstilling til  

 amtskommunens social- og sundhedsudvalg.
DET SOCIALE UDVALGS UNDERSØGELSE af den pågældendes særlige behov inden  

 for rammerne af en helhedsvurdering af pågældendes situation er afgørende for  

 bestemmelsen om optagelse i særlige plejehjem.
AMTSKOMMUNENS SOCIAL- OG  

 SUNDHEDSUDVALGS beslutning om optagelse forudsætter i øvrigt, at den fornødne  

 sociale, socialpædagogiske og lægelige sagkundskab fra socialcentret og/  

 eller vedkommende institution samt eventuelle andre sagkyndige er inddraget.  

 Der skal så vidt muligt tages hensyn til pågældendes eget ønske om  

 anbringelsessted, også når optagelsen f.eks. af hensyn til at opretholde  

 forbindelse med pårørende, ønskes i et andet særligt plejehjem end det,  

 amtskommunen sædvanligvis benytter.
 Det påhviler socialcentret i samarbejde med institutionens ledelse og det  

 sociale udvalg at følge klienten under opholdet.
 Specielt for plejehjem for yngre og for personer med specielle lidelser er  

 der særlig grund til at inddrage det sociale udvalg i at følge med i  

 klientens helbredstilstand med henblik på, at pågældende ved en eventuel  

 bedring udskrives til eget hjem, beskyttet bolig eller lignende.
PERSONALETS SAMMENSÆTNING OG UDDANNELSE 55. Personalet ved særlige plejehjem må have en  

 sammensætning og en uddannelse af socialpædagogisk, pleje- og omsorgsmæssig  

 art, således at den enkelte institution er egnet til at modtage beboere i de  

 aldersgrupper og med de lidelser eller handicap, som institutionen er bestemt  

 for.
 Endvidere bør personalet under ansættelsen sikres mulighed for efter- og  

 videreuddannelse.
INSTITUTIONERNES LEDELSE OG DRIFT, MEDARBEJDER- OG KLIENTINDFLYDELSE SAMT  

 TILSYN 56. De almindelige regler om døgninstitutioners  

 ledelse og drift fremgår af afsnit I i socialministeriets cirkulære om  

 bistandslovens bestemmelser om institutioner under amtskommunerne, hvortil  

 henvises.
Institutionens leder og øvrige medarbejdere i faste stillinger danner et  

 MEDARBEJDERRÅD, der er medbestemmende ved fastlæggelsen af retningslinier for  

 varetagelsen af det omsorgsmæssige og socialpædagogiske arbejde.
Herudover  

 henvises til de til enhver tid gældende regler om samarbejdsudvalg inden for  

 den (amts)kommunale forvaltning/ virksomhed.
 Forsorgen udøves i et nært samarbejde mellem personale og beboere, og hvor  

 der er tale om beboere, der ikke selv kan medvirke, mellem personale og de  

 der varetager de pågældendes interesser.
For hvert særligt plejehjem bør etableres et BEBOERRÅD.
Formålet med et  

 beboerråd er dels at aktivere hjemmenes beboere, dels at skabe et samarbejde  

 mellem beboere og hjemmets leder med henblik på at drøfte spørgsmål af  

 interesse for det daglige liv på hjemmet.
Beboerrådene må have adgang til at  

 tage initiativ til drøftelse med lederen af vedkommende hjem og skal kunne  

 henvende sig direkte til de amtskommunale myndigheder.
Beboerrådet fastsætter  

 ud fra ovenstående selv sin forretningsorden.
 Socialstyrelsen har udsendt vejledende regler om medarbejderråd og  

 beboerråd.
 Om TILSYNSREGLERNE henvises til bemærkningerne ovenfor under pkt. 42. Det  

 er for de særlige plejehjem for personer med vidtgående psykiatriske lidelser  

 en forudsætning, at der til hjemmet er knyttet fast psykiatrisk  

 speciallægetilsyn.
 Om erstatning efter ARBEJDSSKADEFORSIKRINGSLOVEN til personer, der er  

 optaget i særlige plejehjem, henvises til socialministeriets bekendtgørelse  

 om erstatning efter arbejdsskadeforsikringsloven til personer, der er optaget  

 i institutioner under bistandsloven.
EGENBETALING, BELØB TIL PERSONLIGE FORNØDENHEDER OG ANDRE YDELSER 57. Ifølge bistandslovens § 118, stk. 1, finder  

 BETALINGSREGLERNE for almindelige plejehjem tilsvarende anvendelse ved ophold  

 på særlige plejehjem for yngre og for personer med lidelser, der forudsætter  

 en bestemt indretning af plejehjemmet.
Der henvises til de nærmere regler  

 herom i socialministeriets cirkulære om institutioner under kommunerne og om  

 visse særlige plejehjem.
 Til personer under 60 år på særlige plejehjem for YNGRE (fysisk  

 handicappede) ydes et højere beløb til personlige fornødenheder end til  

 personer på almindelige plejehjem og på de øvrige særlige plejehjem med  

 tilsvarende betalingsregler, jfr. § 118, stk. 1, 2. pkt.
 Beløbet til personlige fornødenheder afholdes af den indlæggende kommune.
 Herudover har de optagne på særlige plejehjem bestemt for længerevarende  

 ophold ret til de samme YDELSER som sædvanligvis gives på et særligt  

 plejehjem af den pågældende type, herunder BEKLÆDNING, HÅRPLEJE, FODPLEJE og  

 MEDICIN.
 Om ydelse af hjælpemidler til brug under ophold i særlige plejehjem  

 henvises til afsnit V i socialministeriets cirkulære om bistand efter  

 bistandslovens afsnit I-VI til personer med vidtgående fysiske eller psykiske  

 handicap.
 For OPHOLD I SÆRLIGE PLEJEHJEM, DER ER BESTEMT TIL PERIODEVIS INDLÆGGELSE  

 til rekreation eller behandling, fastsætter socialstyrelsen en betalingstakst  

 pr. opholdsdag.
 Beboernes betaling for ophold i de særlige plejehjem indgår til  

 anbringelseskommunen.
 KLAGEADGANG M.V.
 58. Amtskommunens social- og sundhedsudvalgs  

 afgørelser om OPTAGELSE i et særligt plejehjem kan indbringes for DEN SOCIALE  

 ANKESTYRELSE, jfr. bistandslovens § 15, stk. 5.
KLAGER OVER SAGSBEHANDLINGEN og spørgsmål i forbindelse med  

 forsorgsudøvelsen under institutionsopholdet indbringes for AMTSRÅDET som  

 tilsynsmyndighed for de særlige plejehjem.
Klager over amtsrådets  

 beslutninger vedrørende forsorgsudøvelsen herunder om ydelser under opholdet  

 kan indbringes for SOCIALSTYRELSEN og i sidste instans for socialministeren.
 Det sociale udvalgs BEREGNING AF EGENBETALING m.v. i medfør af reglerne i  

 bistandslovens § 118 kan indbringes for AMTSANKENÆVNET, i Københavns og  

 Frederiksberg kommuner for den sociale ankestyrelse.
Socialministeriet, den 17. december 1986 Mimi Stilling Jakobsen /I.
Langkilde Bilag Standardoverenskomst for private, herunder selvejende institutioner under  

 amtskommunerne i henhold til bistandslovens kapitel 17, jfr. udlægningslovens  

 § 3 OVERENSKOMST MELLEM AMTSRÅDET I AMTSKOMMUNE OG --------------------------------------------------------------------- BESTYRELSEN FOR --------------------------------------------------------------------- --------------------------------------------------------------------- OM DRIFTEN AF INSTITUTIONEN: (NAVN OG ADRESSE) --------------------------------------------------------------------- --------------------------------------------------------------------- --------------------------------------------------------------------- I henhold til § 3 i udlægningsloven og/eller følgende §§ i bistandsloven §§ 91-95 (revalideringsinstitutioner m.v.) §§ 95a-95e (særlige daginstitutioner for børn og unge) §§ 96-100 (døgninstitutioner for børn og unge) § 112,  stk. 1, 3 og 4 samt §§ 113-117  

 (døgninstitutioner for voksne) § 112,  stk. 2, 3 og 4 samt §§ 113-115 og § 118  

 (særlige plejehjem) indgås følgende overenskomst:
§ 1 Institutionens formål:
§ 2 Antallet af pladser i institutionen fastsættes til F døgnpladser og/ eller  

 F dagpladser.
Antallet kan kun ændres efter skriftlig aftale mellem parterne.
Amtsrådet  

 disponerer over samtlige pladser.
§ 3 Optagelse i plads på institutionen sker efter aftale mellem institutionens  

 ledelse og amtskommunens social- og sundhedsudvalg efter indstilling fra det  

 sociale udvalg i opholdskommunen.
For så vidt angår døgninstitutioner for  

 børn og unge sker optagelse dog efter aftale mellem institutionens ledelse og  

 opholdskommunens sociale udvalg.
§ 4 Institutionens leder har ansvaret for den daglige drift og  

 behandlingsmæssige/ pædagogiske ledelse af institutionen.
§ 5 Takst for brug af institutionen fastsættes af amtsrådet.
§ 6 Antallet af stillinger ved institutionen og disse stillingers art,  

 lønforhold m.v. fastsættes på det årsbudget, som amtsrådet godkender for  

 institutionen.
Avancementstillinger kan kun oprettes efter godkendelse fra  

 Amtsrådsforeningen i Danmark.
§ 7 Institutionens bestyrelse ansætter og afskediger medarbejdere inden for de  

 rammer, der er fastsat i det årsbudget, som amtsrådet har godkendt for  

 institutionen.
 Stk. 2.  Uansøgt afskedigelse skal dog forinden  

 godkendes af amtsrådet.
 Stk. 3.  Ansættelse og afskedigelse af institutionens  

 leder sker under forbehold af amtsrådets godkendelse.
 Ved opslag af stillingen skal der tages forbehold herom.
 Stk. 4.  Samme fremgangsmåde som anført i stk. 3 følges  

 ved følgende stillinger/ stillingskategorier:
 Stk. 5.  Opslag af ledige stillinger kræver amtsrådets  

 forudgående godkendelse, hvis institutionen i de seneste 3 måneder har haft  

 en gennemsnitlig belægningsprocent på under . . . . .
§ 8 Lønog andre ansættelsesvilkår for institutionens personale fastsættes i  

 henhold til de af Amtsrådsforeningen i Danmark efter forhandling med de for  

 institutionens personale forhandlingsberettigede personaleorganisationer  

 fastsatte bestemmelser.
§ 9 Beregning og udbetaling af lønninger sker ved amtsrådets/ institutionens  

 foranstaltning.
§ 10 Amtsrådet afholder udgifterne til driften af institutionen på grundlag af  

 det årsbudget, som amtsrådet har godkendt og i henhold til øvrige  

 retningslinier, som amtsrådet måtte fastsætte.
Stk. 2. Forslag til budget for  

 institutionen udarbejdes af institutionen efter de af amtsrådet godkendte  

 retningslinier og sendes til amtsrådet inden for en af amtsrådet fastsat  

 frist.
Stk. 3.  Institutionen forpligter sig til nøje at  

 overholde det budget, som amtsrådet har godkendt for institutionen.  

 Institutionen skal indhente fornøden tillægsbevilling til dækning af  

 uforudsete udgifter, før disse afholdes.
Institutionen foretager en løbende  

 budgetkontrol efter de regler, der er fastsat af amtsrådet.
Stk. 4.  Særligt om institutioner med producerende  

 virksomhed: Såfremt der til producerende virksomhed bliver behov for  

 yderligere driftskapital, træffes hurtigst muligt særlig aftale herom med  

 amtsrådet.
Det påhviler i så fald institutionen omgående efter konstateringen  

 af behovet at rette henvendelse til amtsrådet.
Det gælder endvidere, at  

 institutionens producerende virksomhed ikke må påføre andre virksomheder  

 ubillig konkurrence.
§ 11 Amtsrådet kan træffe bestemmelser om, at institutionens bogholderi og  

 regnskabsførelse skal varetages af amtsrådet.
 Stk. 2.  I de tilfælde, hvor institutionen selv  

 varetager disse opgaver, skal regnskabet sendes til amtsrådet inden for en af  

 amtsrådet fastsat frist.
 Stk. 3.  Regnskabet revideres af en af amtsrådet  

 godkendt revisor.
§ 12 Amtsrådet udbetaler efter særlig aftale forskud til institutionens drift.
 Stk. 2.  Betaling af ejendomsudgifter eller udgifter til  

 husleje sker ved amtsrådets/ institutionens foranstaltning.
§ 13 Den endelige fastsættelse af amtsrådets betaling af udgifter til  

 institutionens drift sker på grundlag af institutionens årsregnskab, der  

 ligesom budgettet skal omfatte både driftsregnskab og status og aflægges i  

 overensstemmelse med budgettets kontoplan.
§ 14 De udgifter, som amtsrådet måtte udrede til institutionens om- eller  

 tilbygning, til ekstraordinær vedligeholdelse, til ekstraordinær anskaffelse  

 af inventar, eller til andre kapitalformål, som f.eks. afdrag og  

 prioritetsgæld, betragtes som lån, og kan af amtskommunen kræves sikret ved  

 pant i institutionens ejendom, eller - hvis dette ikke er muligt - ved  

 gældsbrev.
 Stk. 2.  Inventar/ maskiner, der er finansieret som  

 anført i stk. 1 eller over for et af amtsrådet godkendt budget, må ikke  

 fjernes fra institutionen uden amtsrådets godkendelse.
§ 15 Institutionen må ikke uden amtsrådets forudgående samtykke afhænde,  

 pantsætte eller udleje institutionens faste ejendom(me) eller benytte  

 ejendommen(e) til andet formål end anført i § 1.
 Stk. 2.  Institutionen kan ikke uden amtsrådets  

 forudgående samtykke træffe beslutning om optagelse eller overtagelse af lån  

 - ej heller ved mellemregning med andre institutioner - eller ændringer i  

 lånevilkår eller forpligte sig ved kaution eller anden økonomisk garanti  

 eller foretage ændring af vilkår for eventuelle eksisterende  

 garantiforpligtelser eller lignende.
§ 16 Institutionen skal i øvrigt overholde alle forskrifter, som amtsrådet  

 eller andre myndigheder giver om tilsvarende institutioner, der drives af  

 amtsrådet (f.eks. om behandlingsmæssige spørgsmål eller om en daginstitutions  

 åbningstider).
§ 17 De myndigheder, der skal føre tilsyn med institutionen, skal have adgang  

 til når som helst at bese institutionen og tale med beboerne og personalet.  

 Institutionen skal følge tilsynets anvisninger.
§ 18 Den tidligere overenskomst eller anden aftale med staten om institutionens  

 drift er opsagt den F til ophør den 31. december 1979.
§ 19 Denne overenskomst indgås med virkning fra den 1. januar 1980.
§ 20 Overenskomsten kan af hver af parterne opsiges med F måneders varsel til  

 den 1ste i en måned (mindst 9 måneders varsel).
§ 21 Der er for institutionen oprettet vedtægt, der den F er godkendt af F Stk. 2.  Vedtægten skal påføres henvisning til denne  

 overenskomst og andre rettelser til vedtægten, der er aftalt mellem  

 bestyrelsen og amtsrådet.
Stk. 3.  Denne vedtægt er gældende indtil ny vedtægt er  

 oprettet, dog således, at nærværende overenskomstbestemmelser går forud for  

 vedtægten.
Ny vedtægt, som skal godkendes af amtsrådet, oprettes inden 1 år  

 efter overenskomstens ikrafttræden.
 Fremtidige ændringer i vedtægterne kan kun ske med amtsrådets godkendelse,  

 så længe overenskomsten er i kraft.
§ 22 Amtsrådet er berettiget til, på institutionens faste ejendomme, at begære  

 tinglyst servitut om, at disse kun må anvendes til det i § 1 angivne formål.
 UNDERSKRIFTER:
