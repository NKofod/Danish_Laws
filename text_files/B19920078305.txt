§ 1 I bekendtgørelse nr. 887 af 28. december 1989 om godtgørelse, støtte og  

 tilskud m.m. til deltagere i arbejdsmarkedsuddannelser foretages følgende  

 ændringer:
 1. I § 16, stk. 2, 1. pkt. ændres »1989 0,45 kr.«  

 til: »1992 0,62 kr.«.
 2. I § 16, stk. 2, 1. pkt. ændres »med 5 delelige  

 beløb« til: »hele krone-beløb«.
 3. § 23 ophæves.
 4. § 29 affattes således:
 »§ 29.  Godtgørelse, støtte eller tilskud kan kun  

 udbetales for den tid, som kursisten har deltaget i undervisningen, jf. dog  

 stk. 2-4.
 Stk. 2.  Hvis kurset afbrydes på grund af  

 uddannelsesstedets forhold, skal der udbetales ydelse for den 1. dag,  

 undervisningen har været indstillet.
 Stk. 3.  Til en ledig dagpengeberettiget kursist, der på  

 grund af kursusdeltagelsen mister indtægt for søgnehelligdage i  

 kursusperioden, udbetales der kursusgodtgørelse for sådanne dage.
 Stk. 4.  Hvis en kursist ikke har deltaget i  

 undervisningen på grund af en jobsamtale, udbetales der godtgørelse for den  

 dag samtalen har fundet sted.
Stk. 5.  Inden udbetalingen af godtgørelse, støtte eller  

 tilskud skal kursisten forevise en attest fra kursusledelsen om, i hvilket  

 omfang kursisten har fulgt kurset.« § 2 Bekendtgørelsen træder i kraft den 1. oktober 1992.
