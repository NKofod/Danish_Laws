 Arbejdsformidlingskontorerne.
Et AF-kontor har forespurgt om i hvilket omfang, der skal bevilges tilskud  

 til elevpladser inden for uddannelserne konfektions- og trikotageassistent.  

 Nævnte uddannelser har en praktiktid på 11 måneder, som deles mellem 2  

 arbejdsgivere.
Praktiktiden kan være splittet op på henholdsvis 5 og 6  

 måneder eller 6 og 5 måneder.
 Tvivlsspørgsmålet var, om der kunne bevilges tilskud til 1. praktikophold,  

 hvis dette alene havde en varighed på 5 måneder.
 I denne anledning skal direktoratet - efter konferering med direktoratet  

 for erhvervsuddannelserne - generelt udtale, at hvis det er sædvanligt, at en  

 uddannelsesmodel er splittet op i bestemte praktikperioder, som er fordelt på  

 flere arbejdsgivere, så skal ydes hver af arbejdsgiverne et forholdsmæssigt  

 tilskud, uanset den enkelte praktikperiodes varighed, såfremt hver af  

 arbejdsgiverne i øvrigt opfylder betingelserne for at modtage tilskud.
 P.D.V.
 E.B.
