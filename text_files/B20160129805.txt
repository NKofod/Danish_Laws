Bekendtgørelse om ændring af bekendtgørelse om beregning af dagpengesats for lønmodtagere § 1 I bekendtgørelse nr. 1417 af 23. december 2012 om beregning af dagpengesats for lønmodtagere, som ændret ved bekendtgørelse nr. 1366 af 4. december 2013, bekendtgørelse nr. 1514 af 16. december 2014 og bekendtgørelse nr. 1516 af 9. december 2015, foretages følgende ændringer:
 1. Indledningen affattes således:
»I medfør af § 51 a, § 52 f, § 74 b, stk. 4, § 74 l, stk. 19, og § 95 i lov om arbejdsløshedsforsikring m.v., jf. lovbekendtgørelse nr. 832 af 7. juli 2015, og efter forhandling med Beskæftigelsesrådet fastsættes efter bemyndigelse:« 2. §§ 15 og 16 affattes således:
 »§ 15. Et medlem, der har opnået ret til dagpenge efter lovens § 54, skal have dagpenge med et fast beløb, der udgør 82 pct. af højeste dagpenge efter lovens §§ 47 eller 70, hvis medlemmet har forsørgelsespligt over for et barn, jf. lov om aktiv socialpolitik, og 71,5 pct. af højeste dagpenge efter lovens §§ 47 og 70, hvis medlemmet ikke har forsørgelsespligt.
 Stk. 2. Ved skift af status som forsørger, jf. stk. 1, sker skiftet af ydelsessats fra den efterfølgende uge.
Stk. 3. Udbetaling af dagpenge som forsørger efter stk. 1, er betinget af, at barnet opholder sig her i Riget, bortset fra Færøerne og Grønland.
Det gælder dog ikke for EU/EØS-borgere, hvis barn opholder sig i et andet EU/EØS-land.
§ 16. Et medlem, der har opnået ret til dagpenge efter lovens § 53, stk. 7, nr. 1, kan få dagpenge med et fast beløb, der udgør 82 pct. af højeste dagpenge efter lovens §§ 47 eller 70, hvis medlemmet har forsørgelsespligt over for et barn, jf. lov om aktiv socialpolitik, og 71,5 pct. af højeste dagpenge efter lovens §§ 47 og 70, hvis medlemmet ikke har forsørgelsespligt.
Hvis medlemmet har ret til en højere dagpengesats efter lovens § 48, kan der udbetales dagpenge med denne sats.
 Stk. 2. Ved skift af status som forsørger, jf. stk. 1, sker skiftet af ydelsessats fra den efterfølgende uge.
Stk. 3. Udbetaling af dagpenge som forsørger efter stk. 1, er betinget af, at barnet opholder sig her i Riget, bortset fra Færøerne og Grønland.
Det gælder dog ikke for EU/EØS-borgere, hvis barn opholder sig i et andet EU/EØS-land.« 3. § 19, stk. 4, affattes således:
»Stk. 4. Et medlem, som har gennemført en uddannelse af den i § 54 i loven nævnte art, og som har haft 26 ugers sammenlagt ledighed og deltager i tilbud efter kapitel 10 i lov om en aktiv beskæftigelsesindsats, modtager dagpenge med et fast beløb, der udgør 82 pct. af højeste dagpenge, jf. §§ 47 og 70, jf. dog stk. 6, hvis medlemmet har forsørgelsespligt over for et barn, jf. lov om aktiv socialpolitik, og 71,5 pct. af højeste dagpenge efter lovens §§ 47 og 70, hvis medlemmet ikke har forsørgelsespligt.
Skift af satsen efter 1. pkt. ved deltagelse i tilbud efter kapitel 10 i lov om en aktiv beskæftigelsesindsats gælder for den periode, hvor medlemmet er omfattet af tilbuddet, jf. dog stk. 6. Ved skift af status som forsørger, jf. 1. pkt., sker skiftet af ydelsessats fra den efterfølgende uge.
Udbetaling af dagpenge som forsørger efter 1. pkt., er betinget af, at barnet opholder sig her i Riget, bortset fra Færøerne og Grønland.
Det gælder dog ikke for EU/EØS-borgere, hvis barn opholder sig i et andet EU/EØS-land.« 4. Efter § 19 indsættes:
»§ 19 a.
Medlemmet skal overfor arbejdsløshedskassen på tro og love angive, om pågældende er forsørger eller ej, jf. §§ 15 og 16. Arbejdsløshedskassen kontrollerer via CPR, om pågældende er registreret i slægtskabsregistret med barn.
Oplysning om forsørgerpligt for og oplysninger om ophold af et barn i et andet EU/EØS-land kan yderligere dokumenteres ved hjælp af blanket SED U005 og U006, som er udarbejdet af Den Administrative Kommission for Koordinering af Social Sikringsordninger til brug for udveksling af familieoplysninger mellem EU/EØS-lande.« 5. I § 20, stk. 5, indsættes efter »uddannelsen er afsluttet«: », og hvis medlemmet derved kan få ret til en højere dagpengesats«.
 6. I § 20, stk. 6, indsættes efter »betingelserne i §§ 3-6«: », og hvis medlemmet derved kan få ret til en højere dagpengesats«.
§ 2 Bekendtgørelsen træder i kraft den 2. januar 2017, og finder anvendelse for udbetaling af dagpenge, der ydes for perioder efter denne dato.
