Bekendtgørelse om ændring af bekendtgørelse om vandkvalitet og tilsyn med vandforsyningsanlæg § 1 I bekendtgørelse nr. 292 af 26. marts 2014 om vandkvalitet og tilsyn med vandforsyningsanlæg foretages følgende ændringer:
 1. I indledningen indsættes efter »§ 8,«: »§ 8 a,«.
 2. I § 8, stk. 9, ændres »stk. 1-7«: til »stk. 1-3«.
 3. I § 27  indsættes efter stk. 1 som nyt stykke:
»Stk. 2. Kommunalbestyrelsens afgørelser efter § 8, stk. 4-7, skal indberettes digitalt til den fælles offentlige database for geologi, grund- og drikkevand (Jupiter), senest 4 uger efter at afgørelse er truffet.« Stk. 2-5 bliver herefter stk. 3-6.
 4. Efter kapitel 6 indsættes:
»Kapitel 6 a Kommunalbestyrelsens indberetninger af oplysninger om afgørelser af betydning for ejendomshandler med henblik på offentliggørelse og videregivelse af sådanne oplysninger.
§ 27 a.
Kommunalbestyrelsen skal sikre, at oplysninger om følgende afgørelser indberettes digitalt til Danmarks og Grønlands Geologiske Undersøgelser via den fælles offentlige database for geologi, grund- og drikkevand (Jupiter) med henblik på, at disse oplysninger videregives og offentliggøres i Danmarks Arealinformation:
 1) Oplysning om, at kommunalbestyrelsen har meddelt påbud efter lovens § 62, stk. 1 til ejeren af et ikke-alment vandforsyningsanlæg om, at anlægget skal ophøre midlertidigt eller for bestandigt eller om andre foranstaltninger, herunder at forbrugerne skal træffe sikkerhedsforanstaltninger.
 2) Oplysning om, at kommunalbestyrelsen til ejeren af et ikke-alment vandforsyningsanlæg for en bestemt periode har meddelt dispensation efter § 16, stk. 2, 2. pkt. og § 16, stk. 3, § 18 eller § 19, til at fravige de i bilag 1 a - d fastsatte kvalitetskrav for vandkvaliteten.
 3) Oplysning om, kommunalbestyrelsen har meddelt påbud til ejeren efter lovens § 36 om at sløjfe en vandforsyningsbrønd eller en ikke-almen vandforsyningsboring.
 Stk. 2. Kommunalbestyrelsen skal sikre, at indberetning af oplysninger til Jupiter, jf. stk. 1, sker samtidigt med, at påbud eller afgørelse meddeles til ejeren.
Stk. 3. Kommunalbestyrelsen skal indberette til Jupiter, når afgørelser og dispensationer ikke længere er gældende, og påbud er opfyldte, jf. stk. 1, nr. 1-3, således at oplysningerne ikke længere offentliggøres i Danmarks Arealinformation.« 5. Bilag 7 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2015.
 Stk. 2. Oplysninger om meddelte påbud, dispensationer og afgørelser, jf. § 27 a, stk. 1, nr. 1-3, som er meddelt senere end 1. januar 2010, og som på tidspunktet for bekendtgørelsens ikrafttræden fortsat er gældende, skal senest ved bekendtgørelsens ikrafttræden være indberettet digitalt til den fælles offentlige database for geologi, grund- og drikkevand (Jupiter).
