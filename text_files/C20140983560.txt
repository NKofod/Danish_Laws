Vejledning om regulering pr. 1. januar 2015 af satser på boligområdet 1. I bilag 1 til denne vejledning oplyses størrelsen pr. 1. januar 2015 af satserne efter følgende love:
 1) Lov om leje, jf. lovbekendtgørelse nr. 963 af 11. august 2010, som senest ændret ved lov nr. 439 af 6. maj 2014.
 2) Lov om midlertidig regulering af boligforholdene, jf. lovbekendtgørelse nr. 962 af 11. august 2010, som senest ændret ved lov nr. 439 af 6. maj 2014.
 3) Lov om leje af almene boliger, jf. lovbekendtgørelse nr. 961 af 11. august 2010, som senest ændret ved lov nr. 439 af 6. maj 2014.
 4) Lov om leje af erhvervslokaler m.v., jf. lovbekendtgørelse nr. 1714 af 16. december 2010, som senest ændret ved lov nr. 439 af 6. maj 2014.
 5) Lov om almene boliger m.v., jf. lovbekendtgørelse nr. 1023 af 21. august 2013, som senest ændret ved lov nr. 722 af 25. juni 2014, jf. fortsat anvendte bestemmelser i de to tidligere love om boligbyggeri, jf. lovbekendtgørelse nr. 903 af 18. august 2011, som senest ændret ved lov nr. 402 af 28. april 2014, og lovbekendtgørelse nr. 432 af 13. juli 1982.
 6) Lov om byfornyelse og udvikling af byer, jf. lovbekendtgørelse nr. 863 af 3. juli 2014.
 7) Lov om byfornyelse, jf. lovbekendtgørelse nr. 260 af 7. april 2003.
Ved satserne i bilagets tabeller henvises til lovhjemlen og en eventuel bekendtgørelseshjemmel.
Når der ved en lovhenvisning ikke angives lovens nummer og dato, er der tale om den af de syv nævnte love, som pågældende tabel angår.
 2. Satserne i vejledningen gælder for perioden 1. januar - 31. december 2015.
 Vejledningen afløser vejledning nr. 9579 af 23. oktober 2013 om regulering pr. 1. januar 2014 af satser på boligområdet.
 Satserne i vejledning nr. 9688 af 16. september 2014 om regulering af satser i lejelovgivningen m.v. for 2015 er indarbejdet i denne vejledning.
