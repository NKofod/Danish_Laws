Tilføjelse til tillægsbetænkning afgivet af Retsudvalget den  

 15. juni 2005 Tilføjelse til tillægsbetænkning over Forslag til navnelov [af familie‑ og forbrugerministeren (Lars Barfoed)] 1. Ændringsforslag Der er i tillægsbetænkningen af 9. juni 2005 stillet 1  

 ændringsforslag af familie- og forbrugerministeren.
Familie- og  

 forbrugerministeren  

 har den 13. juni 2005 uden for tillægsbetænkningen stillet 2 ændringsforslag.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Retsudvalget.
Udvalget afgav betænkning den 4. maj 2005.  

 Lovforslaget var til 2. behandling den 10. maj 2005. Den 9. juni 2005 afgav  

 Retsudvalget  

 tillægsbetænkning over lovforslaget.
Den 14. juni 2005 var lovforslaget til  

 3.  

 behandling, som blev afbrudt.
Lovforslaget blev herefter henvist til fornyet  

 behandling i Retsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet lovforslaget i 1 møde.
Spørgsmål Udvalget har efter lovforslaget blev henvist til fornyet  

 udvalgsbehandling stillet 5 spørgsmål til familie- og forbrugerministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF og SF) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 (DF)  

 indstiller lovforslaget til  

  

 forkastelse.  

  

 Mindretallet kan stemme for de stillede ændringsforslag.
 Dansk Folkeparti beklager,  

 at regeringen ikke har lyttet tilstrækkeligt til de mange protester fra  

 borgerne.
Dansk Folkeparti er ikke  

 tilhænger af den omfattende liberalisering, som regeringen lægger op til.  

 Dansk  

 Folkeparti har grundlæggende den holdning, at et navn er en vigtig del af en  

 persons identitet, og derfor ønsker DF ikke at forringe slægtsbeskyttelsen,  

 som  

 lovforslaget lægger op til.
Dansk Folkeparti anerkender de historiske bånd,  

 der  

 eksisterer i samfundet, og Dansk Folkeparti vil ikke være med til at svække  

 de  

 historiske bånd.
Dansk Folkeparti betragter  

 ægteskabet som en central del af den danske kultur og ønsker, at ægteskabet  

 bevarer sin særstilling i befolkningen såvel som i navneloven.
Når regeringen  

 lægger op til at sidestille papirløse parforhold med ægteskabet, er det i  

 Dansk  

 Folkepartis øjne en nedprioritering af ægteskabet.
 Dansk Folkeparti finder  

 det ikke hensigtsmæssigt, at regeringen vil afskaffe begrebet giftenavn.
Dansk Folkeparti finder  

 det ikke hensigtsmæssigt, at et tungtvejende argument for at liberalisere  

 navneloven  

 er hensynet til fremmede navneskikke.
Dansk Folkeparti kan godt se behovet  

 for  

 en vis modernisering, men mener, at regeringen er gået for vidt.
 Et andet  

  

 mindretal  

  

 i  

 udvalget (RV og EL) indstiller lovforslaget til  

  

 vedtagelse  

  

 med det i tillægsbetænkningen stillede ændringsforslag.  

 Mindretallet vil stemme imod de 2 uden for tillægsbetænkningen stillede  

 ændringsforslag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for tilføjelsen til tillægsbetænknings afgivelse ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i tilføjelsen til  

 tillægsbetænkning.
 En oversigt over Folketingets sammensætning er optrykt i  

 tilføjelsen til tillægsbetænkning.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 27 Bilagsnr.
Titel 31 Tillægsbetænkning  

 afgivet 9/6-05 32 Ændringsforslag,  

 fra familie- og forbrugerministeren 33 Ændringsforslag til  

 3. behandling, fra familie- og forbrugerministeren 34 1. udkast til  

 tilføjelse til tillægsbetænkning Oversigt over spørgsmål og svar vedrørende L 27 Spm.nr.
Titel 38 Spm. om den  

 negative økonomi i lovforslaget, til familie- og forbrugerministeren, og  

 ministerens svar herpå 39 Spm. om, hvorfor  

 grænsen bliver hævet til 2000, til familie- og forbrugerministeren, og  

 ministerens svar herpå 40 Spm. om afskaffelse  

 af giftenavnet, til familie- og forbrugerministeren, og ministerens svar  

 herpå 41 Spm. om  

 sidestilling mellem ægteskab og papirløse forhold, til familie- og  

 forbrugerministeren, og ministerens svar herpå 42 Spm. om ægteskabet  

 som en kulturbærende institution, til familie- og forbrugerministeren, og  

 ministerens svar herpå Bilag 2 Nogle af udvalgets spørgsmål til familie- og  

 forbrugerministeren og dennes svar herpå og udvalgets spørgsmål til  

 videnskabsministeren og dennes svar herpå Spørgsmål og svar er optrykt efter ønske fra DF.
 Spørgsmål  

 2:
Vil der ved opgørelse af antal bærere af et bestemt slægtsnavn  

 blive medregnet bærere, som bor i udlandet ? Svar:
Antal bærere af et bestemt efternavn vil blive opgjort efter  

 Danmarks Statistiks årlige opgørelse, som bygger på CPR, se lovforslagets  

 almindelige bemærkninger, pkt. 2.1. Personer, der er udrejst fra Danmark, men  

 som har haft bopæl i Danmark figurerer fortsat i CPR.
Disse personer vil  

 umiddelbart  

 være omfattet af en sådan opgørelse.
Personer, der skønnes alene at have  

 midlertidigt ophold i udlandet eksempelvis på grund af en udstationering for  

 et  

 dansk selskab eller en dansk myndighed, vil skulle regnes med i den endelige  

 opgørelse, se lovforslagets specielle bemærkninger til §§ 2 og 3. Dette  

 skyldes, at disse personer er domicileret i Danmark og derfor efter dansk  

 international privatret er omfattet af dansk lovgivning.
Opgørelsen af, hvor mange personer her i landet og i udlandet,  

 der bærer et bestemt efternavn, kan således medføre en del arbejde for  

 myndighederne.
Der skal foretages en vurdering af karakteren af personernes  

 ophold  

 i udlandet.
Vurderingen vil skulle foretages i de sager, hvor der søges om et  

 nyt efternavn efter lovforslagets § 6, og hvor de udrejste personer er de  

 eneste, som bærer det pågældende efternavn.
Det samme gælder de sager, hvor  

 de  

 udrejste personer bliver afgørende for, om et efternavn efter lovforslagets  

 §§  

 2 og 3 er beskyttet eller ej.
Endelig vil vurderingen skulle foretages i de  

 sager, hvor der søges et navn på samtykkegrundlag efter lovforslagets § 4,  

 stk.  

 1, nr. 7. Det forventes dog, at det vil være meget få sager, hvor dette  

 bliver  

 relevant.
 Spørgsmål 3:
Vil navneloven kun gælde danske statsborgere eller alle, som er  

 bosat i Danmark ? Svar:
 En ny navnelov vil som den nuværende navnelov gælde for alle  

 personer med fast bopæl i Danmark uanset statsborgerskab.
 Spørgsmål 4:
 Ministeren bedes beskrive konsekvenserne ved at hæve grænsen i §  

 2 fra 1000 til 3000 personer.
 Svar:
Hvis grænsen i lovforslagets § 2 hæves fra 1.000 personer til  

 3.000 personer, vil der alene blive frigjort ca. 110 efternavne mod ca. 315  

 navne, hvis grænsen fastholdes på 1.000 personer.
Der henvises til Bilag 5 i  

 Navnelovsudvalgets betænkning 1446/2004.
 Spørgsmål 5:
 Ministeren bedes redegøre for hensigten med § 7 og herunder  

 oplyse, hvilke hensyn der er taget til fremmede navneskikke i lovforslaget.
 Svar:
Som det fremgår af lovforslaget og dets bemærkninger, har  

 lovforslagets § 7 til formål at tilgodese en række udenlandske navneskikke,  

 således at disse, hvor dette ikke giver nævneværdige problemer, kan anvendes  

 i  

 Danmark.
Der er herved lagt vægt på hensynet til de mange herboende, som  

 ønsker  

 at anvende en anden navneskik end den danske og på, at Ministeriet for  

 Familie-  

 og Forbrugeranliggender som Navnelovsudvalget ikke finder, at en adgang til  

 at  

 anvende andre navneskikke vil true den danske navnebrug, som naturligt  

 udvikler  

 sig i takt med tiden.
Der henvises til lovforslagets almindelige bemærkninger  

 pkt. 2.8.1. og de specielle bemærkninger til § 7.
Efter lovforslagets § 4, stk. 1, nr. 6, kan man som efternavn  

 tage et efternavn med ændring af en kønsbestemt endelse, hvis navnet har  

 tradition i en kultur, som tillader dette.
Herved tilgodeses navnlig en række  

 østeuropæiske navnetraditioner, hvorefter efternavnene har en forskellig  

 endelse afhængigt af, om de bæres af en mand eller en kvinde.
Det gælder  

 f.eks.  

 i Polen, hvor kvinders efternavne i mange tilfælde får endelsen a, mens  

 mænds  

 tilsvarende efternavne får endelsen i.
Navneskikken med en kønsbestemt  

 endelse  

 kendes bl.a. også i Grækenland.
Der henvises til lovforslagets almindelige  

 bemærkninger pkt. 2.8.4. og de specielle bemærkninger til § 4, stk. 1, nr. 6.
Efter lovforslagets § 7, stk. 1, nr. 2, kan man som efternavn  

 tage en af sine forældres fornavn med en tilføjelse, der viser slægtskabet,  

 se  

 lovforslagets § 7, stk. 1, nr. 2. Der er herved taget hensyn til den  

 islandske  

 navneskik, hvorefter man som efternavn bærer en af forældrenes fornavn med  

 tilføjelsen son eller dottir.
Der henvises til lovforslagets  

 almindelige  

 bemærkninger pkt. 2.8.2. og de specielle bemærkninger til § 7, stk. 1, nr. 2.
Efter lovforslagets § 7, stk. 1, nr. 3, kan man tage en af sine  

 forældres eller bedsteforældres eller ens ægtefælles fornavn som efternavn.  

 Dette er indført for at tilgodese navneskikke, hvor der ikke skelnes mellem  

 for- og efternavne.
Dette er tilfældet for visse lande i fjernøsten, f.eks.  

 Sri  

 Lanka, nogle af de muslimske lande og for nogle ikke-muslimske afrikanske  

 lande.
Der henvises til lovforslagets almindelige bemærkninger pkt. 2.8.3. og  

 de specielle bemærkninger til § 7, stk. 1, nr. 3.
 Spørgsmål 6:
 Ministeren bedes kommentere vedlagte udkast til ændringsforslag,  

 herunder redegøre for de mulige konsekvenser af ændringsforslagene.
 Svar:
 Der er vedlagt ændringsforslag til L 27 af et mindretal (DF).  

 Nedenfor er anført mine bemærkninger til de enkelte ændringsforslag.
 Ændringsforslag nr. 1 og 2:
 Det foreslås, at man ændrer personantalsgrænsen fra 1.000 til  

 3.000.
 Til nr. 1 og 2:
Hvis grænsen i lovforslagets §§ 2 og 3 hæves fra 1.000 personer  

 til 3.000 personer, vil der blive frigjort ca. 110 efternavne mod ca. 315  

 navne, hvis grænsen fastholdes på 1.000 personer.
Der henvises til bilag 5 i  

 Navnelovsudvalgets betænkning 1446/2004.
Den foreslåede grænse på 1.000 personer er udtryk for en  

 afvejning mellem de hensyn, der på den ene side er til at liberalisere  

 navnereglerne, og på den anden side er til slægtsfølelsen hos bærerne af de  

 frigivne navne, se pkt. 2.1. i lovforslagets almindelige bemærkninger.
Der er  

 her lagt vægt på, at der ved meget udbredte navne ikke kan antages at være  

 nogen krænkelsesrisiko, da personer, der bærer et meget udbredt efternavn,  

 ikke  

 har nogen forventning om slægtsmæssig tilknytning til andre personer, der  

 bærer  

 samme navn.
Jeg mener, at når et navn bæres af 1.000 personer eller mere, er  

 det så udbredt, at den enkelte ikke kan have nogen forventning om en  

 slægtsmæssig tilknytning til de øvrige bærere af det samme navn.
En  

 forhøjelse  

 af grænsen til 2.000 eller 3.000 vil være begrænsning af den tænkte  

 liberalisering, men det vil stadig frigøre et betydeligt antal navne.
 Ændringsforslag nr. 3, 4, 5, 7 og 8:
 Det foreslås, at faste samlevende ikke skal sidestilles med  

 ægtefæller.
 Til nr. 3, 4, 5, 7 og 8:
 Hvis dette  

 ændringsforslag gennemføres, vil det fortsat ikke være muligt for faste  

 samlevende og deres eventuelle fælles familie at bære samme mellem- og/eller  

 efternavn, medmindre der er tale om et navn, der ikke er beskyttet efter  

 lovforslagets § 3.
Jeg har forståelse for  

 de betænkeligheder, der kan være med at liberalisere navnereglerne på dette  

 punkt.
På baggrund af det høje antal af ugifte samlevende i Danmark (ca.  

 600.000 i 2003) er det imidlertid min opfattelse, at man også på navneområdet  

 i  

 nogen grad bør sidestille ugifte samlevende med ægtefæller.
Der er dog  

 fortsat  

 skærpede krav til ugifte samlevende i forhold til ægtefæller, idet de  

 pågældende skal have levet sammen i 2 år eller have fælles barn under 18 år,  

 der har eller skal have navnet som efternavn.
Et fælles efternavn  

 anses ofte som udtryk for en familietilknytning, og jeg finder, at også  

 ugifte  

 samlevende og især disses børn kan have en stærk og beskyttelsesværdig  

 interesse i over for omverdenen at blive anset for en familie og herved  

 styrke  

 familiefølelsen.
Det bemærkes, at retsstillingen for ugifte samlevende på en  

 række områder er blevet forbedret betragteligt.
Der henvises her bl.a. til  

 børneloven og lov om forældremyndighed og samvær.
 Der henvises i det hele  

 til lovforslagets almindelige bemærkninger pkt. 2.3.
 Ændringsforslag nr. 6:
 Det foreslås, at der  

 indsættes en bestemmelse, hvorefter en tidligere ægtefælles efternavn ikke  

 kan  

 videregives uden den tidligere ægtefælles tilladelse.
 Til nr. 6:
 Herved fjernes delvist  

 den i lovforslaget foreslåede ophævelse af sondringen mellem giftenavn og  

 eget  

 efternavn (efter ændringsforslagets ordlyd vil det således være muligt for en  

 forælder at videregive sit giftenavn til et særbarn  dette er i dag kun  

 muligt  

 ved første navngivning af særbarnet).
Jeg finder fortsat, at  

 sondringen mellem giftenavn og eget efternavn helt bør ophæves.
Dette  

 skyldes,  

 at hensynet til den tidligere ægtefælle ikke længere kan antages at være  

 tilstrækkeligt tungtvejende til at opretholde den eksisterende ordning.
En  

 videreførelse af et efternavn erhvervet ved ægteskab kan således alene  

 antages  

 at være aktuelt, hvor bæreren har en sådan stærk tilknytning til navnet, at  

 det  

 reelt opleves som en del af den pågældendes identitet.
Herudover skal det  

 bemærkes, at antagelse af ens ægtefælles (eller faste samlevers) efternavn  

 efter lovforslaget kræver samtykke fra ægtefællen (eller den faste samlever).  

 Man kan allerede i dag på andet grundlag end biologisk slægtskab (sted- og  

 plejebarnsforhold) med samtykke antage et efternavn, som herefter bliver ens  

 eget efternavn, og som man derfor kan videregive som var det ens eget  

 efternavn.
Endelig vil en ophævelse af sondringen mellem giftenavn og eget  

 efternavn indebære en væsentlig administrativ forenkling, idet der ikke  

 længere  

 er behov for at opretholde en registrering af, hvilke navne der er erhvervet  

 på  

 grundlag af ægteskab, og hvilke der er erhvervet på andet grundlag.
Der  

 henvises til lovforslagets almindelige bemærkninger pkt. 2.2.
Ændringsforslag nr. 9 Det foreslås, at der i  

 lovforslaget indføres en bestemmelse om, at det ikke skal være tilladt at  

 vælge  

 et fornavn, som kan være til ulempe for barnet.
Til nr. 9 Jeg har forstået  

 ændringsforslaget således, at der alene ønskes et sådant krav ved navngivning  

 af børn, dvs. personer under 18 år.
Efter min opfattelse er  

 forældremyndighedsindehavere de nærmeste til at vurdere, om et fornavn vil  

 være  

 til ulempe for et barn.
Forældremyndighedsindehavere træffer således dagligt  

 beslutninger om deres børns forhold, herunder om barnets frisure, påklædning  

 m.v., der kan give anledning til drillerier, uden at offentlige myndigheder  

 kan  

 forbyde dette.
Hertil kommer, at det af lovforslaget fremgår, at der ved  

 antagelse af nye fornavne skal være tale om et egentligt fornavn (man kan  

 bl.a.  

 ikke hedde Hansen eller Sneleopard til fornavn), der ikke må betegne det  

 modsatte køn eller være uegnet som fornavn her i landet.
Det fremgår videre,  

 at  

 navnet ikke må være upassende eller kunne vække anstød.
Herved er der således  

 sat grænser for, hvilke fornavne der kan tillades, og helt bizarre navne som  

 f.eks.
Anus vil derfor heller ikke efter lovforslaget kunne tillades.
Der  

 henvises  

 til lovforslagets almindelige bemærkninger pkt. 4.1. og de specielle  

 bemærkninger  

 til §§ 13 og 14. Da der således allerede i lovforslaget er fastlagt grænser  

 for, hvilke fornavne man kan give sine børn, finder jeg ændringsforslag nr. 9  

 unødvendigt.
 Spørgsmål 20:
Kan ministeren oplyse, hvor mange der har henvendt sig til  

 ministeren og bedt om ændringer i lovforslaget? Svar:
Jeg kan oplyse, at jeg fra den 31. maj til den 7. juni 2005  

 modtog ca. 19.000 henvendelser vedrørende navneloven.
Langt størstedelen af  

 disse henvendelser var sendt via www.mitfamilienavn.dk og var således  

 kritiske  

 over for lovforslaget.
Jeg har ikke mulighed for at opgøre, hvor mange af  

 henvendelserne der stammer fra de samme borgere.
 Spørgsmål 21:
Har der efter ministerens vurdering været et ønske om at kunne  

 tage navne der i dag, efter den gældende navnelov, er beskyttede? Svar:
Jeg har af Familiestyrelsen fået oplyst, at man gennem de senere  

 år løbende har fået henvendelser fra borgere, der ønsker et navn, der i dag  

 er  

 beskyttet, og som efter lovforslaget frit vil kunne tages af enhver.
Dette  

 ønske har bl.a. været udtrykt af udlændinge, som ønsker et mere  

 dansk navn  

 for nemmere at kunne begå sig i Danmark, og af personer som af den ene eller  

 den anden grund har ønsket at være mere anonym, f.eks. piger, der har været  

 udsat for trusler fra familien eller en tidligere kæreste.
Det er dog ikke  

 min  

 opfattelse, at der er tale om et meget stort antal personer.
 Spørgsmål 22:
Vil ministeren forholde sig til de protester, der er blevet  

 sendt bl.a. fra hjemmesiden www.mitfamilienavn.dk? Svar:
 Jeg har selvfølgelig bemærket mig indholdet af de protester, det  

 har været muligt for mig at læse, men jeg finder fortsat ikke, at der bør ske  

 grundlæggende ændringer i lovforslaget.
Da der er tale om en væsentlig liberalisering af de gældende  

 navneregler, har jeg dog, som det er Retsudvalget bekendt, fremsat et  

 ændringsforslag, hvorved der indføres en revisionsbestemmelse.
Efter denne  

 vil  

 Folketinget få lejlighed til at vurdere lovens virkning i praksis, når loven  

 har været i kraft i to år.
Fremgår det på dette tidspunkt, at loven har haft  

 utilsigtede virkninger, f.eks. at langt flere navne end forventet er blevet  

 frigivet, idet de har passeret 1.000-antalsgrænsen, vil jeg fremsætte forslag  

 om ændring af de relevante bestemmelser.
Jeg skal i den forbindelse bemærke,  

 at  

 det forventes, at der frigives en række navne udover de 315 navne lige efter  

 vedtagelsen og herefter ca. 10-30 nye navne hvert år.
 Spørgsmål 23:
Vil ministeren forholde sig til erfaringerne fra Norge, som  

 bl.a. er beskrevet i Kristeligt Dagblad den 21. marts 2005? Svar:
 Jeg skal i den anledning bemærke, at man i Norge i 2001 ændrede  

 personantalsgrænsen fra 500 til 200. Denne ændring, hvorved  

 personantalsgrænsen  

 blev sat ned, kan næppe have skyldtes dårlige erfaringer med en sådan grænse  

 i  

 norsk ret.
I Kristeligt Dagblad den 21. marts 2005 udtaler den norske  

 navneforsker Gulbrand Alhaug, at det ikke er selve loven, men  

 administrationen  

 heraf, som han finder for lempelig.
Han oplyser, at der i Norge er flere  

 kendte  

 personer, som har fået mellem- og efternavne som Hværsaagod,  

 Gudergod og  

 Batman.
Han oplyser, at denne administration kan skyldes  

 proceduren for  

 behandling af navnesager, idet det i Norge er de lokale folkeregistre, der  

 behandler navneansøgningerne.
Han opfordrer derfor til, at man i Danmark  

 sørger  

 for en central godkendelse af nye navne.
Jeg skal for det første henvise til lovforslagets § 6, til pkt.  

 2.9 i lovforslagets almindelige bemærkninger samt de specielle bemærkninger  

 til  

 § 6. Heraf fremgår, at der som nyt efternavn ikke kan tillades et navn, der  

 ikke er egnet til at blive anvendt som efternavn, er upassende eller kan  

 vække  

 anstød.
Dette indebærer bl.a., at sætningskonstruktioner og visse ordtyper  

 som  

 navneord normalt ikke vil tillades.
Jeg skal for det andet oplyse, at ansøgninger om nye for- og  

 efternavne forventes at ville skulle træffes af statsamtet efter forelæggelse  

 for Familiestyrelsen.
Jeg henviser i den forbindelse til lovforslagets § 16,  

 stk. 3 og § 20 samt bemærkningerne hertil.
Der vil således i modsætning til  

 det  

 oplyste om Norge være en central kontrol med godkendelsen af nye for- og  

 efternavne.
 Spørgsmål 24:
Hvad er grunden til, at regeringen er kommet med et  

 ændringsforslag til lovforslaget? Svar:
 Jeg skal henvise til mit svar på spørgsmål nr. 22.
 Spørgsmål 25:
Kan ministeren komme med en nærmere uddybning af de eventuelle  

 bekymringer, som regeringen har vedrørende en liberalisering af navneloven  

 set  

 i lyset af regeringens ændringsforslag? Svar:
Lovforslaget liberaliserer i væsentlig grad de gældende regler.  

 Der indføres bl.a. som noget nyt en personantalsgrænse, hvorefter ca. 315 af  

 de  

 160.000 efternavne, der anvendes i Danmark, frigives.
Herudover afskaffes  

 sondringen mellem giftenavn og eget efternavn, og ugifte samlevende i faste  

 samlivsforhold sidestilles med ægtefæller.
Regeringen finder det på den  

 baggrund naturligt, at der, som ved andre væsentlige ændringer af gældende  

 ret  

 (f.eks. straffuldbyrdelsesloven), indføres en revisionsbestemmelse, hvorefter  

 lovens virkning i praksis kan vurderes, og det herefter kan vurderes, om der  

 er  

 behov for at justere bestemmelserne, herunder bl.a. personantalsgrænsen på  

 1.000.
 Spørgsmål 26:
Hvis en revision af navneloven viser, at navneloven har haft  

 uhensigtsmæssige konsekvenser, hvilke tiltag vil regeringen så komme med? Svar:
Såfremt der viser sig at være behov for at justere eller ændre  

 loven, vil regeringen fremsætte forslag om ændring af de relevante  

 bestemmelser.
Men det må jo bero på hvilke uhensigtsmæssige konsekvenser, der  

 er tale om.
 Spørgsmål 28:
Hvilke konsekvenser vil forslaget til ny navnelov (L27) få for  

 slægtsforskningen? Svar, fra videnskabsministeren:
 Da området fagligt hører under Forskningsrådet for Kultur og  

 Kommunikation har jeg hørt forskningsrådet om konsekvenserne af forslaget til  

 ny navnelov.
Navneloven vil naturligvis ændre situationen for  

 slægtsforskerne, hvorfor disse vil skulle tilpasse deres arbejdsformer som  

 følge af ændringen af navneloven.
Slægtsforskere lever i forvejen med, at der  

 ingen lovkrav var om fast slægtsnavn for bondestanden før reskriptet af  

 18.7.1828 (præciseret 6.8.1856), der først var fuldt gennemført omkring år  

 1900.
Forskningsrådet har ud fra en forskningsmæssig betragtning ikke  

 betænkeligheder ved den nye navnelov.
Forskningsrådet har dog udtalt, at en  

 liberaliseret navnelov, som der lægges op til, vil give historikere og  

 slægtsforskere øgede vanskeligheder med at finde tilbage i slægter og med i  

 det  

 hele taget orientere sig i familieskaber.
Personnumre vil kunne sikre  

 identifikation i tilfælde af navneskift, men ofte foreligger personnummeret  

 ikke kendt.
Slægtsforskere vil derfor skulle udvikle nye arbejdsformer som  

 følge af lovændringen.
 Spørgsmål 29:
Er det ikke korrekt, at det med forslaget til en ny navnelov i  

 høj grad vil blive vanskeligt at orientere sig i familieskaber ? Svar, fra videnskabsministeren:
 Jeg henviser til mit svar på spørgsmål 28.
 Spørgsmål 30:
Er det ikke korrekt, at liberaliseringen af navneloven vil give  

 øgede vanskeligheder for slægtsforskere og andre at finde tilbage i slægter,  

 og  

 dermed forringe slægtsforskningen i Danmark? Svar, fra videnskabsministeren:
 Jeg henviser til mit svar på spørgsmål 28.
 Spørgsmål 36:
Ministeren bedes indhente en udtalelse fra Økonomi- og  

 Erhvervsministeriet til det af adv.
Christian Schow Madsen anførte om  

 beskyttelse af vitterligt kendte mærker i henhold til internationale  

 forpligtelser, herunder konventioner og EU forordninger på området.
Der  

 henvises til L 27  bilag 29. Ministeren bedes tillige indhente en  

 udtalelse  

 fra Økonomi- og Erhvervsministeriet til det af Lego i deres henvendelser  

 anførte.
 Svar:
 Erhvervs- og Økonomiministeriet har over for mig udtalt  

 følgende:
 »Advokat Christian Schow Madsen anfører i sin henvendelse af 9.  

 juni 2005, at Danmark i følge internationale forpligtelser er forpligtet til  

 at  

 beskytte udenlandske vitterlig kendte mærker, og at ændringen i navneloven  

 vil  

 lukke op for en omgåelse af varemærkeloven.
 I henvendelse af 24. maj 2005 fra Lego Juris A/S rejses der på  

 tilsvarende måde spørgsmål om velkendte varemærkers beskyttelse overfor  

 personnavne.
 Et vitterligt kendt varemærke, er et mærke, der er notorisk  

 kendt, herunder kendt ud over landegrænser.
Et velkendt varemærke, er et mærke, der er kendt både inden for  

 og i et vist omfang uden for den branche, hvor det benyttes.
Et velkendt  

 varemærke  

 kan være velkendt i et eller flere lande.
 Danmarks forpligtelse til beskyttelse af vitterligt kendte  

 udenlandske varemærker udspringer af Pariserkonventionen artikel 6b og  

 TRIPS-aftalen fra 1994, artikel 16. Efter disse bestemmelser har Danmark en  

 forpligtelse til at beskytte udenlandske mærker, der ikke er registreret i  

 Danmark, under forudsætning af, at det udenlandske mærke er vitterligt kendt.  

 Bestemmelserne tager sigte på at yde visse udenlandske varemærker en  

 tilsvarende beskyttelse som varemærker registreret med gyldighed for Danmark.
Varemærkerettens indhold fremgår af varemærkelovens § 4.  

 Indehaveren af en varemærkeret kan forhindre andre i at gøre erhvervsmæssig  

 brug af et tegn, hvis nærmere fastsatte betingelser er opfyldt.
Velkendte  

 varemærker, herunder vitterligt kendte udenlandske mærker, nyder en særlig  

 udvidet  

 beskyttelse.
Reglerne om vitterligt kendte og velkendte varemærker fremgår i  

 relation til proceduren for registrering af varemærker også af  

 varemærkelovens  

 § 15, stk. 2, nr. 4 samt § 15, stk. 3, nr. 2.
Varemærkeretten giver udelukkende en eneret til at hindre andres  

 erhvervsmæssige brug af tegn.
Den blotte optagelse af et navn som nyt  

 efternavn  

 er således ikke i strid med varemærkerettens indhold.
 I hvilket omfang indehaveren af en varemærkeret kan forhindre en  

 person i at optage et nyt efternavn reguleres således alene via navneloven.
Varemærkeretten giver som udgangspunkt mulighed for at forhindre  

 enhver erhvervsmæssig brug af tegn, der er i strid med varemærket.
En særlig  

 undtagelse findes dog i varemærkelovens § 5, der fastlægger, at  

 varemærkeindehaveren blandt andet ikke kan forhindre en anden i at bruge eget  

 navn og egen adresse erhvervsmæssigt, så længe denne brug sker i  

 overensstemmelse  

 med god markedsføringsskik.
En tilsvarende bestemmelse findes i artikel 6 i  

 direktiv 89/104/EØF om indbyrdes tilnærmelse af medlemsstaternes lovgivning  

 om  

 varemærker.
Begrebet god markedsføringsskik kendes også fra  

 markedsføringslovens § 1, men varemærkelovens § 5 skal dog fortolkes  

 selvstændigt.
Varemærkelovens § 5 tilkendegiver det princip, at den loyale  

 brug af et navn, hvortil man har lovlig adkomst, ikke uden videre kan  

 forhindres.
Denne vurdering foretages af domstolene i en kombination mellem  

 de  

 hensyn, der ligger til grund for varemærkelovens §§ 4 og 5,  

 markedsføringslovens § 5, der forbyder brug af andre erhvervsdrivendes  

 forretningskendetegn og den nuværende navnelovs § 16, stk. 2, hvorefter  

 bæreren  

 af et efternavn kan forhindre, at andre uberettiget benytter vedkommendes  

 navn  

 eller et dermed forveksleligt navn.
 En erhvervsmæssig brug af eget navn på en måde, hvor der skabes  

 en forveksling med varemærket, vil under ingen omstændigheder kunne anses for  

 brug i overensstemmelse med god markedsføringsskik.
Samspillet mellem reglerne i varemærkeloven og navneloven er  

 isoleret set ikke ændret.
Ved en liberalisering af navneloven vil den  

 personkreds,  

 der er berettiget til at optage et bestemt navn som efternavn, dog blive  

 udvidet.
Dette kan indebære, at den personkreds, der kan bringe  

 varemærkelovens  

 § 5 i anvendelse, på tilsvarende vis bliver udvidet.
I den forbindelse skal det bemærkes, at domstolene også i sin  

 bedømmelse af, om der er tale om loyal brug af eget navn, kan inddrage  

 spørgsmålet  

 om på hvilket tidspunkt og på hvilken baggrund navneretten er opstået.
Det er  

 allerede i dag muligt i et vist omfang, at tage navneforandring til et navn,  

 der samtidigt er beskyttet som varemærke.
Det forhold, at en person tager  

 navneforandring med henblik på at kunne bringe varemærkelovens § 5 i  

 anvendelse  

 i forhold til et allerede eksisterende varemærke, vil af domstolene kunne  

 inddrages i vurderingen af, om brugen af eget navn er sket i overensstemmelse  

 med god markedsføringsskik.
 På samme måde vil domstolene ved bedømmelsen af, om en persons  

 erhvervsmæssige brug af eget navn er sket i overensstemmelse med god  

 markedsføringsskik, kunne inddrage hensynet om særligt kendte mærker, og om  

 brugen af eget navn sker på en måde, hvor det kendte varemærkes renommé  

 skades  

 eller udnyttes.
Forslaget til navneloven indebærer således ingen ændringer i de  

 principper, der gælder i samspillet mellem varemærkeindehaverens rettigheder  

 og  

 navnebærerens rettigheder.
Der kan blive tale om en udvidelse af den  

 personkreds, der kan bringe varemærkelovens § 5 i anvendelse, men der er ikke  

 tale om en ændring i det juridiske grundlag for samspillet mellem de to  

 love.« Spørgsmål 38:
I henhold til bemærkningerne til lovforslaget afsnit 8, er de  

 negative økonomiske konsekvenser af lovforslaget 2,3 mio. kr. i 2006 og 3  

 mio.  

 kr. i de følgende år.
Ministeren bedes uddybe, hvorfor gebyret ved  

 navneændringer  

 afskaffes og oplyse, hvordan den negative konsekvens skal finansieres.
 Svar:
 Ved den nuværende lov udstedes ca. 2.800 navnebeviser årligt.  

 Der opkræves et gebyr på 3.000 kr. for de 1.000 af disse navnebeviser.  

 Gebyret  

 er fastsat ved lov.
 Provenutabet finansieres  

 i forbindelse med finanslovforslaget for 2006.
 De resterende ca. 43.000 navneændringer er i dag skattefinansierede.
Skulle det nuværende  

 gebyr være videreført, ville det resultere i en gebyrstruktur, der kan være  

 vanskelig at forstå og gennemskue for borgerne.
Da alle  

 navneændringsansøgninger efter lovforslaget skal indgives til  

 ministerialbogsføreren, og disse ikke på nuværende tidspunkt har et  

 betalingssystem,  

 vil et sådant system skulle etableres.
Hertil kommer, at en gebyrordning også  

 vil være kompliceret at administrere.
 På den baggrund er det  

 valgt slet ikke at gebyrpålægge navneændringer.
 Såfremt der viser sig behov derfor, f.eks. hvis antallet af  

 navneansøgninger stiger væsentligt mere end forventet, vil spørgsmålet blive  

 overvejet på ny.
 Spørgsmål 39:
Hvad er årsagen til, at regeringen ønsker med ændringsforslagene  

 at hæve grænsen til 2000 i stedet for de oprindelige 1000, da ministeren i  

 flere svar til udvalget har givet udtryk for, at grænsen på 1000 var rigeligt  

 og fuldt ud dækkede de bekymringer, som der har været i befolkningen? Svar:
I lyset af den senere tids udtrykte bekymringer om grænsen har  

 jeg valgt at fremsætte ændringsforslag, hvorefter grænsen hæves til 2.000.  

 Herved frigives kun ca. 160 navne.
Jeg skal i øvrigt henvise til  

 bemærkningerne  

 til ændringsforslaget samt mit brev til Folketingets Retsudvalg herom af 10.  

 juni 2005.
 Spørgsmål 40:
Hvilke tungtvejende argumenter ligger der bag afskaffelsen af  

 giftenavnet? Svar:
Udgangspunktet for lovforslaget er, at den enkelte selv kan  

 bestemme, hvilket navn den pågældende vil bære, medmindre der er stærke  

 grunde  

 til at hindre den pågældende heri.
Jeg finder det ikke hensigtsmæssigt, at  

 navnelovgivningen opererer med forskellige kategorier af navne med  

 forskellige  

 anvendelsesmuligheder.
Hertil kommer, at ønsket om at videregive et navn  

 erhvervet ved ægteskab, alene kan antages at være aktuelt, hvor bæreren har  

 en  

 sådan stærk tilknytning til navnet, at det opleves som en del af bærerens  

 identitet.
Dette navn bør derfor behandles på samme måde, som et hvilket som  

 helst andet navn, som den pågældende har båret.
Jeg skal henvise til  

 betænkning  

 1446/2004 om Personnavne, s. 121-124, lovforslagets almindelige bemærkninger  

 pkt. 2.2. og mine svar på spørgsmål nr. 6, 8, 11, 12, 15, 17 og 37 fra  

 Folketingets Retsudvalg vedrørende L 27.
 Spørgsmål 41:
Kan en konservativ minister se fornuften i Dansk Folkepartis  

 kritik angående sidestilling mellem et papirløst parforhold og et ægteskab? Svar:
Som jeg anførte i mit svar på spørgsmål nr. 6 fra Folketingets  

 Retsudvalg, hvorved jeg kommenterede Dansk Folkepartis ændringsforslag, har  

 jeg  

 forståelse for de betænkeligheder, der kan være ved at liberalisere  

 navnereglerne  

 på dette punkt.
Men som jeg også gav udtryk for, er det på baggrund af det  

 høje  

 antal af ugifte samlevende i Danmark (ca. 600.000 i 2003) og disses  

 beskyttelsesværdige interesse i over for omverdenen at blive anset for en  

 familie og herved styrke familiefølelsen, alligevel min opfattelse, at man  

 også  

 på navneområdet bør sidestille ugifte samlevende med ægtefæller.
Jeg skal  

 henvise til betænkning 1446/2004 om Personnavne, s. 124-128, til  

 lovforslagets  

 almindelige bemærkninger pkt. 2.3. og til mine svar på spørgsmål nr. 6, 12 og  

 18.
 Spørgsmål 42:
Er det ikke regeringens holdning, at ægteskabet som en  

 kulturbærende institution, skal bevares? Svar:
Jeg kan oplyse, at regeringen ingen planer har om at afskaffe  

 ægteskabsinstitutionen,  

 idet vi finder det meget vigtigt, at denne institution bevares.
For så vidt  

 angår ligestillingen mellem ugifte samlevende og  

 ægtefæller  

 på det navneretlige område skal jeg henvise til mit svar på spørgsmål nr. 41  

 fra Folketingets Retsudvalg, og til de i dette svar anførte henvisninger.
