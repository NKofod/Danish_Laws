Teknisk forskrift om opbevaring af  

 kloakspildevand i mindre fartøjer1) I medfør af §§ 3-5, § 17, stk. 5, og § 28 i lov nr. 900 af 16.  

 december 1998 om sikkerhed til søs og efter bemyndigelse fra  

 erhvervsministeren fastsættes:
Anvendelse § 1. Bestemmelserne finder anvendelse på  

 alle typer fartøjer med en bruttotonnage under 200 eller som er  

 godkendt til befordring af under 10 personer, som er forsynet med toilet og  

 som besejler østersøområdet og dansk  

 søterritorium.
Definitioner § 2. I denne forskrift forstås  

 ved:
 1)	"Nyt  fartøj": Et fartøj, hvis køl er  

 lagt eller som er produceret den 1. januar 2000 eller senere.
 2)	"Eksisterende fartøj": Et fartøj som ikke er  

 nyt.
 3)	"Kloakspildevand" - Afløbsstoffer og andet affald fra  

 toiletter og urinaler.
 4)	"Fast installeret toiletsystem". Et toiletsystem, som  

 består af toiletkumme, opbevaringstank med tilhørende ventiler  

 og rør/og/eller slangeforbindelser samt en landtilslutning.
 5)	"Transportabelt toilet": Et toiletsystem, som består  

 af en toiletkumme med tilhørende transportabel opbevaringstank uden  

 søforbindelse, hvor tanken manuelt kan tømmes ved  

 hældning.
 6)	"Landtilslutning": Et standardkoblingsled hvorigennem  

 opbevaringstanken kan tømmes via eksternt pumpearrangement.
 7)	"Søtoilet": Et toiletsystem, som ikke er forsynet  

 med opbevaringstank, og som har direkte forbindelse til søen.
 8)"	Østersøområdet":  

 Østersøen, Den botniske Bugt, Den finske Bugt, Sundet,  

 Bælterne samt Kattegat indtil breddeparallellen 57º44,8 N gennem  

 Skagen.
Krav til nye fartøjer § 3. Fast installerede- og transportable  

 toiletsystemer skal opfylde de tekniske krav i den på byggetidspunktet  

 seneste udgave af standarden ISO 8099.
Krav til eksisterende fartøjer § 4. Eksisterende fartøjer skal opfylde  

 bestemmelserne i § 3 fra den 1. januar 2005, dog kan 1)	eksisterende transportable toiletter bibeholdes, 2)	eksisterende fastinstallerede toiletsystemer bibeholdes, hvis  

 systemet forsynes med en landtilslutning i henhold til ISO 8090, og 3)	eksisterende søtoiletter bibeholdes, hvis toilettet forsynes  

 med opbevaringstank samt en landtilslutning i henhold til ISO 8090.
Anvendelse af produkter til desinficering og andre  

 formål § 5. I ethvert toiletsystem må der til  

 desinficering og andre formål kun anvendes produkter, som ikke er  

 skadelige for havmiljøet.
Straf og ikrafttræden § 6. Overtrædelse af §§ 3-5 straffes med  

 bøde eller hæfte.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Forskriften træder i kraft den 1. juli  

 2000.
Søfartsstyrelsen, den 14. marts 2000 Christian Breinholt /O.
Adamsen 1)  Forskriften er udstedt i forbindelse med Danmarks forpligtigelse til  

 at udstede regler om opbevaring af kloakspildevand i mindre fartøjer  

 jf.
ANNEX IV til HELSINKI-KONVENTIONEN.
