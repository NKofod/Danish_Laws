D.C.1 Ligningslovens § 33 D.C.2 Ligningslovens § 33 A D.C.3 Lempelsesberegning Ligningslovens § 33 og § 33 A er interne lempelsesregler.
Disse regler  

 finder anvendelse, når der ikke foreligger en dobbeltbeskatningsoverenskomst  

 mellem Danmark og det pågældende land, eller hvis det ligefrem er mere  

 fordelagtigt at benytte de interne lempelsesregler i stedet for en  

 dobbeltbeskatningsoverenskomst.
Det fremgår af det efterfølgende afsnit  

 D.C.3, hvorledes lempelsesberegningen skal foretages efter credit- og  

 exemptionsmetoden uanset om lempelsen sker i henhold til nationale  

 lempelsesregler eller i henhold til en dobbeltbeskatningsoverenskomst.
D.C.1 Ligningslovens § 33 Hvis en her bosat/hjemmehørende skatteyder har betalt skat i  

 "udlandet" af en i udlandet, herunder i Grønland eller på Færøerne,  

 erhvervet indkomst, har vedkommende krav på et nedslag svarende til:
1. Den i "udlandet" betalte skat - dog højst 2. Den forholdsmæssige andel af den danske skat, som falder på den  

 "udenlandske" indkomst.
Beregningen foretages i praksis i langt de fleste tilfælde på samme måde  

 som nedslag i henhold til en creditoverenskomst.
Der er dog i § 33, stk. 2,  

 en yderligere begrænsning, idet nedslaget aldrig må blive større end det, det  

 pågældende andet land efter overenskomsten har et ubetinget krav på at  

 oppebære.
Som eksempel herpå kan nævnes tysk aktieudbytte, som beskattes i  

 Tyskland med 25 pct., men hvor Tyskland i henhold til overenskomsten kun må  

 beskatte med 15 pct., hvorfor der i den danske skat kun gives § 33-nedslag  

 med de 15 pct., uanset om de resterende 10 pct. refunderes fra Tyskland eller  

 ej.
Nedslaget er betinget af, at skatteyderen begærer nedslaget, samt at han  

 dokumenterer størrelsen af den i udlandet betalte skat.
Det er ikke en  

 betingelse, at den udenlandske skat er betalt i det indkomstår, den vedrører.  

 En "senere" påligning af skat til udlandet med deraf følgende  

 indbetaling vil berettige skatteyderen til nedslaget i det indkomstår, hvor  

 den udenlandske indkomst er erhvervet.
I Saudi Arabien opkræves selskabsskatter som en forskudsskat beregnet på  

 grundlag af en skattepligtig indkomst, der er opgjort som en procentvis andel  

 af selskabets omsætning.
Skatterne reguleres efterfølgende, idet der  

 foretages en opgørelse af den skattepligtige indkomst på grundlag af de  

 faktiske indtægter og udgifter.
De skatter, der endeligt betales i Saudi  

 Arabien, kan i overensstemmelse med LL § 33 medføre lempelse i de danske  

 skatter, jf. skd. 73.231.
 Uanset om der i udlandet er betalt skat af en indkomst, kan der kun  

 indrømmes lempelse, såfremt den udenlandske indkomst opgjort efter danske  

 regler er positiv, lsr. 1984.174.
 Hvis den udenlandske indkomst ikke er skattepligtig efter danske regler,  

 kan der således ikke indrømmes lempelse, medmindre der i den danske  

 indkomstopgørelse indgår andre indkomster, der er knyttet til den samme  

 indkomstkilde i udlandet, se nærmere D.C.3. (indledningen).
Den udenlandske skat skal være opkrævet (pålignet) direkte af vedkommende  

 udenlandske skattemyndighed - se skd. 49.101, der vedrører et tilfælde, hvor  

 et dansk selskab var kontraktligt forpligtet til at indbetale  

 "Lohnsteuer" til myndighederne i det tidligere DDR for de i  

 selskabet ansatte personer, som udførte arbejde i det tidligere DDR.
De  

 ansatte kunne ikke opnå credit efter LL § 33. En skatteyder havde arbejdet på  

 en boreplatform i Ægypten og arbejdsgiveren havde på vegne af skatteyderen  

 indbetalt dels Salary Tax og dels General Income Tax til den ægyptiske stat.  

 Landsskatteretten fandt i en utrykt Landsskatteretskendelse af 15. nov. 1989,  

 at de nævnte skattebeløb var at anse for en personlig skat indbetalt til  

 Ægypten, der skulle medregnes i den skattepligtige indkomst og at der ved  

 skatteberegningen skulle gives credit-lempelse efter LL § 33.
 En skatteyder, som var kommanditist i et rederi, der havde hjemsted på  

 Færøerne, blev ved salg af rederiets skib beskattet i Danmark af avancen.  

 Rederiet, som i henhold til færøsk lov var et selvstændigt skattesubjekt, er  

 efter det oplyste ikke blevet beskattet af avancen ved salg af skibet på  

 Færøerne.
Lsr. fastslog, at den dansk/færøske dobbeltbeskatningsoverenskomst ikke  

 kunne finde anvendelse, da der ikke var tale om, at samme indkomst var  

 beskattet hos samme skattesubjekt i begge lande.
Og da skatteyderen ikke  

 kunne dokumentere, at partrederiet var blevet beskattet af avancen på  

 Færøerne, kunne der heller ikke gives nedslag efter LL § 33.
 Hvis den udenlandske indtægt er medregnet til anden kurs end vekselkursen,  

 skal den i udlandet betalte skat omregnes efter den ved indkomstopgørelsen  

 anvendte kurs.
Der kan ved tilbagebetaling af en del af den udenlandske skat opstå  

 kurstab eller -gevinst på hjemtagelsestidspunktet.
Sådanne tab eller  

 fortjenester må betragtes som formuebevægelser, og de er derfor  

 indkomstopgørelsen og nedslagsberegningen uvedkommende.
 Nedslagsberegningen kan ikke påvirkes i en for skatteyder ugunstig retning  

 ved, at der ved begrebet skattepligtig indkomst, der optræder i  

 nedslagsbrøkens nævner, ses bort fra eventuelle negative udenlandske  

 indkomster (lsr. 1976.99) og Skat 1988.7.411.
 LL § 33 gælder kun indkomstskatter, herunder særlig indkomstskat.
 LL § 33 gælder også indtægter fra Grønland og Færøerne.
 LL § 33 gælder ikke med hensyn til lønindkomst, der er omfattet af LL § 33  

 A.
Hvis en skatteyder udfører arbejde her i landet for et udenlandsk firma,  

 kan han - selv om han pålignes udenlandsk skat - ikke få nedslag i henhold  

 til LL § 33. Det skyldes, at kilden i relation til vederlag for personligt  

 arbejde anses for at være det sted, hvor arbejdet udføres.
Tilsvarende gælder  

 for personer ansat ved herværende udenlandske repræsentationer.
 Det bemærkes, at den islandske lønskat og andre tillæg mv., der ikke er  

 omfattet af overenskomsten, heller ikke giver ret til nedslag i henhold til  

 LL § 33.
Skat fra tredjeland I Skat 1986.9.564 behandledes et spørgsmål om lempelse for skat betalt af  

 en i udlandet beliggende filial til tredjeland.
Sagen drejede sig om en i udlandet beliggende filial af en dansk bank, som  

 oppebærer renteindtægter af lån, som filialen har ydet i et tredjeland.
I  

 tredjelandet indeholdes skat i forbindelse med rentebetalingen til filialen.  

 Renteindtægten tages til indtægt i filiallandet, hvor den også beskattes.
I  

 en sådan situation skal der i den danske skat indrømmes lempelse for den i  

 tredjelandet indeholdte skat, enten i henhold til en  

 dobbeltbeskatningsoverenskomst eller LL § 33. Danmark skal endvidere, enten i  

 henhold til en dobbeltbeskatningsoverenskomst eller LL § 33, indrømme  

 lempelse for den skat, der er betalt i filiallandet.
Lempelsen kan imidlertid ikke overstige den danske skat, der falder på  

 renteindkomsten, hvilket i nærværende tilfælde, hvor renteindkomsten indgår i  

 filialens indkomst og beskattes i filiallandet, betyder, at den danske  

 creditforpligtelse højst kan udgøre den danske skat, der falder på  

 filialindkomsten, opgjort efter danske regler.
Ved opgørelsen af  

 filialindkomsten efter danske regler skal tredjelandsindkomsten medregnes.
 Lempelsen kan endvidere ikke overstige den i filiallandet og tredjelandet  

 faktisk betalte skat af renteindkomsten.
 Det er efterfølgende blevet præciseret, at creditforpligtelsen for så vidt  

 angår skat af tredjelandsindkomsten ikke i noget tilfælde kan overstige den  

 del af den danske skat, der falder på tredjelandsindkomsten.
Der fremgår endvidere af afgørelsen i Skat 1986.9.564, at reglerne også  

 gælder, hvis der i stedet for en filial er tale om et med banken sambeskattet  

 datterselskab.
Lempelsen vil i denne situation alene kunne indrømmes i  

 henhold til LL § 33.
 Dette skal forstås således, at lempelse af skat fra et tredjeland, hvor  

 den retmæssige ejer af indkomst er et med et dansk moderselskab sambeskattet  

 udenlandsk datterselskab, hverken kan ske i henhold til  

 dobbeltbeskatningsaftale mellem Danmark og det pågældende tredjeland eller  

 efter dobbeltbeskatningsaftale mellem Danmark og det land, hvor  

 datterselskabet er hjemmehørende.
 Lempelse for datterselskabets skat kan i sådanne tilfælde enten ske i  

 henhold til dobbeltbeskatningsaftale - men da kun for den skat som  

 datterselskabet pålignes af aftalelandet efter evt. lempelse for  

 tredjelandsskat - eller i henhold til LL § 33, hvorefter der tillige kan ske  

 lempelse for tredjelandsskatten efter samme regler som for filialer.
D.C.2 Ligningslovens § 33 A Ifølge LL § 33 A er lønindkomst erhvervet i udlandet under visse  

 betingelser fritaget for beskatning i Danmark.
Se skd.cirk. nr. 177 af 27.  

 sept. 1982, og skd.cirk. af 13. sept. 1988.
LL § 33 A omfatter alle, der er fuldt skattepligtige efter KSL § 1, og  

 lovreglen medfører ingen ændringer i de gældende regler om subjektiv  

 skattepligt.
Indkomst, der er omfattet af fritagelsesreglen, skal på  

 sædvanlig måde medtages ved opgørelsen af den personlige indkomst.
 Fritagelsesreglen gælder for lønindkomst ved personligt arbejde i  

 tjenesteforhold under ophold uden for riget, det vil sige uden for Danmark,  

 Færøerne og Grønland.
D.C.2.1 Lønindkomst Ved lønindkomst forstås den kontante løn, inkl. tantieme, gratiale og  

 godskrivning på konto mv. med tillæg af eventuelle i anledning af  

 udlandsarbejdet modtagne løntillæg og den i forbindelse med udlandsarbejdet  

 optjente feriegodtgørelse, i det omfang denne efter almindelige regler  

 medregnes i indkomståret.
I de tilfælde, hvor en lønmodtager får løn under ferie, medregnes den  

 under ferien udbetalte løn for det år, hvor ferien holdes.
Efterfølgende  

 ferieløn er således ikke omfattet af LL § 33 A, skd. 71.660.
 Lønindkomsten omfatter herudover værdien af skattepligtige naturalydelser  

 i forbindelse med udførelsen af det pågældende arbejde i udlandet, som f.eks.  

 fri kørsel, bolig, telefon, beklædning mv.
Derimod vil lønaccessorier, der har karakter af engangsydelser, f.eks.  

 gaver, særlige belønninger og fordelen ved lavt forrentede personalelån, ikke  

 være omfattet af LL § 33 A, jf.
SD-cirk. 1989-27. Fratrædelsesgodtgørelser  

 ved stillingsophør og jubilæumsgratialer, der kan henføres til * LL § 7 w,  

 vil heller ikke være omfattet af LL § 33 A, selvom der er tale om Aindkomst.  

 Dog vil den eventuelle del af en fratrædelsesgodtgørelse, der udgør løn i  

 opsigelsesperioden, og som dermed ikke beskattes efter den særlige  

 opgørelsesmetode i LL § 7 w, være omfattet af LL § 33 A, forudsat at  

 skatteyderen opholder sig i udlandet i opsigelsesperioden.
Se nærmere om  

 sondringen mellem vederlag omfattet af LL § 7 w og øvrig løn i afsnit A.G.1.
De nævnte engangsydelser vil dog være omfattet af LL § 33 A, hvis de  

 udelukkende hidrører fra et ansættelsesforhold i udlandet. * Det er uden betydning, om lønnen udbetales af en dansk eller af en  

 udenlandsk arbejdsgiver.
 Et stipendium fra Statens Jordbrugs- og veterinærvidenskabelige  

 Forskningsråd, som var bevilget i forbindelse med et forskningsprojekt på et  

 udenlandsk universitet, anses ifølge en bindende forhåndsbesked fra  

 Ligningsrådet ikke omfattet af LL § 33 A, stk. 1, da indkomsten ikke er  

 erhvervet i et tjenesteforhold.
D.C.2.2 Ophold uden for riget Fritagelse tilkommer lønmodtagere, der optjener indkomst ved personligt  

 arbejde i tjenesteforhold under ophold uden for riget.
Lønmodtagere, der er  

 beskæftiget ved et arbejdssted inden for riget og i medfør af denne  

 ansættelse foretager rejser i udlandet, f.eks. handels- og  

 forretningsrejsende, tilsynsførende, eksportchauffører og lignende, er ikke  

 omfattet af LL § 33 A.
Således vil f.eks. langturschauffører, der er  

 udstationeret til udlandet for at udføre arbejde bestående i eksportkørsel  

 mellem Danmark og udlandet, ikke være omfattet af LL § 33 A, skd. 76.739.
 Som anført er det en betingelse for skattefritagelsen, at lønindkomsten er  

 erhvervet under ophold uden for riget.
 Hvis der således erhverves lønindtægt for arbejde udført i Danmark, anses  

 udlandsopholdet for afbrudt og reglen i LL § 33 A kan ikke påberåbes, selv om  

 arbejdet i Danmark har været af kortvarig karakter.
 Ved HRD af 18. marts 1986 blev der dog indrømmet nedsættelse i medfør af  

 LL § 33 A for en skatteyder, der var udstationeret i Tjekkoslovakiet som  

 salgskonsulent, idet hans regelmæssige kortvarige ophold i Danmark, der i  

 vidt omfang skete for at aflægge rapport og modtage instrukser, fandtes at  

 vedrøre hans salgsarbejde i udlandet og måtte anses som nødvendige for  

 udførelsen af dette arbejde (Skat 1986.4.255).
 I et lignende tilfælde, hvor en multinational koncerns Europadirektør  

 skulle tilbringe ca. 10 arbejdsdage i Danmark for at deltage i kurser og  

 møder, fandt Ligningsrådet ikke, at udlandsopholdet var afbrudt (t&s Nyt  

 1991.5.275(BF)).
* For ydremissionærer gælder endvidere den særlige praksis, at hvis en  

 missionær under ferieophold i Danmark - se afsnit D.C.2.4. - i mindre omfang  

 udfører informationsopgaver i tilknytning til missionsarbejdet i udlandet,  

 vil dette ikke afbryde udlandsopholdet. * Udlandsopholdet anses derimod for afbrudt, hvis der under ophold i Danmark  

 oppebæres arbejdsløshedsunderstøttelse.
Såfremt der under opholdet i Danmark oppebæres løn under sygdom (herunder  

 sygedagpenge) eller løn i forbindelse med deltagelse i et * kortere varende *  

 kursus, der har direkte forbindelse med det arbejde, der udføres i udlandet,  

 anses udlandsopholdet imidlertid ikke for afbrudt.
Den godtgørelse, der  

 erhverves i forbindelse med sygdom eller kursusdeltagelse, kan dog ikke anses  

 som lønindkomst, erhvervet ved ophold uden for riget og den berettiger derfor  

 ikke til nedslag efter LL § 33 A.
D.C.2.3 Mindst 6 måneder Lønindkomsten skal være erhvervet i forbindelse med ophold uden for  

 Danmark, Færøerne og Grønland i mindst 6 måneder. 6 måneders-perioden kan  

 påbegyndes på et hvilket som helst tidspunkt inden for et indkomstår.  

 Opholdets varighed skal kunne dokumenteres ved f.eks. arbejdskontrakt,  

 folkeregisteroplysninger eller på anden efter ligningsmyndighedernes skøn  

 betryggende måde.
Ophold i flere lande, der kun afbrydes af ferie eller  

 lignende af en sammenlagt varighed på højst 42 dage i Danmark, gælder som en  

 samlet opholdsperiode.
 Hvis der under et ophold uden for riget arbejdes dels for en privat  

 arbejdsgiver og dels for en dansk offentlig myndighed, foretages beregningen  

 af 6 måneders perioden også her under ét således, at der gives  

 lempelse for lønindkomsten, der er oppebåret i det private  

 ansættelsesforhold.
 Eksempelvis vil en skatteyder, der har arbejdet 3 måneder i et privat  

 ansættelsesforhold i Venezuela og derefter 3 måneder for Danida som  

 firmaekspert, få lempelse for lønindkomsten fra Venezuela.
Opholdet uden for riget er ikke begrænset til arbejdsophold.
Således  

 medtages f.eks. ferieophold i udlandet også ved beregning af 6  

 måneders-fristen, lsr.1986.65 og Skat 1988.3.141.
 Ved beregningen af 6 måneders-fristen (tidligere 1 år) kan der kun tages  

 hensyn til perioder med fuld skattepligt, lsr. 1979.192.
 Der kan ikke indrømmes nedslag efter LL § 33 A, selv om udlandsopholdets  

 afbrydelse eller definitive ophør skyldes lønmodtageren utilregnelige  

 årsager, jf. lsr. 1981.95 (LL § 33 A ikke anset anvendelig, selv om ophør af  

 ansættelsesforholdet skyldtes arbejdsgiverens konkurs) og lsr. 1983.59  

 (arbejdsforholdet ophørt på grund af uoverensstemmelse).
 Sømænd, der går i land efter tjeneste ombord på et dansk skib, der er  

 registreret i DIS, og erhverver lønindkomst i udlandet kan medregne ophold  

 ombord på skibet ved opgørelsen af, om den pågældende har opholdt sig uden  

 for riget i mindst 6 måneder uden andre afbrydelser end ferie eller lignede  

 af en sammenlagt varighed på højst 42 dage, se cirkulære nr. 144 af 30. nov.  

 1988 om beskatning af sømænd mv.
D.C.2.4 42-dagesreglen Opholdsperioden uden for riget kan afbrydes af ferie eller lignende af en  

 sammenlagt varighed på højst 42 dage, uden at retten til nedslag fortabes.
Ordene "ferie eller lignende" indbefatter ethvert ophold inden  

 for riget, uanset årsagen til dette.
Nødvendige arbejdsophold i direkte  

 forbindelse med udlandsopholdet, der ikke har karakter af ferie og lignende,  

 medregnes ikke ved opgørelsen af de 42 dage inden for 6 måneder (t&s Nyt  

 1991.5.275 (BF)). Også brudte døgn skal medregnes ved opgørelsen af de 42  

 dage.
Hvis således en person f.eks. ankommer til Danmark fredag kl. 12 og  

 rejser ud igen mandag kl. 12, vil der være tale om 4 dages ophold i Danmark  

 (skd. 70.423). Et ufrivilligt ophold inden for riget udover 42 dage inden for  

 et halvt år, f.eks. nødvendiggjort af sygdom, bevirker således, at retten til  

 at påberåbe sig nedslagsreglen fortabes.
Det tidsrum på 42 dage inden for 6 måneder, i hvilket ophold inden for  

 riget kan ske uden fortabelse af retten til skattefritagelse, svarer til 7  

 dage om måneden.
Et udlandsophold, der strækker sig udover 6 måneder,  

 medfører, at den tilladte opholdsperiode i Danmark forlænges.
Eksempelvis vil  

 et udlandsophold på 11 måneder berettige til ferie eller lignende i Danmark  

 af en varighed af op til 77 dage.
 Ferie eller lignende, afholdt i Danmark som afslutning på et  

 udlandsophold, kan ikke medregnes til 6 måneders-perioden.
D.C.2.5 Nedslagsregler Den udenlandske lønindtægt indgår i den samlede indkomst på normal vis, og  

 indkomsten opgøres efter de i øvrigt gældende regler.
Nedslaget udgør den del  

 af den samlede skat, der herefter falder på den udenlandske indkomst.  

 Beregningsmetoden er den samme som ved den såkaldte ny exemptionsmetode.
Ved  

 nedslagsberegningen henføres de ligningsmæssige fradrag, der har direkte  

 tilknytning til erhvervelsen af den udenlandske indkomst, til denne.
Hvis en  

 dobbeltbeskatningsoverenskomst har tillagt Danmark beskatningsretten udgør  

 nedslaget dog kun halvdelen af det beløb, der forholdsmæssigt falder på den udenlandske indkomst ifølge LL § 33 A, stk.  

 4.
 For lønindkomst, der er omfattet af LL § 33 A, kan der ikke gives  

 credit-nedslag efter LL § 33. Hvis der skal gives nedslag for andre  

 indkomstarter samtidig med nedslag efter § 33 A, stk. 1, foretages  

 beregningerne hver for sig med udgangspunkt i den skattepligtige indkomst,  

 den personlige indkomst og kapitalindkomsten og de dertil svarende danske  

 skatter.
Ved overførsel af underskud mellem ægtefæller kan der efter PSL § 13, stk.  

 5, ikke bortses fra indkomst omfattet af LL § 33 A.
Fradrag for arbejde i  

 udlandet er et ligningsmæssigt fradrag tilknyttet den udenlandske indkomst,  

 hvorfor udlandsfradraget ikke kan henføres til det underskud, der efter PSL §  

 13 kan overføres til en ægtefælle, skd. 71.660.
Hvis lønindkomsten både er omfattet af lempelsesreglerne i en  

 dobbeltbeskatningsaftale og LL § 33 A, kan skatteyderen - ifølge pkt. 95 i  

 skd.cirk. nr. 22 af 9. dec. 1986 til PSL - vælge, at lempelsesreglerne i  

 dobbeltbeskatningsaftalen skal anvendes.
Dette kan have betydning i relation  

 til overførsel af underskud mellem ægtefæller efter PSL § 13, og med hensyn  

 til fremførsel af underskud, hvor en dobbeltbeskatningsaftale lemper  

 beskatningen efter exemption med progressionsforbehold (gl. metode).
 Se D.C.3.4, eksempel b.
 D.C.2.6 Tjeneste for den danske stat mv.
 LL § 33 A, stk. 2, 1. pkt.
Nedslagsreglen i LL § 33 A, stk. 1, gælder ikke for lønindkomst ved  

 tjeneste uden for riget for den danske stat eller anden dansk offentlig  

 myndighed, jf.
LL § 33 A, stk. 2, 1. pkt.
 Denne undtagelsesregel omfatter en videre kreds end den kreds af udsendte  

 personer, der er omfattet af KSL § 1, stk. 1, nr. 5.
 Undtagelsesreglen omfatter ikke (dvs. lempelse er mulig):
 - Personer, der har et egentligt ansættelsesforhold ved IFU  

 (Industrialiseringsfonden for Udviklingslandene), jf. skat 1986.9.563.
 - Ansatte i I/S Datacentralen.
 - Præster udsendt af dansk sømandskirke i fremmede havne (jf. skd. 39.291)  

 eller af Dansk Kirke i udlandet samt velfærdssekretærer udsendt af  

 handelsflådens velfærdsråd.
 - En kok ansat af en dansk ambassadør eller en husbestyrerinde ansat af en  

 dansk generalkonsul, jf. skat 1990.19.991.
 LL § 33, stk. 2, 1. pkt. omfatter derimod (dvs. lempelse som udgangspunkt  

 er udelukket):
 - Medarbejdere ved offentlige styrelser mv., der udlånes uden  

 tjenestefrihed eller stilles til rådighed for private foretagender, jf. bl.a.  

 skd. 76.740 om offentlig ansatte, stillet til rådighed for Danmarks  

 Erhvervsfond og Skat 1989.1.72 om en laboratorietekniker ansat i  

 Sundhedsstyrelsen, der var stillet til rådighed for Danmarks Erhvervsfond.
 - Medarbejdere ved offentlige styrelser mv., der udlånes eller stilles til  

 rådighed for IFU, jf. skat 1986.9.563.
- En ansat i forsvaret, der efter aftale mellem Forsvaret og Dansk Røde Kors blev udsendt som repræsentant for Røde Kors til et afrikansk  

 land, jf. skat 1989.11.871.
 Systemeksport - LL § 33, stk. 1, 2. pkt.
 Personer, der er omfattet af undtagelsesbestemmelsen i LL § 33, stk. 2, 1.  

 pkt. kan alligevel opnå skattenedsættelse efter LL § 33, stk. 1, såfremt de  

 er udsendt som led i den danske stats eller anden dansk offentlig myndigheds  

 deltagelse i systemeksport.
 Formålet med denne bestemmelse, der har haft virkning siden 1. jan. 1988,  

 er skattemæssigt at ligestille offentlig og privat ansatte, der udsendes i  

 forbindelse med systemeksportforretninger.
Ved systemeksport forstås enhver form for eksport af viden,  

 "systemer" eller tjenester, der udføres af en offentlig myndighed i  

 henhold til de gældende bevillingsregler.
Offentlige styrelser mv. kan  

 deltage i eksportforretninger i henhold til et cirkulære af 22. sept. 1988  

 fra Industriministeriet (systemeksportcirkulræet) eller i henhold til  

 budgetvejledningens regler om indtægtsdækket virksomhed.
* Det er en betingelse for skattenedsættelse, at den offentligt ansatte  

 ikke får udetillæg eller andre lignende ydelser, der tjener til dækning af  

 merudgifter som følge af tjenesten i udlandet, og som er skattefri efter LL §  

 7 r. * Offentligt ansatte, der udsendes som led i den danske stats eller anden  

 dansk offentlig myndigheds deltagelse i systemeksport, må kunne dokumentere  

 dette ved erklæring fra vedkommende styrelse mv. * Af erklæringen skal det  

 videre fremgå, at den offentligt ansatte ikke samtidig har modtaget udetillæg  

 eller tilsvarende tillæg. * D.C.2.7 Halvt nedslag LL § 33 A, stk. 4 Hvis Danmark er tillagt beskatningsretten efter en  

 dobbeltbeskatningsaftale, skal den samlede indkomstskat nedsættes med  

 halvdelen af det beløb, der forholdsmæssigt falder på den udenlandske  

 lønindkomst, jf.
LL § 33 A, stk. 4.
 Reglen har ingen betydning for beregningen af tidsfristen i LL § 33 A,  

 stk. 1.
Privat ansatte Danmark vil som hovedregel have beskatningsretten i tilfælde, hvor en  

 arbejdstager opholder sig i en stat, hvormed Danmark har indgået  

 dobbeltbeskatningsaftale, i ikke over 183 dage indenfor et år (skatteår,  

 kalenderår eller løbende 12 måneders periode), og vederlaget betales af eller  

 for en i forhold til arbejdsstaten udenlandsk arbejdsgiver.
 I disse tilfælde vil den privat ansatte i medfør af LL § 33 A, stk. 4 få  

 halv lempelse.
Ved anvendelsen af 183-dagesreglen i dobbeltbeskatningsaftalen medregnes  

 samtlige opholdsdage i arbejdsstaten, uanset om der foreligger et  

 ansættelsesforhold.
I de tilfælde, hvor bopælsstatens og arbejdsstatens  

 indkomstår (skatteår) afviger fra hinanden, er det arbejdsstatens indkomstår  

 (skatteår), der er afgørende ved anvendelsen af 183 dages-reglen, se herved  

 Skat 1986.7.468.
 Hvad angår den konkrete afgørelse af, om Danmark har beskatningsretten  

 henvises i øvrigt til afsnit D.D., artikel 15, og indholdet af den aktuelle  

 dobbeltbeskatningsaftale.
Eksempel En skatteyder udrejser den 1. sept. 1991 til et land, med hvilket Danmark  

 har en dobbeltbeskatningsaftale, der indeholder den sædvanlige 183  

 dages-regel.
Hjemrejse finder sted den 1. aug. 1992. Under opholdet erhverver  

 den pågældende lønindkomst, der udbetales af en dansk arbejdsgiver, der ikke  

 har fast driftssted i arbejdslandet.
Opholdet uden for riget har strakt sig  

 over mere end 6 måneder, således at nedslagsreglen i LL § 33 A, stk. 1, for  

 så vidt kan finde anvendelse.
Danmark har imidlertid ifølge 183 dages-reglen  

 beskatningsretten til den lønindkomst, der er erhvervet i perioden 1. sept. -  

 31. dec. 1991 (under 183 dage inden for et kalenderår), medens det andet land  

 har beskatningsretten til lønindkomsten for den øvrige periode (mere end 183  

 dage inden for et kalenderår).
 Efter LL § 33 A, stk. 4, kan der herefter kun gives halvt nedslag for den  

 lønindkomst, der er erhvervet i 1991, mens den fulde nedslagsregel efter LL  

 33 A, stk. 1, finder anvendelse på den lønindkomst, der er erhvervet i 1992.
Offentligt ansatte Med hensyn til de offentligt ansatte vil det som udgangspunkt være sådan,  

 at uanset hvor længe en offentligt ansat opholder sig i arbejdsstaten, vil  

 Danmark i henhold til dobbeltbeskatningsaftalen have beskatningsretten til  

 lønindkomsten, jf. i øvrigt afsnit D.D., artikel 19.
 * Imidlertid indeholder dobbeltbeskatningsaftalerne sædvanligvis en regel  

 om, at arbejdsstaten er berettiget til at beskatte lønindkomsten, forudsat at  

 dette udbetales for hverv i forbindelse med en erhvervsvirksomhed, der drives  

 af staten.
 I den forbindelse er der truffet afgørelse om, at den del af  

 Vejdirektoratets virksomhed, der består i rådgivende ingeniørarbejde, der  

 udføres på forretningsmæssige vilkår, falder ind under en sådan bestemmelse  

 under forudsætning af, at dobbeltbeskatningsaftalens bestemmelser i øvrigt  

 giver arbejdsstaten en ret til at beskatte.
 For lande, hvormed Danmark har indgået dobbeltbeskatningsaftale, der  

 indeholder ovennævnte regel, betyder det sammenfattende, at offentligt  

 ansatte, der udsendes som led i det offentliges systemeksport, som  

 udgangspunkt kun kan få halv lempelse, men at der kan indrømmes fuld  

 lempelse, såfremt systemeksporten har karakter af erhvervsvirksomhed.
Hvis der ikke foreligger en dobbeltbeskatningsaftale med arbejdsstaten  

 finder LL § 33 A, stk. 4, ikke anvendelse. * D.C.2.8 Ikke ved tjeneste om bord på skibe mv.
LL § 33 A, stk. 3 Nedslagsreglen gælder ikke for lønindkomst ved tjeneste om bord på skibe -  

 herunder skibe, der ligger ved land under bygning, reparation eller  

 midlertidig oplægning - eller luftfartøjer.
Dette gælder, hvad enten skibene  

 eller luftfartøjerne er indregistrerede i Danmark eller i udlandet.
Endvidere gælder nedslagsreglen ikke for lønindkomst ved tjeneste om bord  

 på fartøjer og installationer, der anvendes i tilknytning til efterforskning  

 og udnyttelse af kulbrinteforekomster, det vil sige forekomster af olie, gas  

 eller kondensat.
Undtagelsesreglen omfatter såvel skibe og luftfartøjer, der  

 anvendes ved supply-virksomhed, som bugserbåde, hotelfartøjer og andre  

 fartøjer og installationer, herunder borerigge, som anvendes i lignende  

 øjemed i forbindelse med sådan virksomhed.
 Undtagelsesbestemmelsen omfatter ikke installationer på land.
 Arbejde som lods i en privatejet havn i udlandet blev af Ligningsrådet  

 ikke anset som lønindkomst om bord på skibe, og derfor kunne der gives  

 nedslag for indtægten.
 En garantimester, der var ansat og aflønnet af et dansk skibsværft, blev  

 ikke anset for ansat til sædvanlig tjeneste om bord på skibet i den periode,  

 hvor han var udsendt til en udenlandsk havn i forbindelse med værftets  

 garantiforpligtelse, hvorfor han var berettiget til nedslag i medfør af § 33  

 A, stk. 1 (Skat 1987.5.348).
 Ligningsrådet har ligeledes udtalt, at en skibsingeniør, som skulle  

 udsendes til at føre tilsyn med bygning af to ny skibe, var berettiget til  

 nedslag i medfør af LL § 33 A, idet arbejdet ikke kunne karakteriseres som  

 sædvanligt arbejde om bord på et skib.
 En skatteyder, der var ansat på et amerikansk indregistreret fiskerfartøj,  

 blev ikke anset for omfattet af LL § 33 A, stk. 1, da han, uanset han ikke  

 var omfattet af sømandsskattelovens regler, måtte anses for omfattet af LL §  

 33 A, stk. 2, idet han havde gjort tjeneste om bord på et skib (Skat  

 1987.10.731).
 En sømand, der under værftsophold er ansat til sædvanlig tjeneste ombord,  

 er ikke berettiget til lempelse efter Ligningslovens § 33 A (Skat 1988.2.92).
DIS-skibe Personer, som gør tjeneste på DIS-skibe, er omfattet af LL § 33 C.
Der  

 henvises til A.B.3.
D.C.3 Lempelsesberegning Lempelsesberegningerne foretages særskilt for hver af personskattelovens 3  

 skatteberegninger, og de foretages efter følgende brøker:
Hvis der er flere indkomster fra samme land, skal lempelsesberegningen ske  

 samlet.
Lempelsesberegningen skal dog ske særskilt for hver indkomst, hvis  

 der skal lempes efter forskellige metoder eller - i tilfælde af  

 creditlempelse - hvis indkomsten i det pågældende land er blevet særskilt  

 (kilde-) beskattet.
Hvis der er indkomst fra forskellige lande, skal  

 lempelsesberegningerne foretages for hvert land for sig.
Det er alene de udenlandske indkomstarter, som indgår i  

 beregningsgrundlaget for den pågældende skat, som medtages ved  

 lempelsesberegninger.
Er der for eksempel tale om, at den udenlandske  

 indkomst alene består af kapitalindkomst, skal der ikke foretages  

 lempelsesberegning med hensyn til 12 pct.-skatten.
* Den særligt beregnede skat af udbytteindkomst indgår ikke ved  

 lempelsesberegningen, idet der ikke indgår udenlandsk indtægt ved opgørelsen  

 af udbytteindkomst, jf.
TOLD*SKAT Nyt 1992.22.721. * * Hvis den udenlandske indkomst ikke er skattepligtig efter danske regler,  

 skal den udenlandske skat ikke indgå i den danske lempelsesberegning, dog  

 bortset fra tilfælde, hvor der i den danske indkomstopgørelse indgår andre  

 indkomster, der knytter sig til den samme indkomstkilde i udlandet, se SKAT  

 1987.6.427 (Ø).
I denne sag var skatteyderen blevet beskattet af avance samt genvundne  

 afskrivninger ved afståelse af en fast ejendom på Grønland.
Avancen var ikke  

 skattepligtig i Danmark i henhold til reglerne i  

 ejendomsavancebeskatningsloven, men da de danske regler medførte beskatning  

 af genvundne afskrivninger vedrørende samme ejendom, kunne den grønlandske  

 skat medføre lempelse i dansk skat, dog maksimalt med et beløb svarende til  

 den del af den danske skat, der kunne henføres til genvundne afskrivninger. * Den udenlandske almindelige indkomst, personlige indkomst og  

 kapitalindkomst opgøres efter danske regler.
Fradrag i forbindelse med den  

 udenlandske indkomsterhvervelse, skal som hidtil fragå i den udenlandske  

 indkomst, mens 3 pct.-fradraget efter LL § 8 F alene fragår i den globale  

 almindelige indkomst i forbindelse med skatteberegningen.
Der gøres opmærksom på, at de udgifter, som lønmodtagere har i forbindelse  

 med det indtægtsgivende arbejde i udlandet, kun kan fradrages ved opgørelse  

 af den skattepligtige indkomst i det omfang de overstiger det i LL § 9, stk.  

 1, fastsatte bundfradrag, der for 1992 udgør * 3.500 kr.
Dette gælder f.eks.  

 fradrag for kost og logi og standardfradrag.
* Fradragsbegrænsningen efter pkt. 3 i SD-cirk. 1988.65 vedrørende fradrag  

 for kost og logi samt standardfradrag opgjort efter Ligningsrådets satser  

 skal først gøres gældende efter at det opgjorte fradrag er reduceret med  

 bundfradraget i LL § 9, stk. 1. * Hvis en skatteyder har lønindkomst fra både indland og udland, skal man  

 ved lempelsesberegningen fortrinsvis gøre begrænsningen i henhold til LL § 9,  

 stk. 1, gældende overfor de udenlandske udgifter, jf.
Skat 1990.6.479.
I PSL § 13, stk. 2, fastslås, at hvis den ene ægtefælles skattepligtige  

 indkomst udviser underskud, og ægtefællerne er samlevende ved indkomstårets  

 udløb, skal underskuddet dog i størst muligt omfang fradrages i den anden  

 ægtefælles skattepligtige indkomst, inden overførsel til næste indkomstår  

 finder sted.
Ved afgørelsen af om et evt. uudnyttet underskud i medfør af LL  

 § 15 kan føres videre til næste år, medregnes den udenlandske indkomst, jf.  

 lsr. 1980.213, og kun såfremt indkomsten herefter stadig er negativ, kan  

 underskuddet fremføres til næste år.
Se også Skat 1986.3.226.
Ved opgørelsen af ægtefællernes skattepligtige indkomster ses der ved  

 overførsel af underskud til den anden ægtefælle bort fra "indtægter, der  

 beskattes i udlandet og ikke her i landet", jf.
PSL § 13, stk. 5.
 Ved underskudsoverførsel efter PSL § 13, stk. 5, ses bort fra Æ 1's  

 nettoindtægt i udlandet, det vil sige, at Æ 1's skattepligtige indkomst i  

 denne relation er følgende:
 Se pkt. 38 i cirkulæret til PSL af 9. dec. 1986, samt skd. 46.193, 50.184,  

 53.141 og lsr. 1981.106.
Ved lov nr. 227 af 26. maj 1982 (skattemæssig ligestilling af ægtefæller)  

 blev adgangen til at overføre underskud til ægtefællen begrænset.
Ifølge PSL  

 § 13, stk. 5, sidste pkt., afskæres lønmodtagere, der får lempelse efter LL §  

 33 A for skatten af deres udenlandske lønindkomst, fra at kunne bortse fra  

 denne lønindkomst ved opgørelsen af det underskud, der kan overføres til  

 ægtefællen.
* Ved LSR's kendelse refereret i TOLD*SKAT Nyt 1992.6.183 blev der som  

 følge af, at en af ægtefællerne havde udenlandsk indkomst omfattet af LL § 33  

 A, foretaget en fordeling af overskud og renteudgifter vedrørende fast  

 ejendom med halvdelen til hver ægtefælle i overensstemmelse med KSL § 24 A.  

 Se også afsnit A.A.4.1. * Ved opgørelsen af evt. uudnyttet personfradrag, som efter PSL § 10, stk.  

 4, kan benyttes til nedsættelse af den anden ægtefælles skatter, er der ikke  

 hjemmel til at bortse fra udenlandsk indkomst, jf. ØLD af 14. feb. 1974, skd.  

 57.160 og Skat 1986.11.655.
 Skatteydere, der oppebærer folke-, invalide- eller enkepension fra  

 udlandet, er ikke som danske førtidspensionister berettiget til forhøjet  

 personfradrag efter PSL § 10, stk. 2, som kun omfatter pensioner ifølge de  

 danske sociale pensionslove, lsr. 1974.190, skd. 37.139, skd. 50.183 og Skat  

 1986.2.166.
 Reglen om nedslag i formueskatten og derefter indkomstskatten til staten  

 ifølge PSL § 19, stk. 2, betragtes også som en skatteberegningsregel, jf.  

 f.eks. lsr. 1960.177. Indtægt, der er fritaget for beskatning her i henhold  

 til en dobbeltbeskatningsoverenskomst efter exemptionsprincippet (gammel  

 metode), tages altså også i betragtning ved beregningen af nedslag, jf. skd.  

 49.130.
Overførsel af underskud Hvis en skatteyder, som i år 1 havde en negativ skattepligtig indkomst, og  

 som i år 2 f.eks. har såvel positiv dansk som positiv tysk indkomst, er der  

 ikke hjemmel til ved exemptionsberegningen at bortse fra indtægter eller  

 fradrag.
Indkomstopgørelsen for år 2 skal foretages således:
D.C.3.1 Eksempel a. (Creditmetoden) En ugift person, der har været fuldt skattepligtig til Danmark i hele  

 indkomståret har erhvervet lønindkomst fra USA ved ophold der i 9 måneder.
Begrænsningen i henhold til LL § 9, stk. 1, der udgør 3.500 kr., gøres fortrinsvis gældende over for de udenlandske udgifter.
Nedslaget i den samlede skat udgør herefter den i USA betalte skat, 35.000 kr. (fuld credit).
Nedslaget fordeler sig således på henholdsvis den almindelige indkomstskat og 6 pct.-skatten.
Det gøres ved at nedskrive de enkelte exemptionsnedslag med forholdet mellem betalt skat og samlede exemptionsnedslag:
 Hvis den betalte skat i USA havde været større end det beregnede  

 lempelsesbeløb (40.282,76 kr.), kunne nedslaget højst have svaret til det  

 beregnede lempelsesbeløb (almindelig credit).
 Da nedslaget ved almindelig credit er identisk med nedslaget beregnet ved  

 exemption med progressionsforbehold (ny metode), henvises der til eksempel C.
 I credittilfældene kan man således populært sige, at dersom en skatteyder  

 af en udenlandsk indkomst har betalt skat med en mindre  

 gennemsnitsskatteprocent end den danske, får han her refunderet et beløb  

 svarende til den udenlandske skat, medens han, såfremt hans  

 gennemsnitsskatteprocent her er mindre end den udenlandske, kun får nedslag  

 svarende til den danske skat, der falder på den udenlandske indtægt.
D.C.3.2 Eksempel b. (Exemption med progressions for behold (gl. metode)) Den udenlandske indkomst medtages ikke i den skattepligtige indkomst, men  

 medtages alene ved skatteberegningen.
 Eventuelt renteindtægtsnedslag beregnes på grundlag af den skattepligtige  

 indkomst (altså ekskl. udenlandsk indkomst).
D.C.3.3 Eksempel c. (Exemption med progressions forbehold (ny metode)) Den udenlandske indkomst medregnes i den danske, skattepligtige indkomst,  

 men der indrømmes et nedslag svarende til den del af den samlede, danske  

 skat, der falder på den udenlandske indkomst.
Skatterne udregnes på samme  

 måde som under eksempel b ovenfor, bortset fra, at renteindtægtsnedslag  

 beregnes på grundlag af den skattepligtige indkomst (inkl. udenlandsk  

 indkomst).
 Såfremt den skattepligtige har positiv udenlandsk nettokapitalindkomst og  

 negativ dansk nettokapitalindkomst, skal der ske modregning ved skatte- og  

 lempelsesberegningen.
Dette er endvidere tilfældet, hvis ægtefællen har negativ  

 nettokapitalindkomst.
Der henvises til pkt.22 og 94 i cirkulæret til PSL.
