Nr LSF 69 Forslag til Lov om ændring af lov om varsling m.v. i forbindelse med  

 afskedigelser af større omfang(Ændring af reglerne, hvor en virksomheds  

 aktiviteter standses som følge af en retsafgørelse) Fremsat af arbejdsministeren (Jytte Andersen) den 14. november 1996 Vedtaget ved tredjebehandling den 25. februar 1997 Lov nr. 184 af 12/03/1997 § 1 I lov nr. 414 af 1. juni 1994 om varsling m.v. i forbindelse med afskedigelser af større omfang foretages følgende ændringer:
 1. § 1, stk. 6, affattes således:
»Stk. 6. §§ 8 og 11 finder ikke anvendelse på afskedigelser  

 af lønmodtagere, som berøres af standsning af en virksomheds aktiviteter som  

 følge af konkurs eller likvidationsakkord efter konkurslovens regler.« 2. § 1, stk. 7, affattes således:
»Stk. 7. Bestemmelserne i § 6, stk. 2, og i § 7 om pligt til  

 at give Arbejdsmarkedsrådet meddelelse om påtænkte afskedigelser finder ikke  

 anvendelse på afskedigelser af lønmodtagere, som berøres af standsning af en  

 virksomheds aktiviteter som følge af konkurs eller likvidationsakkord efter  

 konkurslovens regler, medmindre Arbejdsmarkedsrådet anmoder om  

 meddelelse.« 3. § 12, stk. 2, affattes således:
»Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. marts 1998.
 Stk. 2. For lønmodtagere, som berøres af standsning af en  

 virksomheds aktiviteter som følge af en retsafgørelse, der er truffet før  

 lovens ikrafttræden, finder lovens hidtil gældende bestemmelser anvendelse.
Oprindeligt fremsat forslag § 1 I lov nr. 414 af 1. juni 1994 om varsling m.v. i forbindelse med  

 afskedigelser af større omfang foretages følgende ændringer:
 1. § 1, stk. 6, affattes således:
 »Stk. 6. §§ 8 og 11 finder ikke anvendelse på afskedigelser  

 af lønmodtagere, som berøres af standsning af en virksomheds aktiviteter som  

 følge af konkurs eller likvidationsakkord efter konkurslovens regler.«.
 2. § 1, stk. 7, affattes således:
 »Stk. 7. Bestemmelserne i § 6, stk. 2, og i § 7 om pligt til  

 at give Arbejdsmarkedsrådet meddelelse om påtænkte afskedigelser finder ikke  

 anvendelse på afskedigelser af lønmodtagere, som berøres af standsning af en  

 virksomheds aktiviteter som følge af konkurs eller likvidationsakkord efter  

 konkurslovens regler, medmindre Arbejdsmarkedsrådet anmoder om  

 meddelelse.«.
 3. § 12, stk. 2., affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 Stk. 1. Loven træder i kraft den 1. marts 1998.
 Stk. 2. For lønmodtagere, som berøres af standsning af en  

 virksomheds aktiviteter som følge af en retsafgørelse, der er truffet før  

 lovens ikrafttræden, finder lovens hidtil gældende bestemmelser anvendelse.
Bemærkninger til lovforslaget Almindelige bemærkninger Lov nr. 414 af 1. juni 1994 om varsling m.v. i forbindelse med  

 afskedigelser af større omfang. (Folketingstidende 1993/94, FF sp. 5573,  

 5963, 12024 og 12333, tillæg A sp. 6305, tillæg B sp. 1825, tillæg C sp.  

 1425).
 Ved lov nr. 414 af 1. juni 1994 gennemførtes Rådets direktiv 92/56/EØF af  

 24. juni 1992 om ændring af direktiv 75/129/EØF af 17. februar 1975 om  

 tilnærmelse af medlemsstaternes lovgivninger vedrørende kollektive  

 afskedigelser.
Mens direktivet fra 1975 generelt undtog situationer, hvor en virksomhed  

 standser sine aktiviteter som følge af en retsafgørelse (konkurs m.v.),  

 omfatter direktivet efter ændringen nu også konkurs m.v., men medlemslandene  

 kan bestemme, at visse af direktivets bestemmelser ikke skal gælde i disse  

 situationer.
Medlemslandene kan således bestemme, at direktivets regel om, at  

 afskedigelserne tidligst får virkning 30 dage efter, at arbejdsgiveren har  

 varslet afskedigelserne over for arbejdsmarkedsmyndigheden, ikke skal gælde.  

 Medlemslandene kan endvidere bestemme, at direktivets regel om, at der skal  

 sendes skriftlig meddelelse om påtænkte afskedigelser til  

 arbejdsmarkedsmyndigheden, ikke skal gælde, medmindre  

 arbejdsmarkedsmyndigheden anmoder herom.
 I den danske gennemførelseslov af 1. juni 1994 blev medtaget  

 ændringsdirektivets undtagelsesbestemmelser ved konkurs m.v., idet det under  

 lovforslagets behandling i Folketinget blev besluttet at udskyde den endelige  

 stillingtagen til, hvorledes konkurs m.v. skal indplaceres i loven, indtil et  

 sagkyndigt udvalg havde haft lejlighed til nærmere at analysere de mange  

 uafklarede spørgsmål, der var knyttet til at medtage konkurs m.v. i fuld  

 udstrækning under varslingsreglerne.
Arbejdsministeriet tog derfor initiativ til at nedsætte en arbejdsgruppe  

 med deltagelse af bla.
Justitsministeriet, Sø- og Handelsretten, Erhvervs- og  

 Selskabsstyrelsen, LG (Lønmodtagernes Garantifond) og Advokatrådet.
 Arbejdsgruppen afgav i august 1996 sin rapport til Arbejdsministeriet, som  

 har tilsluttet sig rapportens konklusioner.
Arbejdsgruppen er nået frem til, at varslingslovens  

 undtagelsesbestemmelser for situationer, hvor en virksomheds aktiviteter  

 standses som følge af en retsafgørelse, er for vidtgående.
Arbejdsgruppen  

 mener, at det alene vil være velbegrundet at gøre undtagelse fra  

 varslingsloven i følgende to situationer:
1) Konkurs og 2) Likvidationsakkord efter konkurslovens regler.
 Lovforslaget er udarbejdet på grundlag af arbejdsgruppens rapport, som er  

 sendt til Folketingets Arbejdsmarkedsudvalg i forbindelse med lovforslagets  

 fremsættelse.
Erhvervsøkonomiske konsekvenser Der er ingen kendte erfaringer med hensyn til mulige erhvervsøkonomiske  

 konsekvenser af de i dag gældende undtagelsesbestemmelser, som generelt  

 omfatter situationer, hvor en virksomheds aktiviteter standses som følge af  

 en retsafgørelse.
Det er derfor ikke muligt at foretage erhvervsøkonomiske  

 konsekvensberegninger af nu at begrænse undtagelsesbestemmelserne til kun at  

 gælde ved konkurs og likvidationsakkord efter konkurslovens regler.
Det må  

 imidlertid vurderes, at lovforslaget ikke får erhvervsøkonomiske  

 konsekvenser, eller at de bliver minimale, hvis de opstår.
Miljømæssige bemærkninger Lovforslaget har ingen miljømæssige konsekvenser.
Økonomiske og administrative konsekvenser Forslaget skønnes ikke at medføre økonomiske og administrative  

 konsekvenser for stat, amter og kommuner.
Forholdet til EU-retten Rådets direktiv finder, efter ændringen af direktivet i 1992, også  

 anvendelse på situationer, hvor en virksomheds aktiviteter standses som følge  

 af en retsafgørelse, men medlemslandene kan bestemme, at dele af direktivet  

 ikke skal gælde i disse situationer, jf. foran under de almindelige  

 bemærkninger.
Danmark gjorde ved gennemførelsen af direktivet (lov nr. 414 af  

 1. juni 1994) brug af denne mulighed.
Efter lovforslaget begrænses  

 undtagelsesbestemmelserne til kun gælde ved konkurs og likvidationsakkord  

 efter konkurslovens regler.
Lovforslaget er således i overensstemmelse med  

 EU-retten.
Bemærkninger til de enkelte bestemmelser Til nr. 1-2 Med ændringsforslagene begrænses lovens undtagelsesbestemmelser for  

 situationer, hvor en virksomheds aktiviteter standses som følge af en  

 retsafgørelse, til kun at gælde ved konkurs og likvidationsakkord efter  

 konkurslovens regler.
 Der henvises til de almindelige bemærkninger.
Til nr. 3 Ændringen, der er redaktionel, skal ses på baggrund af, at der ved lov nr.  

 474 af 12. juni 1996 om ændring af straffeloven er indføjet generelle  

 bestemmelser om kollektivansvar i straffeloven.
Til § 2 Til stk. 1 Flere af Dansk Arbejdsgiverforenings medlemsorganisationer har  

 implementeret reglerne i den gældende varslingslov i overenskomster på  

 arbejdsmarkedet.
Ved at fastsætte lovens ikrafttrædelsesdato til den 1. marts  

 1998 opnås det, at der gives arbejdsmarkedets parter tid til at træffe aftale  

 om at indskrive i overenskomsterne, hvilke retsafgørelser, der i Danmark  

 omfattes af direktivets undtagelsesbestemmelser med hensyn til situationer,  

 hvor en virksomheds aktiviteter standses som følge af en retsafgørelse.
Skriftlig fremsættelse Arbejdsministeren (Jytte Andersen):
 Jeg tillader mig herved at fremsætte:
 Forslag til lov om ændring af lov om varsling m.v. i forbindelse med  

 afskedigelser af større omfang. (Ændring af reglerne, hvor en virksomheds  

 aktiviteter standses som følge af en retsafgørelse).
(Lovforslag nr.
L 69).
 Lovforslaget tilsigter at begrænse lovens undtagelsesbestemmelser for  

 situationer, hvor en virksomheds aktiviteter standses som følge af en  

 retsafgørelse, til kun at gælde ved konkurs og likvidationsakkord efter  

 konkurslovens regler.
I Danmark gennemførte vi ved lov i 1977 Rådets direktiv 75/129/EØF af 17.  

 februar 1975 om tilnærmelse af medlemsstaternes lovgivninger vedrørende  

 kollektive afskedigelser.
Dette direktiv blev i 1992 ændret ved Rådets  

 direktiv 92/56/EØF af 24. juni 1992, og ved lov nr. 414 af 1. juni 1994 blev  

 den oprindelige danske gennemførelseslov ændret, bla. med det sigte at  

 tilpasse de danske regler til de nye direktivbestemmelser.
Mens direktivet fra 1975 generelt undtog situationer, hvor en virksomhed  

 standser sine aktiviteter som følge af en retsafgørelse (konkurs m.v.),  

 medtager direktivet efter ændringen nu også konkurs m.v.
Men medlemslandene  

 kan bestemme, at dele af direktivet ikke skal gælde i disse situationer.
I den danske gennemførelseslov fra 1994 medtog man ændringsdirektivets  

 undtagelsesbestemmelser ved konkurs m.v.
Men det blev samtidig besluttet at  

 udskyde den endelige stillingtagen til, hvorledes konkurs m.v. skulle  

 indplaceres i loven, indtil et sagkyndigt udvalg nærmere havde analyseret de  

 mange uafklarede spørgsmål, der var knyttet til at medtage konkurs m.v. i  

 fuld udstrækning.
På den baggrund blev der nedsat en arbejdsgruppe under Arbejdsministeriet  

 med deltagelse af bla.
Justitsministeriet, Sø- og Handelsretten, Advokatrådet  

 og Erhvers- og Selskabsstyrelsen.
Arbejdsgruppen er nået frem til, at lovens  

 undtagelsesbestemmelser for situationer, hvor en virksomheds aktiviteter  

 standses som følge af en retsafgørelse, er for vidtgående.  

 Undtagelsesbestemmelserne findes kun velbegrundede, hvor retsafgørelsen  

 bevirker virksomhedens ophør, og hvor ansvaret for ophøret/opløsningen  

 overgår fra de hidtidige indehavere og til et bo, der skal handle på  

 kreditorernes vegne.
I disse situationer vil varslingslovens intentioner om  

 at undgå afskedigelser ikke kunne opnås, og de økonomiske sanktioner vil ikke  

 kunne påvirke de hidtidige indehavere af virksomheden, men blot forringe  

 lønmodtagerne retsstilling og øge kreditorernes udsigt til at lide tab.
 Lovforslaget er skrevet på grundlag af arbejdsgruppens rapport, som jeg  

 sender til Folketingets Arbejdsmarkedsudvalg.
 Med disse bemærkninger anbefaler jeg lovforslaget til Tingets velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 1, stk. 6, affattes således:
 »Stk. 6. §§ 8 og 11 finder ikke anvendelse på afskedigelser  

 af lønmodtagere, som berøres af standsning af en virksomheds aktiviteter som  

 følge af konkurs eller likvidationsakkord efter konkurslovens regler.«.
 Stk. 6. §§ 8 og 11 finder ikke anvendelse på afskedigelser af  

 lønmodtagere, som berøres af standsning af en virksomheds aktiviteter som  

 følge af en retsafgørelse.
 2. § 1, stk. 7, affattes således:
 »Stk. 7. Bestemmelserne i § 6, stk. 2, og i § 7 om pligt til  

 at give Arbejdsmarkedsrådet meddelelse om påtænkte afskedigelser finder ikke  

 anvendelse på afskedigelser af lønmodtagere, som berøres af standsning af en  

 virksomheds aktiviteter som følge af konkurs eller likvidationsakkord efter  

 konkurslovens regler, medmindre Arbejdsmarkedsrådet anmoder om  

 meddelelse.«.
 Stk. 7. Bestemmelserne i § 6, stk. 2, og i § 7 om pligt til at  

 give Arbejdsmarkedsrådet meddelelse om påtænkte afskedigelser finder ikke  

 anvendelse på afskedigelser af lønmodtagere, som berøres af standsning af en  

 virksomheds aktiviteter som følge af en retsafgørelse, medmindre  

 Arbejdsmarkedsrådet anmoder om meddelelse.'.
 3. § 12, stk. 2., affattes således:
 »Stk. 2. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
Stk. 2. Er overtrædelsen begået af et selskab, en forening, en  

 selvejende institution, end fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
