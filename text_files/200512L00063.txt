Fremsat den 10. november 2005 af udviklingsministeren (Ulla Tørnæs) Forslag til Lov om ændring af lov om internationalt  

  

 udviklingssamarbejde (Nedlæggelse  

 af Forskningsrådet for Udviklingsforskning) § 1 I lov om internationalt udviklingssamarbejde, jf. lovbekendtgørelse  

 nr. 541 af 10. juli 1998, som ændret ved § 2 i lov nr. 410 af 6. juni  

 2002  

 og ved § 12 i lov nr. 411 af 6. juni 2002, foretages følgende ændringer:
 1.  


  

 § 12, stk.1,  

  

 affattes således:
»  

 § 12.  

  

 Udviklingsministeren kan yde tilskud til  

 udviklingsforskning.« 2.  


  

 § 12, stk. 2,  

  

 ophæves.
§ 2 Loven træder i kraft den 1. marts 2006.
Bemærkninger til lovforslaget Almindelige bemærkninger 1. Indledning Baggrunden for lovforslaget er vedtagelsen af loven om  

 forskningsrådgivning m.v. (lov nr. 405 af 28. maj 2003). Loven fastsætter  

 bl.a., at Det Strategiske Forskningsråd skal rådgive sektorministerierne ved  

 at  

 foretage en forskningsfaglig vurdering af indkomne ansøgninger, inden de  

 enkelte ministre foretager uddeling af forskningsbevillinger blandt de  

 ansøgninger, der af Det Strategiske Forskningsråd er blevet fundet  

 støtteværdige.
Forslaget indebærer, at Det Strategiske Forskningsråd  

 overtager den forskningsfaglige vurdering, der hidtil har ligget i  

 Forskningsrådet for Udviklingsforskning.
Derfor foreslås det, at det  

 nuværende  

 Forskningsråd for Udviklingsforskning nedlægges for at undgå dobbeltarbejde.  

 Udviklingsministeren vil overveje at nedsætte et rådgivende forskningsfagligt  

 udvalg, der vil rådgive ministeren om en mere strategisk anvendelse af  

 bevillingen  

 til udviklingsforskning.
2. Historisk baggrund for oprettelse af  

 Forskningsrådet for Udviklingsforskning og dets sammensætning Forskningsrådet for Udviklingsforskning blev oprettet i  

 1968. Ved lov om internationalt udviklingssamarbejde (lov nr. 297 af 10. juni  

 1971) blev forskningsrådet lovfæstet.
Rådet har i dag den opgave at afgive  

 indstillinger  

 om fordelingen af Udenrigsministeriets midler til udviklingsforskning.
Forskningsrådet består af 10 medlemmer, der udpeges af  

 Udviklingsministeren.
Rådet er sammensat af repræsentanter for  

 forskningsrådene, erhvervsorganisationer, de ikke-statslige  

 udviklingsorganisationer  

 og embedsfolk fra Udenrigsministeriets Sydgruppe.
 Forskningsrådet foretager en forskningsfaglig vurdering af  

 ansøgninger om tilskud til forskningsprojekter og projekter til opbygning af  

 udviklingslandenes kapacitet på forskningsområdet og indstiller de projekter,  

 der skal modtage støtte.
3. Konsekvenser af den foreslåede ændring af lov om  

 internationalt udviklingssamarbejde På baggrund af vedtagelsen af loven om forskningsrådgivning  

 forventes lovforslaget som helhed at medføre en mere rationel sagsgang ved  

 behandlingen af ansøgninger om støtte til udviklingsforskning og en styrket  

 strategisk indsats af de bevillinger, der anvendes til udviklingsforskning.
I  

 øvrigt henvises til skemaet over konsekvenser af lovforslaget nedenfor.
Udviklingsministeren vil i stedet overveje at nedsætte et  

 rådgivende forskningsfagligt udvalg til at bistå med den  

 forskningsrådgivning,  

 der fortsat skal varetages i Udenrigsministeriet.
Udvalget vil som sine  

 hovedopgaver  

 have rådgivning om en mere strategisk anvendelse af forskningsbevillingen og  

 uddeling af midler på grundlag af Det Strategiske Forskningsråds  

 forskningsfaglige vurdering af ansøgningerne.
Udvalget vil få det samme antal  

 medlemmer som det nuværende forskningsråd.
Medlemmerne udpeges af  

 udviklingsministeren.
Udvalget vil blive sammensat af 5 medlemmer med  

 forskningsfaglig baggrund, 3 medlemmer udpeget blandt medlemmerne af  

 Styrelsen  

 for Internationalt Udviklingssamarbejde og 2 embedsfolk fra  

 Udenrigsministeriet.
 Det rådgivende udvalg vil dermed fortsætte den igangværende  

 udvikling mod en mere strategisk anvendelse af forskningsbevillingen.  

 Omlægningen vil styrke sammenhængen mellem forskningen og det praktiske  

 bistandssamarbejde  

 og skabe en større effekt af forskningsindsatsen.
Vurdering af  

 konsekvenser af lovforslaget Positive konsekvenser /mindreudgifter (hvis ja, angiv omfang) Negative konsekvenser/merudgifter (hvis ja angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Mere rationel sagsgang ved  

  

 behandling af forskningsansøgninger Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Ingen Specielle bemærkninger til lovforslagets enkelte  

 bestemmelser Til § 1 Til nr. 1.
 Forslaget vil indebære, at Det Strategiske Forskningsråd  

 overtager ansvaret for den forskningsfaglige vurdering af ansøgninger om  

 støtte  

 til udviklingsforskning.
 Der henvises til punkt 1 og 3 i de almindelige bemærkninger.
 Til nr. 2.
 Forslaget vil indebære, at Forskningsrådet for  

 Udviklingsforskning nedlægges.
 Der henvises til punkt 1 og 2 i de almindelige  

 bemærkninger.
Til § 2 Det foreslås, at loven træder i kraft den 1. marts 2006.
