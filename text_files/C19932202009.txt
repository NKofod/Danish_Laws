(Til alle lærerseminarier og kommuner  

 med tidligere faste øvelsesskoler) Hermed følger Undervisningsministeriets cirkulære af 16. august 1993 om  

 statens godtgørelse af kommunernes og de private skolers udgifter til praktik  

 i læreruddannelsen.
 Cirkulæret er udarbejdet efter drøftelse med Kommunernes Landsforening,  

 Københavns Kommune, Frederiksberg Kommune og Amtsrådsforeningen i Danmark.
 Cirkulæret har virkning fra den 1. august 1993. Samtidig bortfalder  

 tilskudsordningen efter Undervisningsministeriets cirkulære af 31. maj 1991  

 om statens tilskud til drift af kommunale øvelsesskoler mv., jf. ministeriets  

 brev af 20. april 1993 til alle lærerseminarier og visse kommuner.
 Det nye cirkulære er en udmøntning af læreruddannelseslovens § 15, stk. 3,  

 hvorefter seminariet godtgør skolerne de særlige udgifter, der er forbundet  

 med praktikvirksomheden.
De udgifter, der godtgøres, er - lønudgifter til lærere og ledere i forbindelse med den nye  

 praktikordning (§§ 1 - 4), - øvrige merudgifter, der godtgøres i form af et overhead på 5% af de  

 direkte lønudgifter (§ 5), og - særlige lønudgifter til øvelsesskolelærere og til praktik efter hidtidig  

 læreruddannelse (§§ 10 - 11).
 Bemærkninger til cirkulæret:
 Ad §§ 1 - 3: Beløbene er identiske med de vederlag, der ydes til lærere  

 og ledere i henhold til aftalen af 6. juli 1992 om tillæg til tjenestemænd  

 for varetagelse af lærerstuderendes praktik i folkeskolen, cirkulærets bilag  

 1. Det forudsættes, at alle vederlag efter denne aftale afregnes af  

 kommunen/skolen, som derefter får udgiften godtgjort af seminariet.
 Ad § 4: Pr. 1. april 1993 udgør procenttillægget 25,539%.
 Ad § 5: Overheadtillægget er i 1993/94 på 10% og i 1994/95 på 7%, jf. §  

 14. Denne midlertidige forhøjelse er begrundet i, at cirkulæret af 31. maj  

 1991 er ophævet, og at overheadtillægget derfor tillige skal dække de  

 tilsvarende merudgifter ved praktikken efter den tidligere læreruddannelse,  

 som vil være endeligt afviklet i 1995.
For så vidt angår praktikken efter den nye læreruddannelse i 1992/93, er  

 ministeriet indforstået med, at seminarierne betaler et overhead på 5% af  

 lønudgifterne hertil.
Det forudsættes, at de studerende på 1. årgang i  

 1992/93 ikke er medregnet ved opgørelsen af tilskuddet efter cirkulæret af  

 31. maj 1991.
 Ad § 6: Opgørelsen sendes til Undervisningsministeriet,  

 Universitetsafdelingen, Frederiksholms Kanal 26, 1220 K.,jf. § 12, stk. 2.
 Ad §§ 6 og 7: Staten dækker ikke forhøjelsen af tillægget til  

 øvelsesskolelærere pr. 1. april 1993.
 Ad § 7, stk. 2: Der henvises til § 9 i aftalen af 6. juli 1992 om tillæg  

 mv. til tjenestemænd for varetagelse af lærerstuderendes praktik i  

 folkeskolen, cirkulærets bilag 1.
 Ad § 9: Pr. 1. april 1993 udgør procenttillægget 25,4112 %.
 Ad § 10: For semesterugepraktik varetaget af lærere i lønrammerne  

 15/21/26 betaler seminariet desuden et vederlag direkte til de pågældende  

 lærere, ligesom seminariet betaler tillæggene til skoleinspektøren og  

 viceskoleinspektøren, jf § 3, stk. 1, og § 4, stk. 2, i aftalen af 6. juli  

 1992 om løn- og arbejdstidsforhold for øvelsesskolelærere m.fl., cirkulærets  

 bilag 2.
 Ad § 11: For periodepraktik varetaget af lærere i lønrammerne 15/21/26  

 betaler seminariet i stedet et vederlag direkte til de pågældende lærere,  

 ligesom seminariet betaler tillægget til skoleinspektøren, jf. § 3, stk. 2,  

 og § 4, stk. 3, i aftalen af 6. juli 1992 om løn- og arbejdstidsforhold for  

 øvelsesskolelærere m.fl., cirkulærets bilag 2.
 Seminarierne bedes orientere de private skoler, de har praktiksamarbejde  

 med, om cirkulærets bestemmelser.
 Seminarierne konterer alle udgifter efter cirkulæret på regnskabskonto  

 14.50 (kommuner og amtskommuner) og 14.90 (private skoler). Seminariets  

 direkte udgifter til vederlag og tillæg efter gammel praktikordning konteres  

 fortsat som lønudgifter.
Med venlig hilsen Kirsten Lippert Fuldmægtig Cirkulære om statens godtgørelse af kommunernes og de private skolers  

 udgifter til praktik i læreruddannelsen (Til alle lærerseminarier og kommuner med tidligere faste øvelsesskoler) I henhold til § 15, stk. 3, og § 19, stk. 2, i lov nr. 410 af 6. juni 1991  

 om uddannelse af lærere til folkeskolen fastsætter Undervisningsministeriet  

 følgende:
Lønudgifter (jf. aftale af 6. juli 1992 mellem Undervisningsministeriet og Lærernes  

 Centralorganisation om tillæg mv. til tjenestemænd for varetagelse af  

 lærerstuderendes praktik i folkeskolen, bilag 1) § 1. For hver praktiktime a 45 min. betales 19 kr. pr. deltagende  

 studerende samt yderligere 5 kr. pr. deltagende studerende til ledelse og  

 koordinering.
 § 2. For hver vejledningstime a 45 min. betales 129,11 kr.
 § 3. For hver undervisningslektion betales 258,22 kr samt yderligere 5  

 kr. pr. deltagende studerende til ledelse og koordinering.
 § 4. Beløbene i §§ 1 - 3 er grundbeløb pr. 1. oktober 1984 og reguleres  

 med den for statens tjenestemandslønninger gældende procentsats.
 Stk. 2. De regulerede beløb tillægges yderligere 1,5% til dækning af  

 særlig feriegodtgørelse.
Øvrige merudgifter § 5. Til dækning af uddannelsesomkostninger og merudgifter til  

 kontorhold, materialer mv. betales 5% af ydelserne efter §§ 1 - 4, jf. dog §  

 14.
Særlige lønudgifter til øvelsesskolelærere og til praktik efter hidtidig  

 læreruddannelse (jf. aftale af 6. juli 1992 mellem Undervisningsministeriet  

 og Lærernes Centralorganisation om løn- og arbejdstidsforhold mv. for  

 øvelsesskolelærere m.fl., bilag 2) § 6. For hver lærer i lønrammeforløbet 18/26 betales 3.600 kr.
Har  

 læreren været mindst 2 år på skalatrin 38, betales yderligere 2.900 kr.
§ 7. For hver lærer i lønrammeforløbet 18/24/28 betales 3.600 kr.
For  

 hver lærer på skalatrin 40 betales tillige forskellen mellem skalatrin 38 og  

 40.
 Stk. 2. Har læreren varetaget praktik- og vejledningstimer uden vederlag,  

 fradrages for hver praktiktime 19 kr. pr. deltagende studerende og for hver  

 vejledningstime 129,11 kr.
 § 8. Beløbene efter § 6 og § 7, stk. 1, nedsættes forholdsmæssigt for  

 lærere, der har nedsat tjenestetid mod tilsvarende lønafkortning.
 § 9. Beløbene i §§ 6 - 8 er grundbeløb pr. 1. oktober 1984 og reguleres  

 med den for kommunale tjenestemandslønninger gældende procentsats.
 Stk. 2. De regulerede beløb tillægges yderligere 1,5% til dækning af  

 særlig feriegodtgørelse.
 § 10. For semesterugepraktik betales lønudgiften på skalatrin 38 til 0,75  

 Ø-time pr. praktiktime med børn a 45 min. og 3,15 Ø-time pr. konferencetime a  

 45 min.
 § 11. For periodepraktik betales lønudgiften på skalatrin 38 til 1,5  

 Ø-time pr. konferencetime a 45 min. varetaget af øvelsesskolelærere i  

 lønrammeforløbene 18/26 og 18/24/28.
Opgørelse og afregning § 12. Betalingen efter §§ 1 - 11 opgøres og afregnes i december måned for  

 perioden 1. juli til 31. december og i juni måned for perioden 1. januar til  

 30. juni.
Stk. 2. Opgørelsen sendes til seminariet.
Opgørelsen efter § 6 sendes dog  

 til Undervisningsministeriet.
 Ikrafttræden mv.
 § 13. Cirkulæret har virkning fra den 1. august 1993.
 Stk. 2. Undervisningsministeriets cirkulære af 31. maj 1991 om statens  

 tilskud til drift af kommunale øvelsesskoler mv ophæves.
 § 14. Godtgørelsen af øvrige merudgifter efter § 5 er for  

 undervisningsåret 1993/94 på 10% og for undervisningsåret 1994/95 på 7% af  

 ydelserne efter §§ 1 - 4.
Undervisningsministeriet, den 16. august  

 1993 P.m.v.
 e.b.
Kirsten Lippert Bilag 1: Aftale af 6. juli 1992 om tillæg mv. til tjenestemænd for  

 varetagelse af lærerstuderendes praktik i folkeskolen Bilag 2: Aftale af 6. juli 1992 om løn- og arbejdstidsforhold mv. for  

 øvelsesskolelærere m.fl.
