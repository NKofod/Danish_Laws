Bekendtgørelse om overenskomst af 29.  

 juni 1999 med Pakistan om konsolidering af gæld Den 29. juni 1999 undertegnedes i Islamabad en overenskomst imellem  

 Danmark og Pakistan om konsolidering af Pakistans gæld til den danske  

 stat.
Aftalen er i overensstemmelse med de retningslinier for omlægning  

 af Pakistans gæld, som der opnåedes enighed om under  

 multilaterale forhandlinger i Paris den 30. januar 1999.
 Aftalen vedrører tilbagebetalingen af de danske  

 statslån til Pakistan af 21. januar 1971, 14. marts 1975, 18. januar  

 1979 og 28. januar 1981. Ifølge aftalen vil Danmark omlægge  

 restancerne på disse lån pr. 31. december 1998, i alt 4,88 mio.  

 kr., samt de afdrag som ville forfalde fra 1. januar 1999 til 31. december  

 2000, i alt 19,52 mio. kr.
 Tilbagebetalingen vil finde sted i 20 halvårlige og  

 lige store rater, hvoraf den første skal betales 1. juli 2010, og den  

 sidste skal betales 1. januar 2020. Lånene vil fortsat være  

 rentefri.
