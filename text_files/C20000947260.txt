Vejledning om stationærtidspunktet (Lov om erstatningsansvar ) Formålet med denne vejledning er ved hjælp af nogle eksempler  

 at, vise hvorledes vurderinger af stationærtidspunktet kan ske.
 Fastsættelse af stationærtidspunktet har betydning for midlertidige  

 tab og varige tab efter erstatningsansvarsloven.
 Stationærtidspunktet vurderes konkret i hver enkelt sag på  

 baggrund af de oplysninger, som findes i sagen, og/eller på baggrund af  

 supplerende oplysninger.
 Derfor kan nedenstående eksempler kun anvendes som vejledende og  

 kan i de konkrete sager fraviges, hvis der er grundlag for det.
Generelt Stationærtidspunktet er det tidspunkt, hvor det må antages, at  

 der ikke længere indtræder en væsentlig blivende bedring af borgerens  

 helbredstilstand.
 Tidspunktet vurderes ud fra oplysningerne i sagen.
 I en række tilfælde er det nødvendigt at indhente supplerende  

 oplysninger og erklæringer.
 Også oplysninger om behandlinger, effekten af disse og ophør af  

 behandlinger er nødvendige at indhente.
 Tidspunktet for genoptagelse af arbejdet kan i det omfang, det  

 efter en lægelig vurdering har sammenhæng med tidspunktet for bedringen af  

 helbredstilstanden, indgå i overvejelsen af stationærtidspunktet.
 Det er grundreglen, at stationærtidspunktet ud fra de indhentede  

 oplysninger skal angives som én bestemt dato.
 Hvis det ikke er muligt at angive en bestemt dato, angives  

 stationærtidspunktet skønsmæssigt, men stadigvæk skal dato angives.
 Dette skønsmæssige tidspunkt bygger på skadens art og omfang og  

 med baggrund i medicinsk erfaring for den aktuelle lidelse.
 Ved bløddelsskader regnes normalt en helingstid på 6 - 12 uger.  

 Derfor vælges 3 måneder (= 12 uger) som det skønsmæssige stationærtidspunkt,  

 hvis et konkret stationærtidspunkt ikke kan angives.
 Hvis skadedatoen for eksempel er den 10. april 1999, bliver  

 stationærtidspunktet 10. juli 1999.
 Ved komplicerede skader, hvor hospitalsbehandling er ophørt og  

 afløst af ambulant behandling, er stationærtidspunktet tidspunktet for de  

 ambulante behandlingernes ophør, medmindre der efterfølgende må forventes en  

 yderligere væsentlig varig bedring af helbredstilstanden.
 Ved behandlinger (fx fysioterapi) vil det indgå i vurderingen af  

 stationærtidspunktet, om disse har medført en væsentlig blivende bedring af  

 helbredstilstanden.
 Hvis stationærtidspunktet, som følge af at borgeren er blevet  

 behandlet, skal rykkes udover det medicinsk forventelige tidspunkt, må det  

 forudsættes, at disse behandlinger har medført en væsentlig blivende bedring  

 af helbredstilstanden.
 Dette kan fx ses, hvis méngraden er blevet mindre, end den  

 ville være blevet uden behandlingen.
 Stationærtidspunktet bedømmes på basis af den viden og de  

 oplysninger, som vi har, når vi kommer med udtalelsen, og ikke på basis af  

 den  

 viden, som parterne måtte have haft på et tidligere tidspunkt.
 Indeholder en lægeerklæring ikke de nødvendige og/eller de  

 tilstrækkelige oplysninger til brug for vurderingen af, hvornår tilstanden må  

 antages at have været stationær, bør der indhentes supplerende oplysninger,  

 eventuelt ved hjælp af vedlagte skema.
Vejledende eksempler Borgeren har ingen eller et mindre mén efter  

 ulykkestilfældet og genoptager arbejdet.
 1) Hvis der medicinsk set er årsagssammenhæng mellem skadens  

 art og omfang og sygemeldingsperioden, sættes stationærtidspunktet til det  

 tidspunkt, hvor der ikke længere indtræder en væsentlig blivende bedring af  

 helbredstilstanden, og hvor arbejdet genoptages.
 Eks.Brud på håndled, behandlet med gips i 6 uger og arbejdet  

 genoptages efter 14 uger.
 Stationærtidspunktet  

  

 er den dato, hvor der ikke længere indtræder en væsentlig blivende bedring af  

 borgerens helbredstilstand, og arbejdet genoptages efter 14 uger.
 Arbejdet genoptages hurtigt efter skaden.
 2) Hvis arbejdet genoptages hurtigt efter skaden, kan det ske,  

 at stationær-tidspunktet falder efter det tidspunkt, hvor arbejdet  

 genoptages,  

 hvis det medicinsk set må antages, at der kan ske en blivende bedring af  

 borgerens helbredstilstand, efter at arbejdet er genoptaget.
 Eks.Whiplashskade i halshvirvelsøjlen (bløddelsskade uden  

 postkommotionelle symptomer) behandlet med fysioterapi i 4 uger, og arbejdet  

 er genoptaget 2 uger efter skaden.
 Det er en bløddelsskade, som efter medicinsk erfaring er 3  

 måneder om at hele.
 Stationærtidspunktet  

  

 er den dato, hvor der er gået 3 måneder efter skadedatoen, og hvor det må  

 antages, at der ikke længere sker en væsentlig blivende bedring af borgerens  

 helbredstilstand.
 3)  

  

 Hvis arbejdet  

 genoptages længe efter skaden,  



  

 kan  

 det ske, at stationærtidspunktet falder før det tidspunkt, hvor arbejdet  

 genoptages.
 Eks.Brud på håndled behandlet med gips i 6 uger.
 Der gives efterfølgende fysioterapi i 4 måneder.
 Borgeren genoptager imidlertid først arbejdet efter yderligere 6  

 måneder.
 Af oplysningerne i hospitalsjournalen, hvor bevægelighed og smerter  

 er anført ved de ambulante kontroller, fremgår, at der efter de 4 måneders  

 fysioterapi  

 ikke er sket væsentlig forbedring af helbredstilstanden, som følge af  

 behandlingerne.
 At der ikke sker en væsentlig blivende forbedring, kan fx ses  

 af, at méngraden ikke er blevet mindre.
 Stationærtidspunktet er datoen for ophør af fysioterapien, og  

 det er ca. 23 uger efter skadedatoen (6 uger + 4 måneder).
 Stationærtidspunktet  

  

 bygger således på en medicinsk  

    

 vurdering  

 af, hvornår der ikke længere er sket en væsentlig bedring af  

 helbredstilstanden som følge af behandlingen.
 4)  

  

 Hvis arbejdet ikke  

 genoptages, og sygeforløbet er kontinuert  

  

 , og der stadig gives  

 behandlinger, må det medicinsk vurderes, hvornår disse behandlinger ikke  

 længere medfører en væsentlig blivende bedring af helbredstilstanden.
 At der ikke sker en væsentlig forbedring betyder, at méngraden  

 ikke bliver mindre ved fortsat behandling.
 Eks.Borgeren har en bløddelsskade i skulderen.
 Borgeren bliver i en lang periode (flere måneder) behandlet med  

 flere serier af fysioterapi.
 Da dette ikke hjælper, bliver der givet behandlinger med  

 steroid injektioner af en læge.
 Da der heller ikke er effekt af disse, bliver  

    

 borgeren skrevet op til kikkertundersøgelse  

 og får foretaget dekompression i skulderleddet og borgeren afsluttes på  

 hospital 1 år efter ulykkestidspunktet.
 Hvis der  

  

 ikke er effekt  

  

 af dette indgreb, er  

  

 stationærtidspunktet  

  

 skønsmæssigt 3 måneder efter ulykkestilfældet.
 Hvis der  

  

 er effekt  

  

 af  

 dette indgreb, og der ved den ambulante kontrol er fundet bedring af  

 bevægelighed og mindre/ingen smerter, er  

  

 stationærtidspunktet  

  

 1 år.
 Hvis behandlingen i ovenfor nævnte eksempel har haft god  

 virkning på tilstanden, vil méngraden også være blevet lavere på grund af  

 behandlingen, end den ville have været, hvis behandlingen ikke var blevet  

 givet.
 5)  



  

 Hvis sygeforløbet ikke er kontinuert  


  

 ,  

  

 sættes stationærtidspunktet til det  

 tidspunkt, som kan vurderes efter det primære behandlingsforløb.
Eks.
Brud på skinneben som behandles med operation, hvor der  

 indsættes skinne og skruer.
 Borgeren afsluttes på hospital efter 6 måneder, men arbejdet  

 genoptages først efter yderligere 3 måneder.
 I disse sidste 3 måneder er der sket en væsentlig blivende  

 bedring af helbredstilstanden.
 På grund af borgerens unge alder fjernes det indsatte metal  

 efter 2 år af biomekaniske grunde, for at knoglen kan genvinde sin normale  

 styrke.
 Fjernelsen af metallet medfører ikke en væsentlig blivende  

 bedring af helbredstilstanden og får heller ingen indflydelse på méngraden.
 Stationærtidspunktet  

  

 er 9 måneder, angivet som en bestemt dato, hvor det primære behandlingsforløb  

 er afsluttet, og hvor der ikke længere indtræder en væsentlig blivende  

 bedring  

 af helbredstilstanden, og hvor arbejdet genoptages.
 Hvis der udvikler sig gigt i et skadet led og  

 hvor tilstanden ikke  


  

 bliver bedre efter operation.
 6) Borgeren opereres lang tid senere, men helbredstilstanden  

 bliver ikke væsentlig blivende bedret, og ménet bliver ikke mindre på grund  

 af  

 operationen.
Eks.
Brud på fodled som behandles med indsættelse af skinne og  

 skruer.
 Der gives efterfølgende fysioterapi med god effekt.
 Behandlingen afsluttes efter 6 måneder, og borgeren genoptager  

 arbejdet.
 Får senere smerter igen, og der er nedsat bevægelighed i  

 fodleddet.
 Genoptager fysioterapi, som ikke har effekt.
 Røntgen viser slidgigt.
 Opereres med stivgørende operation i fodleddet 1½ år efter  

 skadedatoen.
 Fodleddet er herefter stift, men smertefrit.
 Behandlingerne afsluttes, og borgeren genoptager arbejdet 6  

 måneder efter den sidste operation.
 Helbredstilstanden bliver ikke væsentlig blivende bedret af  

 operationen, og ménet bliver heller ikke mindre på grund af operationen.
 Tilstanden er  

  

 stationær  

  

 6 måneder efter skadedatoen og angives som én bestemt dato.
 At en forringelse af tilstanden vil kunne indtræde, udelukker  

 ikke, at stationærtidspunktet fastsættes til tidspunktet, hvor yderligere  

 væsentlig blivende bedring ikke kan forventes.
 Ved forværrelse af helbredstilstanden er der i øvrigt mulighed  

 for genoptagelse efter erstatningsansvarslovens § 11.
 Hvis der udvikler sig gigt i et skadet led og  

 tilstanden bliver bedre efter en operation.
 7) Borgeren opereres lang tid senere, og helbredstilstanden  

 bliver væsentlig bedret af operationen, og ménet bliver mindre på grund af  

 operationen.
Eks.
Hælben, fodrod og mellemfod opereres med indsættelse af  

 skinne og skruer.
 Der gives efterfølgende fysioterapi med god effekt.
 Behandlingen afsluttes efter de 6 måneder, og borgeren genoptager  

 arbejdet.
 Får hurtigt smerter igen og må ophøre med arbejdet.
 Der er nedsat bevægelighed i fodleddet, fejlstilling af  

 fod/bagfod, som belastes forkert, og borgeren kan ikke på grund af dette og  

 smerterne klare sig, selv om der anvendes fodledskapsel og krykkestokke.
 Genoptager fysioterapi, som ikke har effekt.
 Røntgen viser slidgigt.
 Opereres med stivgørende operation i fodleddet og fodrod 1 år  

 efter skadedatoen.
 Fodleddet er herefter stift, men smertefrit.
 Kan efter operationen gå uden stokke og uden fodledskapsel.
 Behandlingen afsluttes, og borgeren genoptager arbejdet 6  

 måneder efter den sidste operation, som medførte en ændring af méngraden.
 Operationen har medført, at helbredstilstanden bliver  

 væsentlig bedret, og méngraden vurderet efter operationen er mindre end  

 méngraden vurderet før operationen.
 Tilstanden er  

  

 stationær  

  

 6 måneder efter den sidste operation, som er 1 år og 6 måneder efter  

 skadedatoen.
