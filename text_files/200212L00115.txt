Fremsat den 9. december 2002 af  

 Anne Baastrup (SF),  

 Aage Frandsen (SF) og Kamal Qureshi (SF) Forslag til Lov om ændring af lov om  

 forældremyndighed og samvær (Forbedring af barnets rettigheder) § 1 I lov om forældremyndighed og samvær, jf. lov nr. 387 af 14.  

 juni 1995, som senest ændret ved § 2 i lov nr. 461 af 7. juni 2001,  

 foretages følgende ændringer.
 1. I § 17, stk. 1, indsættes efter »Statsamtet træffer efter anmodning« ordene: »eller efter  

 tilkendegivelse fra barnet «.
 2. I § 17 indsættes efter stk. 4 som nyt stykke:
» 3. § 29 affattes således:
» 4. Efter § 29 indsættes som ny paragraf:
» § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Danmark har ratificeret børnekonventionen.  

 Ifølge artikel 12 skal barnet sikres en ret til at udtale sig i alle  

 forhold, der vedrører barnet   en ret, der især gælder i  

 sager, der forelægges en dømmende myndighed eller  

 forvaltningsmyndighed, der vedrører barnet.
Sager om, hvor et barn  

 skal bo, og hvor meget barnet må se sin anden forælder og  

 eventuelle søskende, må siges at være en beslutning om  

 barnet, der er meget vidtrækkende.
Ifølge gældende regler skal der, hvis barnet  

 er fyldt 12 år, før afgørelse om forældremyndighed  

 og samvær træffes, finde en samtale sted med barnet.
Samtalen kan  

 dog undlades, hvis det må antages at være til skade for barnet  

 eller uden nogen betydning for sagen.
Er barnet under 12 år, skal der  

 finde en samtale  sted, hvis barnets modenhed og sagens omstændigheder  

 tilsiger dette.
Det forekommer forslagsstillerne, at man ved denne  

 måde at udforme reglerne på har overladt for stort et skøn  

 til forældrene og myndighederne, hvorved barnets ret til at blive  

 hørt ikke sjældent tilsidesættes.
En for myndighederne  

 omvendt bevisbyrde,  hvorefter barnet skal høres, medmindre det kan  

 dokumenteres, at barnet ikke er modent nok eller vil tage skade, vil derfor  

 være at foretrække.
Herved sikres det, at der skal foretages en  

 positiv overvejelse hos myndigheden, før der træffes beslutning.
For mange børn er det ikke desto mindre en alvorlig  

 sag at udtale sig om, hvem barnet helst vil bo hos, eller om samværets  

 omfang m.v.
Forslagsstillerne har derfor peget på, at barnet skal kunne  

 pege på en slags talsperson, der kan formidle barnets ønsker.  

 Det er forslagsstillernes opfattelse, at manglende høring af barnet  

 eller manglende dokumentation for, at barnet ikke er modent nok eller vil  

 tage skade heraf, skal medføre ugyldighed.
Begrundelsen for, at  

 manglende høring af barnet skal have ugyldighedsvirkning, er et  

 forsøg på at få prioriteret den regel med en vis alvor.  

 Ikke sjældent tilsidesættes den type processuelle regler ud fra  

 traditionelle forvaltningsretlige overvejelser, idet dansk tradition ser  

 på sagens helhed.
For at sikre, at denne regel tages alvorligt,  

 foreslås således, at manglende overholdelse heraf skal have  

 ugyldighedsvirkning.
På tilsvarende måde skal børn have ret  

 til at udtale sig om fastlæggelse af samværet, herunder den  

 fysiske placering.
Bor forældrene i hver sin ende af landet, kan det  

 være et ønske hos barnet   i hvert fald i præpuberteten og  

 herefter   at slippe for de lange rejser hver fjortende dag, men i stedet  

 vælge længere ferieophold hos samværsforælderen.
I en række tilfælde forekommer der  

 samværssager, hvor forældrenes følelsesmæssige  

 relation er så problematisk, at der er en reel fare for, at  

 forældrene bruger deres børn som gidsler i forældrenes  

 interne konflikt.
I disse tilfælde manipuleres barnet til at vurdere  

 den ene forælder negativt.
Herved sættes barnet i et dilemma,  

 hvor det presses til at skulle vælge mellem sine forældre, og  

 derved sættes barnet i en situation, hvor dets høringsret kommer  

 til at virke som en byrde fyldt med skyld og dårlig samvittighed.
Det  

 er et dilemma, hvis konsekvenser rækker langt ud over, hvad barnet selv  

 vil kunne overskue i høringsøjeblikket.
Det må derfor  

 naturligvis sikres, at der i sager, hvor der måtte være tvivl om,  

 hvorvidt børnene presses til at udtale sig negativt om samvær  

 med den ene forælder, tages særlige forholdsregler.
Som en  

 særlig forpligtelse påhviler det således den  

 børnesagkyndige at sikre, at man ved høring af barnet kommer  

 hele vejen rundt om omstændighederne for barnets udsagn.
Der bør endvidere overvejes indført en  

 mulighed for, at skilsmissebørn får information om, at barnet  

 selv kan rejse spørgsmålet om ændring af samværet,  

 eventuelt via en talsperson.
Information kan meddelelses via pjecer på  

 skoler og biblioteker, hvor børn gøres opmærksomme  

 på, at de selv har nogle rettigheder.
Disse informationer skal gives  

 på en måde, hvor det gøres tydeligt for barnet, at far  

 eller mor ikke oplever sig svigtet af barnet, men at far eller mor vil have  

 det bedst med deres liv, hvis barnet er tilfreds.
Opstår der uenighed  

 mellem forældrene om samværets afvikling, bør barnet  

 inddrages med egentlig udtaleret, eventuelt via en talsperson.
Ikke sjældent er der børn, som i  

 samværsperioden udsættes for omsorgssvigt.
Det bør derfor  

 understreges, at forældre ikke har rettigheder som  

 samværsforældre, som de ikke ville have, hvis de selv havde  

 forældremyndigheden.
Det betyder, at opstår der usikkerhed om,  

 hvorvidt barnet udsættes for omsorgssvigt, må samvær ikke  

 forekomme, medmindre det er overvåget.
Der henvises til lovforslagets §  

 1, nr. 2, og bemærkningerne hertil.
Lovforslaget skal ses i sammenhæng med det af  

 Socialistisk Folkeparti fremsatte beslutningsforslag nr.
B 53 om revision af  

 bestemmelserne om tvangsfuldbyrdelse af afgørelser om  

 forældremyndighed og samvær.
Bemærkninger til lovforslagets enkelte  

 bestemmelser Til § 1 Ad nr. 1 Efter § 17 i lov om forældremyndighed og  

 samvær træffer statsamtet efter anmodning afgørelse om  

 omfanget og udøvelsen af samværet og kan fastsætte de  

 nødvendige bestemmelser i forbindelse hermed.
Det foreslås, at der gives barnet en adgang til  

 overfor statsamtet at tilkendegive, at barnet ønsker ændringer i  

 samværet, og at en sådan tilkendegivelse fra barnet  

 indebærer, at statsamtet skal træffe afgørelse om  

 eventuelle ændringer i samværet.
Der stilles ikke særlige  

 krav til formen for en sådan tilkendegivelse, som efter  

 omstændighederne kan gives mundtligt eller via en person, som har  

 barnets tillid.
Ad nr. 2 Efter den sociale servicelovs § 42 kan børn og unge  

 uden samtykke fra forældremyndighedens indehaver anbringes uden for  

 hjemmet, hvis der er en åbenbar risiko for, at barnets eller den unges  

 sundhed eller udvikling lider alvorlig skade på grund af  

 utilstrækkelig omsorg for eller behandling af barnet eller den unge,  

 vold eller andre alvorlige overgreb, misbrugsproblemer, kriminel adfærd  

 eller andre svære sociale vanskeligheder hos barnet eller den unge  

 eller andre adfærds- eller tilpasningsproblemer hos barnet eller den  

 unge.
Lovforslaget indebærer, at hvis der kunne  

 træffes afgørelse om anbringelse af barnet uden for hjemmet, jf.  

 § 42 i lov om social service, hvis den forælder, der ikke har  

 forældremyndigheden, havde haft forældremyndigheden, kan der kun  

 fastsættes overvåget samvær.
Af Civilretsdirektoratets  

 vejledning om forældremyndighed og samvær fremgår bl.a., at  

 det følger af lovens § 17, at statsamtet kan etablere samvær med  

 overvågning, hvis dette er bedst for barnet.
Lovforslaget  

 indebærer, at der i de omhandlede tilfælde skal fastsættes  

 samvær med overvågning.
Den nærmere fastlæggelse af  

 samværet og overvågningen heraf må besluttes af statsamtet  

 på baggrund af en individuel bedømmelse af den konkrete sag.
 Der henvises endvidere til den generelle regel om, at  

 barnet skal høres om samvær, og i den forbindelse kan barnet  

 tilkendegive, at barnet ikke ønsker samvær.
Ad nr. 3 Efter § 29 i lov om forældremyndighed og  

 samvær skal der, hvis barnet er fyldt 12 år, før der  

 træffes afgørelse i en sag om forældremyndighed eller  

 samvær, finde en samtale sted med barnet herom.
Samtalen kan dog  

 undlades, hvis det må antages at være til skade for barnet eller  

 uden nogen betydning for sagen.
Er barnet under 12 år, skal der finde  

 en samtale sted, hvis barnets modenhed og sagens omstændigheder  

 tilsiger det.
Ved lovforslaget foreslås det, at der som  

 udgangspunkt skal finde en aftale sted uanset barnets alder.
Samtalen kan kun  

 undlades, hvis der foreligger dokumentation for at antage, at barnet ikke er  

 modent hertil, eller det må antages at være til åbenlys  

 skade for barnet.
Herved begrænses den gældende  

 undtagelsesbestemmelse: dels ved, at der kræves dokumentation for, at  

 barnet ikke er modent til en sådan samtale, og dels ved, at reglen om  

 undladelsen af en samtale, fordi det vil være til skade for barnet, kun  

 finder anvendelse, hvis det er åbenlyst, at det vil være til  

 skade for barnet.
Endelig udgår muligheden for at undlade en samtale,  

 hvis samtalen må antages at være uden betydning for sagen.
Ad nr. 4 Som en ny bestemmelse foreslås det, at barnet,  

 før der træffes afgørelse om en sag om  

 forældremyndighed eller samvær, får mulighed for at pege  

 på en person, der kan udtale sig på barnets vegne.
Det er dog en  

 betingelse, at barnet efter § 29 har ret til en samtale.
 Den foreslåede regel indebærer bl.a., at  

 barnet i forbindelse med udøvelsen af samværet og  

 ændringer af samværet, herunder ændring af den fysiske  

 afvikling af samværet, samt hvis der opstår uenighed om  

 forløbet af samværet mellem forældrene, ud over at have  

 ret til at udtale sig, jf. § 29, også har ret til at udpege en uvildig  

 person, der kan tale på barnets vegne, jf. § 29.
 Hvis barnet i samtalen udtrykker et sådant  

 ønske, eller hvis omstændighederne i øvrigt tilsiger det,  

 skal statsamtet, før der træffes afgørelse om en sag om  

 forældremyndighed eller samvær, udpege en uvildig person, som det  

 må antages at barnet har tillid til, til at udtale sig på barnets  

 vegne.
Til § 2 Det foreslås, at loven træder i kraft hurtigst  

 muligt, dvs. dagen efter bekendtgørelsen i Lovtidende.
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 forældremyndighed og samvær. (Forbedring af barnets  

 rettigheder).
(Lovforslag nr.
L 115).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Gældende formulering Lovforslaget I lov om forældremyndighed og samvær, jf. lov  

 nr. 387 af 14. juni 1995, som senest ændret ved § 2 i lov nr. 461 af 7.  

 juni 2001, foretages følgende ændringer.
 Samvær m.v.
 § 16. Barnets forbindelse med begge forældre søges  

 bevaret ved, at den, der ikke har barnet boende, har ret til  

 samvær.
§ 17. Statsamtet træffer efter anmodning afgørelse om  

 omfanget og udøvelsen af samværet og kan fastsætte de  

 nødvendige bestemmelser i forbindelse hermed.
Afgørelsen  

 træffes efter, hvad der er bedst for barnet.
 1. I § 17, stk. 1, indsættes efter »Statsamtet træffer efter anmodning« ordene: »eller efter  

 tilkendegivelse fra barnet «.
 Stk. 2. Statsamtet kan ændre en aftale eller  

 afgørelse om samvær, hvis ændringen er bedst for barnet,  

 navnlig på grund af forandrede forhold.
 Stk. 3. Statsamtet kan afslå at fastsætte  

 samvær eller ophæve en aftale eller afgørelse herom, hvis  

 det er påkrævet af hensyn til barnet.
 Stk. 4. Justitsministeren kan fastsætte regler om  

 overvåget samvær.
 2. I § 17 indsættes efter stk. 4 som nyt  

 stykke:
» Sagsbehandling 3. § 29 affattes således:
§ 29. Er et barn fyldt 12 år, skal der, før der  

 træffes afgørelse i en sag om forældremyndighed eller  

 samvær, finde en samtale sted med barnet herom.
Samtalen kan dog  

 undlades, hvis det må antages at være til skade for barnet eller  

 uden nogen betydning for sagen.
» Stk. 2. Er barnet under 12 år, skal der finde en  

 samtale sted som nævnt i stk.1, hvis barnets modenhed og sagens  

 omstændigheder tilsiger det.
 4. Efter § 29 indsættes som ny paragraf:
