A.20.1 Generelt om ordningen A.20.2 Returnering af dele mv.
A.20.3 Uforandret stand A.20.4 Dokumentation A.20.5 Lempelser i dokumentationskravene A.20.6 Tresidet returnering A.20.7 Moms A.20.8 Punktafgifter Formål Reglerne om toldlempelse for returvarer gør det muligt for eksportører at  

 få varer, der tidligere er udført fra EU, genindført uden betaling af told og  

 afgifter.
Der stilles ikke krav om, at returneringen skal være sket af en bestemt  

 årsag.
For landbrugsvarer gælder der dog særlige regler, se A.20.1.3.
Det legale grundlag Reglerne om returvarer findes i artikel 185-187 i toldkodeks og artikel  

 844-856 i gennemførelsesbestemmelserne.
 Reglerne om momsfrihed findes i momslovens § 36, stk. 1. De enkelte  

 punktafgiftslove indeholder grundlaget for punktafgiftsfritagelsen.
A.20.1 Generelt om ordningen Fri omsætning For at kunne betragtes som returvarer, skal varerne ved udførslen have  

 været i fri omsætning i EU, T-2-varer, eller have været forædlingsprodukter  

 fra aktiv forædling, se A.20.1.4 og A.14.
 Der gælder særlige regler for varer til særlige anvendelsesformål -  

 end-use, aktiv- og passiv forædling samt for landbrugsvarer.
TK art. 185, stk.1 Returvarer kan genindføres uden betaling af told.
Det er en betingelse, at  

 varerne genindføres senest 3 år efter udførslen.
Denne frist kan dog  

 fraviges, hvis der foreligger særlige omstændigheder.
 For landbrugsvarer gælder der en ufravigelig 12 måneders  

 genindførselsfrist, se A.20.1.3.
Fritagelsen omfatter også de told og afgiftsbeløb, der er fastsat for  

 visse landbrugsvarer.
Endvidere kan der ske tilbagebetaling af  

 eksportafgiftsbeløb, som måtte være betalt ved udførslen.
A.20.1.1 Varer til særligt anvendelsesformål, end-use TK art. 185, stk. 1 Hvis returvarerne inden udførslen er blevet fortoldet til fri omsætning  

 med nedsat told eller nul-told efter ordningen for særligt anvendelsesformål,  

 end-use, se A.11, er toldfri indførsel som returvarer betinget af, at varerne  

 genindføres til samme formål.
 Dette gælder kun, hvis anvendelsesformålet ikke var opfyldt på  

 udførselstidspunktet.
Hvis varerne ikke skal anvendes til samme formål, skal der ved  

 genindførslen betales tarifmæssig told.
Dog kan der fradrages et eventuelt  

 toldbeløb, som blev opkrævet, da varerne første gang blev fortoldet til fri  

 omsætning.
Hvis sidstnævnte beløb er større end det, der skal betales ved  

 fortoldningen af returvarerne, ydes der ingen godtgørelse.
 Toldberegning:
1 = Nedsat told, betalt ved første indførsel 2 = Told ved genindførsel, når varerne ikke indføres til særligt  

 anvendelsesformål, end-use.
A.20.1.2 Passiv forædling TK art. 185, stk. 2 Varer, der er udført fra EU under ordningen for passiv forædling, se A.15,  

 kan indføres som returvarer, hvis de genindføres i uforædlet stand.
A.20.1.3 Landbrugsvarer GB art. 844 Varer, som ved udførslen fra EU opfyldte formaliteterne for ydelse af  

 eksportrestitutioner eller andre beløb ifølge EU's landbrugspolitik, eller  

 for hvilke der inden for rammerne for landbrugspolitik er givet en anden  

 finansiel fordel eller andre beløb, forbundet med pligt til at udføre  

 varerne, kan ikke fortoldes som returvarer.
Denne bestemmelse kan dog fraviges, hvis de udbetalte eksportrestitutioner  

 eller andre beløb tilbagebetales eller ikke kommer til udbetaling eller  

 øvrige finansielle fordele ophæves.
Returneringen skal være sket af en af  

 følgende årsager:
- varerne har ikke kunnet bringes i omsætning i bestemmelseslandet på  

 grund af den dér gældende lovgivning, - varerne har været defekte eller ikke-bestillingssvarende, - varerne har på grund af andre omstændigheder, som eksportøren ikke har  

 haft indflydelse på, ikke kunnet anvendes til de planlagte formål.
 Ved andre omstændigheder forstås følgende:
- varerne eller de benyttede transportmidler er blevet beskadiget før  

 varernes levering til modtageren, - varerne er blevet udført til forbrug eller salg ved en handelsudstilling  

 eller et lignende arrangement, men er ikke blevet forbrugt eller solgt, - modtageren har ikke kunnet opfylde den kontrakt, ifølge hvilken  

 udførslen fandt sted, - varernes levering har ikke kunnet finde sted eller er blevet forsinket  

 på grund af naturbegivenheder , politiske eller sociale begivenheder, - varer, som henhører under markedsordningen for frugt og grøntsager, er  

 blevet udført i konsignation, men er ikke blevet solgt i bestemmelseslandet.
 Ved genindførsel af returvarer, der oprindeligt er udført under en  

 eksportlicens eller en forudfastsættelsesattest, skal afskrivningen i  

 eksportlicensen eller forudfastsættelsesattesten tilbageføres.
 Dette gælder ikke, hvis varerne har været udført til forbrug eller salg  

 ved en handelsudstilling eller et lignende arrangement, men ikke er blevet  

 forbrugt eller solgt.
Landbrugsvarer kan kun genindføres som returvarer, hvis de angives til  

 fortoldning senest 12 måneder efter udførsels datoen.
Denne frist kan ikke  

 forlænges.
Det betyder, at der altid skal betales tarifmæssig told af landbrugsvarer, der genindføres mere end 12 måneder efter udførslen.
A.20.1.4 Aktiv forædling TK art. 187 Forædlingsprodukter, der er blevet udført eller genudført efter en ordning  

 for aktiv forædling, anses også som returvarer, se A.14.
 Varerne kan kun toldbehandles som returvarer, hvis den told, der er  

 tilbagebetalt/suspenderet for materialer mv. efter ordningen for aktiv  

 forædling, betales ved genindførslen.
 Tolden af materialerne mv. beregnes med de toldsatser, der var gældende på  

 tidspunktet for forædlingsprodukternes udførsel.
Der skal eventuelt betales udligningsrenter.
Se A.14.12.6 A.20.2 Returnering af dele mv.
GB art. 845 Der kan gives toldfritagelse for returvarer, selv om disse kun udgør en  

 del af de varer, der oprindeligt blev udført fra EU.
 Det samme gælder for dele eller tilbehør til maskiner, instrumenter,  

 apparater eller andre varer, som tidligere er blevet udført.
A.20.3 Uforandret stand TK art. 186 Det er en betingelse for toldfritagelsen som returvarer, at varerne  

 genindføres i samme stand, som de havde ved udførslen.
Der er fastlagt nogle  

 afvigelser fra denne bestemmelse.
GB art. 846 Disse afvigelser omfatter:
- varer, som efter udførslen fra EU kun er blevet underkastet  

 behandlinger, der er nødvendige for deres bevarelse, eller behandlinger, som kun ændrer deres udseende.
Der kan f.eks. være tale om rustbeskyttelse  

 eller ompakning, - varer, som efter udførslen har vist sig at være defekte eller uegnede  

 til den påtænkte anvendelse, og som har været repareret eller istandsat,  

 f.eks. omlakeret, - varer, som har vist sig at være uegnede til den påtænkte anvendelse,  

 efter at behandling var påbegyndt.
F.eks. kan metervarer af stof have været  

 opskåret inden konstatering af deres uegnethed til den påtænkte anvendelse.
 Hvis de behandlinger, som returvarerne har været genstand for efter de 2  

 sidstnævnte afvigelser, ville have givet anledning til opkrævning af told,  

 hvis varerne havde været omfattet af ordningen for passiv forædling, se A.15,  

 skal der betales told efter denne ordning ved genindførslen.
 Hvis det kan godtgøres, at bearbejdningen af en vare har bestået af en  

 nødvendig reparation eller istandsættelse, der er foretaget efter en  

 uforudselig begivenhed uden for EU, og at varens værdi ikke er blevet forøget  

 i forhold til værdien ved udførslen fra EU, kan varen genindføres toldfrit.
 I den forbindelse forstås der ved nødvendig reparation eller  

 istandsættelse enhver udbedring af funktionsfejl eller materielle skader, som  

 er opstået uden for EU, og uden hvilken varen ikke længere kan anvendes på  

 normal måde til det formål, den er bestemt til.
 At varens værdi ikke må være forøget i forhold til værdien ved udførslen  

 betyder, at bearbejdningen ikke må have omfattet mere, end hvad der er  

 strengt nødvendigt, for at varen fortsat kan anvendes under samme betingelser  

 som på udførselstidspunktet.
 Hvis der anvendes reservedele til reparation eller istandsættelse af  

 varen, skal anvendelsen heraf begrænses til de strengt nødvendige dele.
Disse regler anvendes f.eks. hvis en bil er blevet repareret efter  

 udførslen.
Mindre reparationer af motor, gearkasse eller lignende eller  

 udskiftning af en lygte, et sidespejl eller et dæk medfører ikke, at bilens  

 værdi betragtes som forøget.
Hvis motor eller gearkasse er udskiftet, anses  

 bilens værdi derimod for forøget, og der skal betales nedsat told af bilen  

 efter ordningen for passiv forædling.
A.20.4 Dokumentation GB art. 848-856 Ved fortoldning af returvarer skal importøren dokumentere, at  

 betingelserne for toldfri genindførsel er opfyldt.
GB art. 848, stk. 1 Importøren skal fremlægge udførselsangivelsens eksemplar 3, se C.1.3.6.3,  

 eller en af toldmyndighederne bekræftet fotokopi heraf.
 En udførselsangivelse skal dokumentere:
- at der er tale om varer, som tidligere er udført fra EU, - at varerne genindføres i uforandret stand, og - at den foreskrevne genindførselsfrist er overholdt.   

 stk. 2 I en række tilfælde er dokumentationskravene lempet, se A.20.5.   

 stk. 3 Hvis toldmyndighederne finder det nødvendigt, kan de forlange, at der  

 fremlægges yderligere dokumentation, især med henblik på identifikation af  

 returvarerne.
Dokumentationen kan bestå af eksportfakturaer, korrespondance  

 med modtageren eller lignende.
Returvareerklæring En returvareerklæring er til brug ved afgivelse af oplysninger og  

 erklæringer ved returvaretoldbehandling af varer, der oprindelig blev - udført mod restitution - udført fra aktiv forædling - udført til passiv forædling eller - indført til særligt anvendelsesformål, end-use toldbehandling.
 Returvareerklæringen er en særlig blanket, formular 12.006, se bilag 55,  

 der med de relevante oplysninger og erklæringer vedlægges  

 fortoldningsangivelsen.
INF 3 Ved tresidet returnering, dvs. genindførsel i et andet EU-land end det,  

 hvorfra varerne oprindeligt blev udført, skal der fremlægges et særligt  

 oplysningsskema INF 3, se A.20.7. Se bilag 56.
 Restitutionsvarer mv.
 For restitutionsvarer mv. gælder der særlige dokumentationskrav.
GB art. 849 Ved fortoldning af returvarer, som ved udførslen opfyldte formaliteterne  

 for ydelse af eksportrestitutioner eller andre beløb som led i EU's  

 landbrugspolitik, skal der ud over førnævnte dokumentation fremlægges  

 returvareerklæring, formular 12.006 i to eksemplarer, samt et bevis for at  

 udbetalte eksportrestitutioner er tilbagebetalt eller ikke er eller vil blive  

 udbetalt.
Beviset skal indhentes hos EU-direktoratet og vil være en  

 attesteret kopi af YM-blanketten.
 Der skal også fremlægges dokumentation for, at returneringen er sket af en  

 af de årsager, der er foreskrevet for landbrugsvarer, se A.20.1.3.
A.20.5 Lempelser i dokumentationskravene GB art. 848, stk. 2 For international forsendelse af emballager, transportmidler og visse  

 andre varer skal der ikke fremlægges udførselsangivelse eller oplysningsskema  

 INF 3 ved toldbehandlingen af returvarer.
Udførselsangivelse, se C.1, skal heller ikke fremlægges, hvis returvarerne kan genindføres uden afgivelse af fortoldningsangivelse.
 Der er tilfælde, hvor dokumentationskravene er lempet efter disse  

 bestemmelser.
ATA-carnet Hvis varerne er omfattet af et ATA-carnet, der er udstedt i EU, og bliver  

 genindført efter udløbet af carnetets gyldighedsfrist, kan de  

 returvaretoldbehandles uden fremlæggelse af udførselsangivelse eller  

 oplysningsskema INF 3.
Emballage Tom, brugt emballage, der er firmamærket som tilhørende en EU-virksomhed,  

 og som har været udført som emballage til en nærmere bestemt vare, kan  

 genindføres toldfrit som returvarer uden fortoldningsangivelse, når:
1. genindførslen af emballagen foretages af den virksomhed, som har udført  

 varerne, 2. genindførselsfristen på tre år er overholdt, 3. emballagen tydeligt og vedvarende er mærket med virksomhedens navn.
 Reglen anvendes f.eks. for øl-, mineralvands- og tilsvarende flaskekasser,  

 fiskekasser, temperatur- eller stødisolerende emballage, tomme stålflasker og  

 lign.
 Øvrige former for tom, brugt emballage, der genindføres fra steder uden  

 for EU, skal opfylde de generelle bestemmelser for returvarer for at kunne  

 indgå toldfrit, dvs. at der bl.a. skal fremlægges udførselsangivelse, hvori  

 emballagen er anført særskilt.
Firmamærkede varer Firmamærkede returvarer, dvs. varer, der er forsynet med fabriksmærker  

 eller andet, som tydeligt viser, at varerne er fremstillet af en herværende  

 virksomhed, f.eks. maskingods, porcelænsvarer eller sølvvarer, kan fortoldes  

 som returvarer uden fremlæggelse af udførselsangivelse, når de genindføres af  

 fremstillingsvirksomheden.
Det skal dokumenteres, at genindførselsfristen på  

 tre år ikke er overskredet.
Biler Biler, som er indregistreret her i landet og som genindføres efter  

 benyttelse uden for EU, kan genindføres som returvarer mod fremlæggelse af  

 registreringsattesten.
 Biler, som ved udførslen var forsynet med danske grænsenummerplader, kan  

 indføres som returvarer, hvis importøren fremlægger dokumentation for, at der  

 ikke ved udførslen eller senere er ydet told- og momsgodtgørelse/fritagelse.
Klicheer og trykvalser Brugte klicheer og trykvalser kan indføres som returvarer, hvis det  

 dokumenteres, at de genindføres efter benyttelse uden for EU.
Udstillingseffekter Udstillingseffekter, som herværende museer, udstillingskomiteer, kunstnere  

 og kunstsammenslutninger, foreninger og lign. ønsker at genindføre, kan indgå  

 som returvarer, hvis det kan godtgøres, at effekterne har været udstillet ved  

 en offentlig udstilling uden for EU.
Frihavn Varer, der genindføres fra en dansk frihavn, se A.12, og som kan godtgøres  

 at have været anvendt midlertidigt i frihavnen, f.eks. maskiner, værktøj  

 eller kontorinventar kan genindføres som returvarer.
Heste Heste, som er registreret hos en herværende hestesportsorganisation, og  

 som genindføres fra et land uden for EU efter et sportsarrangement, træning,  

 bedækning eller ophold på dyrehospital, kan indgå som returvare uden  

 fremlæggelse af udførselsangivelse, hvis det på anden måde dokumenteres, at  

 hesten oprindelig er udført fra EU.
A.20.6 Tresidet returnering Ved tresidet returnering forstås genindførsel i et andet EU-land end det,  

 hvorfra varerne oprindeligt blev udført.
GB bilag 110 Genindførsel af returvarer efter denne procedure er betinget af, at der  

 anvendes et særligt oplysningsskema, INF 3, se bilag 56.
GB art. 850-856 Oplysningsskemaet bruges som identifikationsmiddel for de udførte varer  

 samt deres status på udførselstidspunktet f.eks. varer i fri omsætning, aktiv  

 forædlingsvarer eller landbrugsvarer mod eksportrestitution mv.
Ved udstedelse af oplysningsskema, INF 3, er der ikke taget stilling til,  

 om varerne kan indføres som returvarer i det andet EU-land.
Det er  

 toldmyndighederne i det pågældende land, der afgør om betingelserne for  

 returvaretoldbehandling er opfyldt.
Oplysningsskema, INF 3, skal udfærdiges i tre eksemplarer; en original og  

 to kopier.
Originalen og en kopi udleveres til eksportøren til brug ved  

 genindførslen.
 Hvis eksportør en finder det sandsynligt, at varer, der angives til  

 udførsel, vil blive genindført i et andet EU-land, kan der i forbindelse med  

 udførslen udstedes oplysningsskema, INF 3.
Dette gælder dog ikke for landbrugsvarer, der udføres mod  

 eksportrestitution.
For disse og alle andre varer kan eksportøren  

 efterfølgende anmode toldmyndighederne om udstedelse af et oplysningsskema, INF 3. Oplysningsskema, INF 3, udstedes kun, hvis det kan konstateres, at  

 skemaet vedrører de udførte varer.
 Oplysningsskema, INF 3, skal indeholde alle de oplysninger, der er  

 nødvendige for, at de udførte varer kan identificeres.
 Hvis varerne forventes genindført ved flere toldsteder, kan der udstedes  

 flere oplysningsskemaer, INF 3, der tilsammen omfatter den samlede udførte  

 mængde.
 Et udstedt oplysningsskema, INF 3, kan på eksportørens anmodning deles op  

 på flere oplysningsskemaer, INF 3.
Hvis et oplysningsskema, INF 3, er bortkommet, kan der ansøges om  

 udstedelse af et duplikateksemplar.
Henvendelse herom skal rettes til de  

 toldmyndigheder, som har udstedt det bortkomne oplysningsskema, INF 3.
A.20.7 Moms I henhold til momslovens § 36, stk. 1, gives der momsfri genindførsel som  

 returvarer i samme omfang og på de samme betingelser, som gælder for  

 toldfritagelsen, se Momsvejledningen 1997, I.3.1.3.
A.20.8 Punktafgifter Punktafgiftspligtige varer skal afgiftsberigtiges ved genindførslen, med  

 mindre der er betalt punktafgifter af varerne inden udførslen.
 Det skal dokumenteres, at den betalte punktafgift ikke er blevet  

 tilbagebetalt i forbindelse med udførslen eller senere.
 Hvis returvarerne indføres af en virksomhed, der er registreret som  

 oplagshaver efter den pågældende punktafgiftslov, kan varerne tilføres  

 oplaget uden betaling af punktafgiften.
