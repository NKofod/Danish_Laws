Bilag 1 Bekendtgørelse om betaling for hygiejnekontrol af vegetabilske fødevarer I medfør af § 45, stk. 1, i lov nr. 526 af 24. juni 2005 om fødevarer, og efter bemyndigelse fastsættes:
Bekendtgørelsens anvendelsesområde § 1. Virksomheder med primærproduktion af vegetabilske fødevarer skal betale gebyr som fastsat i bilag 1 for den kontrol, som Plantedirektoratet udfører i henhold til Europa-Parlamentets og Rådets forordning (EF) nr. 852/2004 af 29. april 2004 om fødevarehygiejne, til dækning af Plantedirektoratets udgifter til administration og kontrol m.m.
 Betaling for screening og efterfølgende kontrol m.v.
 § 2. For screening for overholdelse af Europa-Parlamentets og Rådets forordning (EF) nr. 852/2004 af 29. april 2004 om fødevarehygiejne, betales gebyr som fastsat i bilag 1, litra A.
§ 3. For kontrol med overholdelse af Europa-Parlamentets og Rådets forordning (EF) nr. 852/2004 af 29. april 2004 om fødevarehygiejne, der gennemføres som opfølgning på en gennemført screening, betales startgebyr som fastsat i bilag 1, litra B.
Virksomhederne betaler herudover for Plantedirektoratets tidsforbrug i forbindelse med den efterfølgende kontrol, herunder opfølgning på denne kontrol efter de i bilag 1, litra C, fastsatte takster.
 Forfald m.v.
 § 4. Gebyrer forfalder ved påkrav, og betaling skal ske senest 30 dage efter fakturaens dato.
 Stk. 2. Betales forfaldne gebyrer ikke rettidigt, skal der betales en årlig rente svarende til renten i henhold til rentelovens § 5. Den tillagte rente udgør dog mindst 50 kr.
 Stk. 3. For erindringsskrivelser betales et rykkergebyr på 100 kr.
Ikrafttræden § 5. Bekendtgørelsen træder i kraft 1. juni 2010.
