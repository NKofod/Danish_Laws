 I henhold til § 17, stk. 3, i lov nr. 421 af 15. juni 1973 om radio- og  

 fjernsynsvirksomhed fastsættes:
§ 1.  Formanden for radionævnet tilrettelægger nævnets  

 arbejde og leder forhandlingerne på nævnets møder.
Han fastsætter tid og sted  

 for møderne og påser, at de for nævnet forelagte sager fremmes med tilbørlig  

 hurtighed.
 Stk. 2.  Radionævnet ansætter en sekretær for nævnet og  

 kan, inden for de for nævnet fastsatte bevillinger, antage yderligere  

 nødvendig medhjælp.
§ 2.  I nævnets beslutninger skal alle medlemmer  

 deltage.
Hvis nævnet i henhold til stk. 2 har besluttet, at et medlem ikke  

 kan deltage i en sags behandling, kan sagen behandles af 2 medlemmer, såfremt  

 det ene af disse medlemmer er nævnets formand.
Har nævnet besluttet, at  

 formanden ikke kan deltage i en sags behandling, og finder nævnet, at en  

 anden bør beskikkes til i formandens sted at deltage i behandlingen af denne  

 sag, underrettes ministeren for kulturelle anliggender herom.
Stk. 2.  Intet af nævnets medlemmer må deltage i  

 afgørelsen af en sag, der umiddelbart berører institutioner, virksomheder  

 eller organisationer, i hvilke han er interesseret, eller til hvilke han er  

 knyttet.
Det samme gælder for sager, hvori han i øvrigt er personligt eller  

 økonomisk interesseret, eller når andre omstændigheder foreligger, som er  

 egnede til at vække tvivl om hans fuldstændige upartiskhed.
Nævnet afgør selv  

 i påkommende tilfælde, om et medlem kan deltage i en sags behandling.
I  

 beslutningen herom deltager alle nævnets medlemmer.
§ 3.  Den pågældende radioorganisation skal have  

 adgang til at udtale sig om den for radionævnet indbragte klage.
Radionævnet  

 er berettiget til at foretage undersøgelser angående de enkelte sager og kan  

 opfordre den pågældende radioorganisation til at stille båndoptagelser til  

 nævnets rådighed af det program eller den programserie, som klagen vedrører.  

 Nævnet kan om fornødent opfordre parterne til at give personligt møde for  

 nævnet til nærmere redegørelse for sagen.
 Stk. 2.  Der skal gives parterne adgang til at gøre sig  

 bekendt med det for nævnet foreliggende materiale.
§ 4.  Radionævnets afgørelser træffes ved  

 stemmeflerhed.
Såfremt kun 2 af nævnets medlemmer har deltaget i sagens  

 behandling, jfr. § 2, stk. 1, gør formandens stemme udslaget.
Stk. 2.  Afgørelsen skal ledsages af grunde.
Den skal  

 indeholde oplysning om eventuelle forskellige meninger under afstemningen  

 vedrørende såvel resultatet som begrundelsen.
Stk. 3.  Afgørelsen indføres i en dertil indrettet  

 protokol og underskrives af hvert af nævnets medlemmer.
Formanden drager  

 omsorg for, at afgørelsen snarest bringes til parternes kundskab, samt for  

 dens offentliggørelse.
Offentliggørelsen sker ved pressemeddelelse og  

 eventuelt tillige ved meddelelse i den pågældende radioorganisations  

 udsendelser.
§ 5.  Over radionævnets møder føres en protokol, der  

 ved hvert mødes slutning underskrives af formanden og sekretæren.
I denne  

 protokol angives tid og sted for mødet, de i mødet deltagende medlemmer,  

 parternes navne, de i sagen fremlagte dokumenter og navne på de personer, der  

 måtte være til stede som parter.
Endvidere skal protokollen indeholde en kort  

 fremstilling af forhandlingerne med angivelse af parternes påstande,  

 begæringer og indsigelser, for så vidt de ikke indeholdes i fremlagte  

 dokumenter.
Af udviklinger og foredrag til begrundelse af påstande,  

 begæringer eller indsigelser optages intet i protokollen, medmindre formanden  

 under særlige omstændigheder bestemmer dette.
 § 6.  Ved udgangen af hvert finansår udarbejder  

 radionævnet en beretning om nævnets virksomhed i det pågældende finansår.
 § 7.  Radionævnet afgiver til ministeriet for  

 kulturelle anliggender inden for de af ministeriet til enhver tid fastsatte  

 frister et overslag over forventede udgifter i de enkelte finansår.
 § 8.  Der påhviler radionævnets medlemmer, sekretæren  

 og eventuelle andre medhjælpere den samme tavshedspligt, som i henhold til §  

 10, stk. 2, i lov nr. 291 af 18. juni 1969 påhviler statens tjenestemænd.
 Ministeriet for kulturelle anliggender,  

 den 16. september 1974.
 Nathalie Lind.
/ W.
Weincke.
