To helårsboliger Spørgsmål Vil en evt.  

 avance ved salg af lejligheden Gade være omfattet af  

 ejendomsavancebeskatningslovens  

 § 8, stk. 1? Svar Ja.
Beskrivelse af de faktiske forhold Skatteyder er  

 bosiddende i Jylland i et enfamilieshus beliggende  sammen med  

 ægtefællen.  

 Derudover har skatteyder en lejlighed beliggende Gade, København , som bliver  

 brugt til 3 overnatninger om ugen.
Lejligheden blev købt i september 2004.  

 Skatteyder benytter lejligheden i København i tilknytning til arbejdet som  

 direktør og daglig leder af  A/S.
Forretningsadressen er 2100 København  

 Ø.
Der er fremlagt  

 dokumentation for det oplyste i form af erklæring fra medarbejder, der har  

 skrevet under på, at skatteyders arbejdssted er 2100 København Ø 3 dage om  

 ugen.
Endvidere er der dokumenteret et ikke ubetydeligt varme- og elforbrug i  

 2006, ligesom der er regninger på kabel-tv og internet på adressen i  

 København  

 i den pågældende periode.
Derudover er der dokumenteret køb af et stort antal  

 ture i 2006 med MOLS-linien, der indikerer, at spørgeren har tilbragt  

 forlængede weekends hos ægtefællen i den anden helårsbolig i Jylland.
Spørgers eventuelle opfattelse ifølge anmodning og bemærkninger til  

 sagsfremstilling Spørger er af  

 den opfattelse, at en fortjeneste ved salg af lejligheden vil være omfattet  

 af  

 ejendomsavancebeskatningslovens § 8, stk. 1.
SKATs  

 indstilling og begrundelse I henhold til §  

 8, stk. 1, i ejendomsavancebeskatningsloven, skal fortjeneste ved afståelse  

 af  

 en- og tofamilieshuse og ejerlejligheder ikke medregnes, hvis huset eller  

 lejligheden har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen, og hvor ejendommen  

 har  

 opfyldt betingelserne for at kunne afstås skattefrit.
 Det fremgår ikke  

 af lovbestemmelsen om en ejer på samme tid kan have to ejendomme, der tjener  

 til bolig for ejeren i ejendomsavancebeskatningslovens forstand.
Skatteministeriet  

 har taget bekræftende til genmæle i  


  

 SKM2006.379.VLR  


,  

 da  landsretsdommen er i strid med praksis på området.
En supplerende  

 ejendom vil kunne sælges skattefri efter parcelhusreglen, hvis ejendommen af  

 arbejdsmæssige årsager har været anvendt til beboelse af ejeren.
Det er i den  

 forbindelse uden betydning, om skatteyderen anskaffede ejendommen af  

 arbejdsmæssige årsager eller ej, blot han i en væsentlig periode af  

 arbejdsmæssige  

 årsager har anvendt ejendommen til beboelse.
 Ud fra en samlet  

 vurdering af den fremlagte dokumentation, er det SKATs opfattelse, at det må  

 lægges til grund, at spørger af arbejdsmæssige årsager har benyttet  

 lejligheden  

 som bolig 3 dage om siden lejligheden blev købt i september 2004..
 SKAT vurderer  

 således, at boligen af arbejdsmæssige årsager har tjent til bolig for spørger  

 i  

 en væsentlig periode.
 SKAT indstiller  

 derfor, at spørgsmålet besvares bekræftende.
Skatterådets afgørelse og begrundelse Skatterådet  

 tiltræder SKATs indstilling og begrundelse.
