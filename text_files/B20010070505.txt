Bekendtgørelse om mærkning af  

 cykelstel mv.1) I medfør af § 3 og § 6 i lov nr. 135 af 23. marts 1948 om  

 mærkning af cykelstel mv., som ændret ved lov nr. 101 af 17.  

 februar 1998, fastsættes:
Anmeldelse og registrering § 1. Enhver fabrikant eller importør, der  

 her i landet fremstiller eller hertil indfører cykelstel, skal indgive  

 anmeldelse herom til Rigspolitichefen.
 Stk. 2. Rigspolitichefen tildeler fabrikanter og  

 importører et særligt mærke (to eller flere bogstaver).  

 Rigspolitichefen kan tildele fabrikanter og importører flere  

 særlige mærker, hvis Rigspolitichefen skønner, at der af  

 kontrolhensyn er behov herfor.
 Stk. 3. Rigspolitichefen fører et register over alle  

 anmeldte personer og virksomheder med oplysning om de særligt tildelte  

 mærker.
 Stk. 4. Ophører en fabrikant eller importør, der  

 har fået tildelt et mærke efter stk. 2, med at drive  

 virksomhed, skal vedkommende underrette Rigspolitichefen herom.
 § 2. Enhver person eller virksomhed, der her i  

 landet erhvervsmæssigt foretager ombygning eller nedskæring af  

 cykler, skal indgive anmeldelse herom til Rigspolitichefen.
 Stk. 2. Rigspolitichefen fører et register over alle  

 anmeldte personer og virksomheder.
Stelnummer § 3. De fabrikanter og importører, der er  

 nævnt i § 1, stk. 1, må ikke afhænde cykelstel,  

 som ikke er forsynet med et individuelt stelnummer.
 Stk. 2. Stelnummeret skal bestå af:
1)	det mærke, der er tildelt efter § 1, stk. 2, 2)	et fabrikationsnummer, der skal være fortløbende i  

 fremstillingsåret, og 3)	en årstalsmærkning i form af et bogstav, der angiver  

 fremstillingsåret.
Stk. 3. De bogstaver, der indgår i stelnummeret, skal  

 være mindst 8 mm høje, mens tallene skal være mindst 6 mm  

 høje.
Bogstaverne skal være højere end tallene.
 Stk. 4. Rigspolitichefen kan tillade, at cykelstel forsynes  

 med andre mærker, end de mærker der er anført i  

 stk. 2. Rigspolitichefen kan endvidere tillade afvigelse fra  

 stk. 3.
§ 4. Stelnummeret skal indhugges på venstre  

 side af sadelrøret eller kronrøret.
Stelnummeret må ikke  

 tildækkes.
Stk. 2. Er cykelstellet fremstillet af et materiale, der  

 bevirker, at stelnummeret ikke kan indhugges som anført i stk. 1,  

 uden at stellet ødelægges, kan stelnummeret i stedet indhugges  

 på kranken.
Stelnummeret må ikke tildækkes.
 Stk. 3. Rigspolitichefen kan tillade, at stelnummeret  

 påføres på anden måde end ved indhugning.  

 Rigspolitichefen kan endvidere tillade, at stelnummeret indhugges eller  

 på anden måde påføres på et andet sted end  

 på de i stk. 1 og stk. 2 anførte steder.
Bogføringspligt § 5. Fabrikanter og importører af cykelstel  

 har pligt til nøjagtigt at føre bog over, hvilke grossister og  

 forhandlere stellene afhændes til.
 Stk. 2. Bogføringen efter stk. 1 skal for hvert  

 enkelt cykelstel indeholde oplysninger om:
1)	afhændelsesdato, 2)	navn og adresse på den grossist eller forhandler, som  

 cykelstellet er afhændet til, 3)	cykelstellets nummer (stelnummer), og 4)	cykelstellets art (herre-, dame- eller  

 børnecykelstel).
 § 6. Grossister og forhandlere af cykelstel har  

 pligt til nøjagtigt at føre bog over, hvem cykelstellene  

 videreoverdrages til.
 Stk. 2. Bogføringen efter stk. 1 skal for hvert  

 enkelt cykelstel indeholde oplysninger om:
1)	overdragelsesdato, 2)	navn og adresse på den, som cykelstellet er overdraget  

 til, 3)	hvordan vedkommende har legitimeret sig, jf. § 9, 4)	cykelstellets nummer (stelnummer), og 5)	cykelstellets art (herre-, dame- eller  

 børnecykelstel).
 § 7. Bogføringen efter § 5 og § 6  

 skal ske snarest muligt.
 Stk. 2. De bøger, der er nævnt i § 5 og  

 § 6, skal indeholde nøjagtige og fuldstændige oplysninger  

 om erhververne, således at disse senere kan identificeres af  

 politiet.
 Stk. 3. Bogføringen skal foretages tydeligt og på  

 en sådan måde, at der ikke kan foretages ændringer, uden at  

 dette vil fremgå af bøgerne.
 Stk. 4. Den bogføringspligtige skal til enhver tid  

 opbevare bøger med oplysninger fra de seneste 15 år.
 Stk. 5. Ophører en bogføringspligtig person  

 eller virksomhed med at drive virksomhed, skal bøgerne afleveres til  

 politiet i den kreds, hvor den pågældende senest drev  

 virksomhed.
 § 8. Den bogføringspligtige kan undlade at  

 føre de bøger, der er nævnt i § 5 og § 6, hvis  

 vedkommende i stedet anvender en anden lige så betryggende  

 bogføring, herunder bogføring ved brug af elektronisk  

 databehandling (edb-registrering).
 Stk. 2. Bogføringspligtige personer eller virksomheder,  

 der foretager bogføring ved brug af edb-registrering, skal til enhver  

 tid opbevare en eller flere sikkerhedskopier med edb-registrerede oplysninger  

 fra de seneste 15 år.
 Stk. 3. Ophører en bogføringspligtig person  

 eller virksomhed med at drive virksomhed, skal sikkerhedskopierne afleveres  

 til politiet i den kreds, hvor den pågældende senest drev  

 virksomhed.
Legitimation § 9. Ved salg til forbrugere, der ikke er  

 sælgeren personligt bekendt, har sælgeren pligt til at forlange  

 fornøden legitimation forevist.
 Stk. 2. Identitet kan godtgøres ved forevisning af  

 ID-kort fra et pengeinstitut, kørekort til  

 motorkøretøjer, pas, sygesikringsbevis eller lignende.
Oplysningspligt § 10. Bogføringspligtige personer og  

 virksomheder skal på forlangende give politiet oplysninger om, hvem  

 nærmere angivne cykelstel og cykler er overdraget til.
 Visse børnecykler mv.
 § 11. §§ 1-10 finder ikke anvendelse på  

 følgende cykler:
1)	Cykler, som er beregnet til børn under 6 år,  

 hvis a)	stelrøret har en længde på højst 10",  

 og b)	hjulene har en indvendig diameter på højst  

 12".
 2)	Et-hjulede cykler og lignende cykler, som er fremstillet  

 særligt med henblik på akrobatik eller lignende.
Straf § 12. Overtrædelse af § 1, stk. 1  

 og stk. 4, § 2, stk. 1, § 3, stk. 1-3, § 4,  

 stk. 1 og stk. 2, §§ 5-8, § 9, stk. 1, og  

 § 10 straffes med bøde.
 Stk. 2. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 Ikrafttræden mv.
 § 13. Bekendtgørelsen træder i kraft  

 den 1. september 2001.
 Stk. 2. Samtidig ophæves Justitsministeriets  

 bekendtgørelse nr. 171 af 14. april 1948 om mærkning af  

 cykelstel mv.
 § 14. Pligten til at indgive anmeldelse efter  

 denne bekendtgørelses § 1, stk. 1, eller § 2,  

 stk. 1, gælder ikke for fysiske eller juridiske personer, der har  

 foretaget behørig anmeldelse i medfør af § 1, stk. 1,  

 i bekendtgørelse nr. 171 af 14. april 1948.
 Stk. 2. Fabrikanter og importører, der har fået  

 tildelt et særligt mærke i medfør af § 1,  

 stk. 3, i bekendtgørelse nr. 171 af 14. april 1948, kan benytte  

 dette mærke i stelnumre i stedet for det mærke, der er  

 nævnt i denne bekendtgørelses § 3, stk. 2, nr. 1.
 Stk. 3. Cykelstel, der den 1. september 2001 er forsynet med  

 stelnumre i overensstemmelse med § 2 i bekendtgørelse nr. 171 af  

 14. april 1948, kan fortsat afhændes.
Justitsministeriet, den 19. juli  

 2001 Frank Jensen /Ida Skouvig 1)   

  Bekendtgørelsen har som udkast været notificeret i  

 overensstemmelse med Europa-Parlamentets og Rådets direktiv 98/34/EF  

 (informationsproceduredirektivet) som ændret senest ved direktiv  

 98/48/EF.
