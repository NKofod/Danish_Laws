Betænkning afgivet af Retsudvalget den  

 17. maj 2001 Betænkning over Forslag til lov om ændring af  

 straffeloven og retsplejeloven (Forvoldelse af fare for smitte med en livstruende og  

 uhelbredelig sygdom) [af justitsministeren (Frank Jensen)] 1. Ændringsforslag Der er af justitsministeren stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2001 og var til 1.  

 behandling den 17. april 2001. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 5 møder.
Høring Den 17. april 2001 sendte justitsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra HIV-Danmark og STOP AIDS.
Deputationer Endvidere har følgende mundtligt over for udvalget  

 redegjort for deres holdning til lovforslaget:
AIDS-Linien, HIV-Danmark og Positivgruppen.
Spørgsmål Udvalget har stillet 40 spørgsmål til  

 justitsministeren til skriftlig besvarelse, som denne har besvaret. 25 af  

 disse spørgsmål og svarene herpå er optrykt som bilag 2  

 til betænkningen.
3. Emner, udvalget særligt har behandlet Ændringsforslaget om, at »gentagne gange«  

 m.m. udgår Blandt de partier, som vil stemme for justitsministerens  

 ændringsforslag om, at kravet om »gentagne gange eller under i øvrigt skærpende  

 omstændigheder «  

 udgår, ønsker Socialdemokratiet, Venstre, Det Konservative  

 Folkeparti, Centrum-Demokraterne og Det Radikale Venstre at understrege, at  

 ændringsforslaget ikke indebærer en ændring af den  

 hiv/aids-politik, som har været gældende i en længere  

 årrække, og som går ud på, at alle har et ansvar for  

 at beskytte sig.
Disse partier har noteret sig justitsministerens oplysning  

 om, at det principielt er omfattet af straffelovens § 252, stk. 2, hvis en  

 hiv-smittet kvinde ved amning forsætligt udsætter sit barn for  

 smitterisiko.
Efter disse partiers opfattelse er det vigtigst i første  

 række at sætte ind med rådgivning, vejledning og bistand  

 til hiv-smittede kvinder, der får børn.
S, V, KF, CD og RV  

 går derfor ud fra, at anklagemyndigheden vil være meget  

 tilbageholdende med at rejse tiltale, hvis sager af denne karakter skulle  

 opstå.
Orientering af Retsudvalget om ændringer af  

 bekendtgørelsen I nogle af høringssvarene er det kritiseret, at det  

 efter lovforslaget overlades til justitsministeren (og sundhedsministeren) at  

 fastsætte, hvilke sygdomme der skal være omfattet af  

 straffelovens § 252, stk. 2.
Socialdemokratiet, Venstre, Det Konservative Folkeparti,  

 Socialistisk Folkeparti, Centrum-Demokraterne, Det Radikale Venstre og  

 Enhedslisten lægger vægt på, at bemyndigelsen ikke  

 indebærer, at det står justitsministeren frit for at bestemme,  

 hvilke sygdomme der skal være omfattet af bestemmelsen.
Kun sygdomme,  

 der er »livstruende og  

 uhelbredelige« , sådan som  

 dette udtryk nærmere defineres i lovforslagets bemærkninger, kan  

 blive omfattet.
S, V, KF, SF, CD, RV og EL har noteret sig  

 justitsministerens oplysning om, at der er tale om en  

 retssikkerhedsmæssig forbedring i forhold til den gældende  

 retstilstand, idet forslaget indebærer, at borgerne på  

 forhånd med sikkerhed vil vide, hvilke sygdomme det er strafbart at  

 udsætte andre for smitterisiko med hensyn til.
Det kommer til at  

 fremgå entydigt af den bekendtgørelse, der skal udstedes efter  

 den foreslåede bestemmelse i straffelovens § 252, stk. 3.
 S, V, KF, SF, CD, RV og EL har også noteret sig, at  

 justitsministeren er indstillet på, at Retsudvalget skal orienteres om  

 eventuelle fremtidige ændringer af bekendtgørelsen.
S, V, KF, SF, CD, RV og EL er imidlertid opmærksom  

 på, at det ville være betænkeligt set i relation til  

 grundlovens § 3, hvis justitsministeren skulle forelægge et udkast til  

 bekendtgørelse for Retsudvalget.
Det er derfor disse partiers  

 opfattelse, at der ikke skal ske en egentlig forelæggelse af udkastet  

 til bekendtgørelse, men blot en orientering.
Partierne  

 forudsætter, at orienteringen om påtænkte ændringer  

 af bekendtgørelsen gives i god tid (i hvert fald et par uger) inden  

 udstedelsen.
4. Indstillinger og politiske bemærkninger Et flertal i udvalget (S, V, KF, DF, CD, RV og  

 KRF) indstiller lovforslaget til vedtagelse med det af  

 justitsministeren stillede ændringsforslag.
 Dansk Folkepartis medlem af udvalget kan støtte  

 lovforslaget om muligheden for at straffe personer, der volder fare for, at  

 andre smittes med alvorlige sygdomme såsom hiv, ligesom Dansk  

 Folkeparti kan støtte, at der med lovforslaget gives mulighed for, at  

 den forurettede kan få beskikket en bistandsadvokat.
Dansk Folkeparti stiller sig dog undrende over for,  

 hvorfor der er gået så lang tid, inden dette lovforslag er  

 fremsat, idet flere partier gentagne gange har ønsket, at disse  

 virkemidler gennemføres.
Alt tyder på, at der er smølet  

 med fremsættelsen af dette lovforslag.
Om det så er sket i  

 Sundhedsstyrelsen eller i Justitsministeriet, er for Dansk Folkeparti  

 ligegyldigt.
Problemet er, at der er gået så lang tid.
Efter Dansk Folkepartis vurdering er det  

 grundlæggende fornuftigt, at mennesker, der bevidst smitter andre med  

 uhelbredelige sygdomme, kan straffes.
Behandlingsmulighederne på dette  

 område er heldigvis blevet forbedret, så mennesker ikke som  

 tidligere almindeligvis afgår ved døden inden for 10-15  

 år, men nu sker der en så hurtig og forbedret behandling, at man  

 heldigvis lever længere.
Dansk Folkeparti stiller sig dog uforstående over  

 for, at der stilles krav om den forventede levetid for de hiv-smittede.
Dansk  

 Folkeparti kan ikke se behovet for at indføre en sådan skrap  

 bestemmelse som lovforslagets om, at den forventede levetid mærkbart  

 skal reduceres.
Det vil formentlig altid være tilfældet, idet  

 levetiden bliver kortere, hvis man er smittet med hiv og aids, men under alle  

 omstændigheder betyder denne kritik ikke, at Dansk Folkeparti ikke kan  

 støtte lovforslaget.
Det er dog trods alt et skridt i den rigtige  

 retning.
 Et mindretal i udvalget (SF) indstiller  

 lovforslaget til vedtagelse uændret.
SF finder, at selve eksistensen af denne  

 straffebestemmelse kan være en trussel mod den danske aids-politik om,  

 at man er ansvarlig for sin egen seksualitet, herunder at man skal bedrive  

 sikker sex.
En politik, som gennem mange år har vist sig at være  

 vellykket, og som er under pres på grund af denne  

 straffebestemmelse.
 Ikke desto mindre må det erkendes, at der er  

 situationer, hvor der er udvist så stor hensynsløshed, at der  

 med rette kan være tale om en strafbar handling.
SF har derfor accepteret, at bestemmelsen fastholdes og  

 præciseres i den foreslåede form.
Der har under udvalgsarbejdet  

 været udtrykt bekymring for, at man via en bemyndigelse udvider det  

 strafbelagte område.
Justitsministeren har i et svar nærmere  

 redegjort for, hvorledes denne bemyndigelsesbestemmelse særligt tager  

 hensyn til retssikkerheden, hvilket SF finder tilfredsstillende.
 Et andet mindretal i udvalget (EL) indstiller  

 lovforslaget til forkastelse ved 3. behandling og vil stemme imod  

 det af justitsministeren stillede ændringsforslag.
 Enhedslisten finder, at vedtagelsen af lovforslaget vil  

 bryde med det afgørende element i den danske forebyggelsespolitik mod  

 spredning af hiv og aids: At enhver person selv er ansvarlig for at beskytte  

 sig, og at det derfor handler om gennem oplysning at sikre, at alle er  

 vidende om, hvordan de bedst muligt gør det.
Enhedslisten mener, at en vedtagelse af lovforslaget ikke  

 vil medvirke til at begrænse spredningen af hiv   tværtimod.
Det  

 vil sprede en opfattelse af, at nogle, de, som ikke er smittede, er mindre  

 ansvarlige end andre for at stoppe smittespredningen.
Dette er en meget  

 farlig opfattelse, som vil føre til øget spredning af  

 hiv/aids.
 Der er også risiko for, at loven vil føre  

 til, at færre lader sig teste enten ud fra en opfattelse af, at  

 så kan man ikke straffes, eller ud fra et ønske om ikke at  

 føle sig kriminaliseret, hvis man dyrker sex.
Der er tale om paniklovgivning baseret på en  

 oppisket stemning uden nogen som helst positive virkninger.
Det vil  

 Enhedslisten ikke medvirke til.
Derfor stemmer Enhedslisten imod loven.
Enhedslisten stemmer også mod justitsministerens  

 ændringsforslag, som betyder, at der sker en voldsom stramning af  

 loven.
Dermed bliver de skadelige effekter af loven yderligere  

 forstærket.
 Enhedslisten kan tilslutte sig den del af  

 betænkningen, som sikrer, at ministeren skal orientere Retsudvalget  

  ved eventuelle fremtidige ændringer af bekendtgørelsen.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	justitsministeren, tiltrådt af et flertal (S, V,  

 KF, DF, CD, RV og KRF):
Til § 1 1) Før nr. 1 indsættes som nyt nummer:
» » [»Gentagne  

 gange« udgår] Bemærkninger Til nr. 1 Ændringsforslaget indebærer, at ordene »gentagne gange eller under i  

 øvrigt særligt skærpende omstændigheder«  udgår af straffelovens § 252,  

 stk. 2. Med ændringsforslaget vil bestemmelsen også kunne  

 anvendes i tilfælde, hvor en hiv-smittet i et enkeltstående  

 tilfælde har haft ubeskyttet samleje med en rask person, forudsat at de  

 øvrige betingelser for strafansvar er opfyldt.
Bl.a.
Rigsadvokaten har påpeget, at kravet om »gentagne gange eller under i  

 øvrigt særligt skærpende omstændigheder«  i praksis vil kunne give anledning  

 til bevismæssige vanskeligheder, idet det ikke er muligt at straffe en  

 hiv-smittet person i tilfælde, hvor der kun kan føres bevis for  

 ét ubeskyttet samleje m.v. med en anden person.
I de situationer, hvor  

 en hiv-smittet person  har haft et enkeltstående, ubeskyttet samleje  

 med flere forskellige personer, kan det være vanskeligt for politiet  

 på grundlag af anmeldelse fra én person at finde frem til, om  

 den pågældende hiv-smittede også har haft ubeskyttet  

 samleje med andre.
 Ændringsforslaget indebærer ikke, at  

 bestemmelsen er overtrådt i alle tilfælde af enkeltstående  

 samleje m.v. mellem en hiv-smittet person og en rask person.
Efter straffelovens § 252, stk. 2, vil det fortsat  

 være en yderligere betingelse for at kunne straffe, at faren for smitte  

 med en livstruende og uhelbredelig sygdom er forvoldt på en  »hensynsløs« måde.
Dette indebærer, at  

 den, der har søgt at beskytte andre mod smitteoverførelse, ikke  

 kan straffes.
Er der f.eks. tale om et samleje, hvor der er anvendt kondom,  

 kan den hiv-smittede således ikke ifalde strafansvar   heller ikke,  

 hvis f.eks. kondomet glider af eller brister under samlejet, uden at det  

 bemærkes.
Er den hiv-smittedes seksualpartner klar over, at den anden  

 er hiv-smittet, og ønsker partneren alligevel at gennemføre det  

 seksuelle forhold, kommer strafansvar heller ikke på tale.
Det vil  

 f.eks. sige, at strafansvar ikke kommer på tale i parforhold, hvor den  

 ikke-smittede er klar over, at partneren er smittet med hiv, men alligevel  

 vælger at have ubeskyttet samleje m.v. med den  

 pågældende.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

 Tom Behnke (KF)  Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 209 Bilagsnr.
Titel 1 Forslag til tidsplan for arbejdet med lovforslaget 2 Høringssvar, fra justitsministeren 3 Spm. 1 om ændringsforslag, der sikrer, at blot én  

 lovovertrædelse er strafbar, til justitsministeren Spm. 2 om ændringsforslag, der sikrer, at gerningsindholdet  

 beskrives direkte i lovteksten, til justitsministeren Spm. 3 om bemyndigelser i straffeloven, til justitsministeren Spm. 4 om kvalitetskrav til straffeloven, til justitsministeren Spm. 5 om administrativ fastsættelse af gerningsindholdet, til  

 justitsministeren Spm. 6 om tidspunktet for lovforslagets fremsættelse, til  

 justitsministeren Spm. 7 om forløbet i en konkret sag, til justitsministeren Spm. 8 om, hvilke sygdomme der kan falde inden for bemyndigelsen, til  

 justitsministeren 4 Spm. 9, om ministeren vil kommentere høringssvarene, til  

 justitsministeren Spm. 10, om ministeren vil redegøre for retspraksis efter den  

 nugældende § 252, stk. 2, i straffeloven, til justitsministeren 5 Spm. 11 om retstilstanden, hvis bekendtgørelsen ikke er klar den 1.  

 juli 2001, til justitsministeren Spm. 12 om, hvilke sygdomme der kommer med i bekendtgørelsen, til  

 justitsministeren Spm. 13 om sagen fra Frederikshavn, til justitsministeren Spm. 14 om hævelse af strafferammen for § 252, til justitsministeren Spm. 15 om strafferammen i andre nordiske lande, til justitsministeren Spm. 16 om lovkvalitet, til justitsministeren Spm. 17 om hiv-smittede ægtefæller, til justitsministeren Spm. 18 om begrebet livstruende, til justitsministeren Spm. 19 om yderligere hiv-behandling, der kan udsætte  

 dødstidspunktet, til justitsministeren Spm. 20 om Straffelovrådet, til justitsministeren Spm. 21 om ikrafttrædelsesdato, til justitsministeren Spm. 22 om regler om lægers tavshedspligt, til justitsministeren Spm. 23 om straffrihed ved helbredende behandlingsform, til  

 justitsministeren Spm. 24, om domstolene vil idømme dødeligt syge mennesker en  

 ubetinget straf, til justitsministeren Spm. 25 om redegørelse om reglerne for medvirken, til  

 justitsministeren Spm. 26 om oplysningskampagner, til justitsministeren Spm. 27, om homoseksuelle rammes specielt af lovforslaget, til  

 justitsministeren Spm. 28, om der kan straffes for andre bestemmelser, til justitsministeren Spm. 29 om dolus eventualis, til justitsministeren Spm. 30 om sandsynlighedsforsæt, til justitsministeren Spm. 31 om anmeldelsespligt for fængselspersonale eller lignende,  

 til justitsministeren Spm. 32 om det nuværende krav om flere ofre, til justitsministeren 6 Spm. 33 om kommentar til kronik af 10/3-01 i Jyllands-Posten, til  

 justitsministeren 7 Svar på spm. 1 om ændringsforslag, der sikrer, at blot  

 én lovovertrædelse er strafbar, fra justitsministeren Svar på spm. 2 om ændringsforslag, der sikrer, at  

 gerningsindholdet beskrives direkte i lovteksten, fra justitsministeren Svar på spm. 6 om tidspunktet for lovforslagets fremsættelse,  

 fra justitsministeren Svar på spm. 11 om retstilstanden, hvis bekendtgørelsen ikke  

 er klar den 1. juli 2001, fra justitsministeren Svar på spm. 12 om, hvilke sygdomme der kommer med i  

 bekendtgørelsen, fra justitsministeren Svar på spm. 13 om sagen fra Frederikshavn, fra justitsministeren Svar på spm. 14 om hævelse af strafferammen for § 252, fra  

 justitsministeren Svar på spm. 16 om lovkvalitet, fra justitsministeren Svar på spm. 21 om ikrafttrædelsesdato, fra justitsministeren Svar på spm. 22 om regler om lægers tavshedspligt, fra  

 justitsministeren Svar på spm. 23 om straffrihed ved helbredende behandlingsform, fra  

 justitsministeren Svar på spm. 26 om oplysningskampagner, fra justitsministeren Svar på spm. 27, om homoseksuelle rammes specielt af lovforslaget,  

 fra justitsministeren Svar på spm. 29 om dolus eventualis, fra justitsministeren Svar på spm. 30 om sandsynlighedsforsæt, fra justitsministeren 8 Svar på spm. 3 om bemyndigelser i straffeloven, fra  

 justitsministeren Svar på spm. 4 om kvalitetskrav til straffeloven, fra  

 justitsministeren Svar på spm. 5 om administrativ fastsættelse af  

 gerningsindholdet, fra justitsministeren Svar på spm. 7 om forløbet i en konkret sag, fra  

 justitsministeren Svar på spm. 8 om, hvilke sygdomme der kan falde inden for  

 bemyndigelsen, fra justitsministeren Svar på spm. 15 om strafferammen i andre nordiske lande, fra  

 justitsministeren Svar på spm. 17 om hiv-smittede ægtefæller, fra  

 justitsministeren Svar på spm. 18 om begrebet livstruende, fra justitsministeren Svar på spm. 19 om yderligere hiv-behandling, der kan udsætte  

 dødstidspunktet, fra justitsministeren Svar på spm. 20 om Straffelovrådet, fra justitsministeren Svar på spm. 24, om domstolene vil idømme dødeligt  

 syge mennesker en ubetinget straf, fra justitsministeren Svar på spm. 25 om redegørelse om reglerne for medvirken, fra  

 justitsministeren Svar på spm. 28, om der kan straffes for andre bestemmelser, fra  

 justitsministeren Svar på spm. 31 om anmeldelsespligt for fængselspersonale  

 eller lignende, fra justitsministeren 9 Henvendelse af 2/5-01 fra HIV-Danmark 10 Spm. 34 om kommentar til henvendelse af 2/5-01 fra HIV-Danmark, til  

 justitsministeren 11 Spm. 35 om den svenske straffelovgivning på området, til  

 justitsministeren 12 Svar på spm. 33 om kommentar til kronik af 10/3-01 i  

 Jyllands-Posten, fra justitsministeren 13 Svar på spm. 9, om ministeren vil kommentere høringssvarene,  

 fra justitsministeren Svar på spm. 10, om ministeren vil redegøre for retspraksis  

 efter den nugældende § 252, stk. 2, i straffeloven, fra  

 justitsministeren 14 Svar på spm. 34 om kommentar til henvendelse af 2/5-01 fra  

 HIV-Danmark, fra justitsministeren Svar på spm. 35 om den svenske straffelovgivning på  

 området, fra justitsministeren 15 Svar på spm. 32 om det nuværende krav om flere ofre, fra  

 justitsministeren 16 Spm. 36 om, hvorvidt bemyndigelsen giver større retssikkerhed til  

 borgerne, til justitsministeren Spm. 37 om sikkerhed mod misbrug af en bemyndigelse, til justitsministeren 17 Svar på spm. 36 om, hvorvidt bemyndigelsen giver større  

 retssikkerhed til borgerne, fra justitsministeren Svar på spm. 37 om sikkerhed mod misbrug af en bemyndigelse, fra  

 justitsministeren 18 Spm. 38 om smitterisiko for hiv, til justitsministeren Spm. 39, om antallet af kønssygdomme faldt ved ophævelsen af  

 kønssygdomslovene i 1980 erne, til justitsministeren 19 Ændringsforslag til 2. behandling, fra justitsministeren 20 1. udkast til betænkning 21 Svar på spm. 38 om smitterisiko for hiv, fra justitsministeren Svar på spm. 39, om antallet af kønssygdomme faldt ved  

 ophævelsen af kønssygdomslovene i 1980 erne, fra  

 justitsministeren 22 Henvendelse af 15/5-01 fra STOP AIDS 23 Spm. 40 om kommentar til henvendelse af 15/5-01 fra STOP AIDS, til  

 justitsministeren 24 2. udkast til betænkning Bilag 2 25 af udvalgets spørgsmål og  

 justitsministerens svar herpå.
 Spørgsmålene 1-8, 11-21, 24, 25, 28 og 31 og  

 justitsministerens svar herpå er optrykt efter ønske fra V.  

 Spørgsmålene 36 og 37 og justitsministerens svar herpå er  

 optrykt efter ønske fra V og SF.
 Spørgsmål 1:
Ministeren bedes yde lovteknisk bistand til et  

 ændringsforslag, så blot én overtrædelse er  

 strafbar.
Hvorledes stiller ministeren sig til et sådant  

 ændringsforslag? Svar:
 Et sådant ændringsforslag kunne i givet fald  

 udformes således:
 0) § 252, stk. 2, ophæves og i stedet  

 indsættes:
» Som det fremgår af pkt. 2.1.3. i de almindelige  

 bemærkninger til lovforslaget, fandtes udtrykket »gentagne gange eller under i  

 øvrigt særligt skærpende omstændigheder« ikke i det oprindelige lovforslag,  

 men blev indsat efter 1. behandling i Folketinget.
 Kravet indebærer, at et enkeltstående  

 tilfælde af samleje mellem en hiv-smittet og en rask person ikke er  

 omfattet af straffelovens § 252, stk. 2. Kun hvis der i et sådant  

 enkeltstående tilfælde foreligger særligt skærpende  

 omstændigheder, f.eks. voldtægt eller samleje med  

 mindreårige, kan bestemmelsen finde anvendelse.
I situationer, hvor der ikke foreligger særligt  

 skærpende omstændigheder, er det dog ikke nødvendigt, at  

 der tillige foreligger en eller flere tilsvarende handlinger over for andre  

 personer.
Bestemmelsen vil således kunne anvendes ved to ubeskyttede  

 samlejer med den samme person.
 Spørgsmålet om, hvorvidt der har været  

 tale om flere ubeskyttede samlejer med den samme person (eller et  

 sådant samleje med flere personer), belyses i overensstemmelse med de  

 sædvanlige principper for strafferetlig efterforskning.
 Som jeg tilkendegav under 1. behandling af  lovforslaget,  

 er jeg åben over for at drøfte muligheden for at lade kravet om  

»gentagne gange eller under i  

 øvrigt særligt skærpende omstændigheder« udgå af straffelovens § 252,  

 stk. 2.
 Spørgsmål 2:
Ministeren bedes yde lovteknisk bistand til et  

 ændringsforslag, så gerningsindholdet beskrives direkte i  

 lovteksten fremfor den foreslåede ministerbemyndigelse.
Hvorledes  

 stiller ministeren sig til et sådant lovforslag? Svar:
 Et sådan ændringsforslag kunne i givet fald  

 udformes således:
 0) § 252, stk. 2, ophæves og i stedet  

 indsættes:
» Justitsministeriet kan ikke støtte  

 ændringsforslaget.
Som det fremgår af pkt. 2.3.1., har  

 Justitsministeriet allerede overvejet denne mulighed for at ændre  

 straffelovens § 252, stk. 2. Justitsministeriet finder imidlertid, at en  

 sådan ændring vil være fremmed for straffeloven, der  

 indeholder generelle og abstrakt beskrevne forbrydelser.
Hertil kommer, at  

 det ikke kan udelukkes, at der vil komme nye sygdomme, der er livstruende og  

 uhelbredelige, og som overføres ved smitte, hvilket på ny kunne  

 medføre behov for at ændre bestemmelsen.
 Spørgsmål 3:
Hvor i straffeloven kan ministeren selv beskrive  

 gerningsindholdet? Svar:
Som det fremgår af pkt. 2.3.1. i de almindelige  

 bemærkninger til lovforslaget, svarer den foreslåede  

 lovgivningsteknik til den, der kendes fra f.eks. lov om euforiserende  

 stoffer, jf. lovbekendtgørelse nr. 391 af 21. juli 1969, som  

 ændret senest ved lov nr. 1054 af 11. december 1996. Efter lovens § 1,  

 stk. 1, er indenrigsministeren og boligministeren (nu sundhedsministeren)  

 bemyndiget til at bestemme, hvilke euforiserende stoffer der ikke må  

 forefindes her i landet, I tilknytning hertil findes bestemmelsen i straffelovens §  

 191 om grov narkotikakriminalitet, hvorefter grove overtrædelser af lov  

 om euforiserende stoffer kan straffes med fængsel i indtil 6 år  

 (i særligt grove tilfælde fængsel indtil 10 år).
 I straffeloven kendes således allerede en  

 lovgivningsteknik, hvorefter dele af en forbrydelses gerningsindhold udfyldes  

 (fastlægges) ved bekendtgørelse.
 Spørgsmål 4:
Mener ministeren, at forslaget lever op til betingelserne  

 for, at en straffelov skal være klar og forudsigelig? Svar:
 Ja.
 Der er endda tale om en forbedring på dette punkt i  

 forhold til den gældende bestemmelse i straffelovens § 252, stk. 2. Med  

 forslaget kommer det således til at fremgå entydigt af en  

 bekendtgørelse udstedt i medfør af straffelovens § 252, stk. 3,  

 hvilke sygdomme der er omfattet af stk. 2.
 Spørgsmål 5:
Kan der nævnes andre steder i straffeloven, hvori  

 gerningsindholdet ikke er beskrevet i selve bestemmelsen, men kræver  

 studier af bekendtgørelser uden for straffeloven? Svar:
 Der henvises til besvarelsen af spørgsmål  

 3.
 Spørgsmål 6:
Hvorfor har ministeren ikke fremsat forslaget langt  

 tidligere, når man allerede i 1995 vidste, at hiv/aids-behandlingen var  

 forbedret? Svar:
Som det fremgår af pkt. 2.2.1. i de almindelige  

 bemærkninger til lovforslaget, blev den såkaldte  

 kombinationsbehandling indført i 1995-96, men i sagens natur kendte  

 man ikke på daværende tidspunkt virkningen af behandlingen  

 på længere sigt.
Først medio 1998 rejste der sig i pressen  

 en debat om, hvorvidt levetidsprognosen for hiv-smittede som følge af  

 kombinationsbehandlingen måtte have ændret sig, således at  

 forudsætningen i forarbejderne om, at personer, der smittes med  

 sygdommen, i almindelighed afgår ved døden inden for maksimalt  

 10-15 år, muligt ikke længere var opfyldt.
 Justitsministeriet har herefter i september 1998 og  

 november 1999 indhentet udtalelser fra Sundhedsstyrelsen om levetidsprognosen  

 for hiv-smittede.
 Imidlertid forelå der først med  

 Sundhedsstyrelsens udtalelse den 25. januar 2001 et tilstrækkeligt  

 grundlag for et lovgivningsinitiativ, jf. pkt. 2.2.3. i de almindelige  

 bemærkninger til lovforslaget.
 Det bemærkes i den forbindelse, at den  

 gældende bestemmelse i straffelovens § 252, stk. 2, er anvendt i to  

 fældende domme i 2000, jf. pkt. 2.2.2. i de almindelige  

 bemærkninger.
 Spørgsmål 7:
 Ministeren bedes redegøre for forløbet i  

 sagen fra Frederikshavn.
 Svar:
 Justitsministeriet har til brug for besvarelsen indhentet  

 en udtalelse fra Rigsadvokaten, der har oplyst følgende:
» Forholdene er begået i perioden fra slutningen af  

 1993 til august 2000 og vedrører i forhold til hver af kvinderne efter  

 kvindernes forklaringer flere tilfælde af ubeskyttede samlejer, hvor de  

 pågældende ikke har været bekendt med, at M var  

 HIV-positiv.
 Af de fire kvinder er to smittet med HIV.
 Anmeldelserne er modtaget af Politimesteren i  

 Frederikshavn i perioden fra april til december 2000, og M er løbende  

 blevet sigtet for og afhørt vedrørende forholdene.
 Politimesteren i Frederikshavn anmodede den 17. november  

 2000 Retslægerådet om en udtalelse til brug for sagens  

 behandling, og Retslægerådet har afgivet udtalelsen den 12.  

 februar 2001.
 Politimesteren i Frederikshavn har herefter den 14.  

 februar 2001 forelagt tiltalespørgsmålet for Statsadvokaten i  

 Aalborg, som har forelagt sagen for mig under henvisning til, at  

 spørgsmålet om anvendelse af straffelovens § 252, stk. 2, er af  

 principiel karakter.
 Den sigtede i sagen er den 28. april 2001 afgået ved  

 døden, og en straffesag kan allerede af den grund ikke  

 gennemføres.
Jeg har under disse omstændigheder ikke fundet  

 grundlag for at tage stilling til tiltalespørgsmålet, og jeg har  

 derfor returneret sagen til Statsadvokaten i Aalborg.« Spørgsmål 8:
Hvilke sygdomme kan ministeren forestille sig i fremtiden  

 kan falde ind inden for bemyndigelsen? Svar:
 Der henvises til pkt. 2.3.2. i de almindelige  

 bemærkninger til lovforslaget, hvoraf det fremgår, at alene  

 sygdomme, der er livstruende og uhelbredelige   således som disse  

 udtryk nærmere defineres i bemærkningerne   kan blive omfattet af  

 bestemmelsen.
 Efter forslaget er straffelovens § 252, stk. 2,  

 således ikke begrænset til hiv/aids, men for tiden er det alene  

 denne sygdom, der opfylder betingelserne for at være omfattet af  

 bestemmelsen.
 Spørgsmål 11:
Vil ministeren garantere, at den i forslaget nævnte  

 bekendtgørelse foreligger før 1. juli midnat, og er ministeren  

 enig i at der, såfremt bekendtgørelsen ikke foreligger ved  

 døgnets begyndelse, vil være tale om retstomrum? Svar:
 Ja.
 Spørgsmål 12:
Hvilke sygdomme mener ministeren vil komme med i  

 bekendtgørelsen? Svar:
 Hiv/aids, jf. pkt. 2.3.2. i de almindelige  

 bemærkninger til lovforslaget.
 Spørgsmål 13:
 Er ministeren enig i, at kravet i den nuværende lov  

 om, at der skal foreligge gentagne overtrædelser for at kunne straffe,  

 oftest vil betyde, at der overhovedet ikke kan straffes, medmindre sagen  

 omtales i dagspressen, jf. den verserende sag fra Frederikshavn.
 Svar:
 Der henvises til besvarelsen af spørgsmål  

 1.
 Spørgsmål 14:
Vil ministeren hæve strafferammen for § 252? Svar:
 Nej.
 Det bemærkes i den forbindelse, at  

 Straffelovrådet i øjeblikket er i færd med at foretage en  

 samlet vurdering af strafferammerne i straffeloven, og at rådet  

 på baggrund heraf eventuelt vil komme med indstillinger til  

 lovændringer.
 Spørgsmål 15:
 Ministeren bedes redegøre for strafferammerne i de  

 øvrige nordiske lande og i Tyskland.
 Svar:
For så vidt angår de svenske  

 straffebestemmelser på området henvises til Justitsministeriets  

 besvarelse af 19. februar 2001 af spørgsmål nr.
S 1547 fra  

 medlem af Folketinget Svend Aage Jensby (V). Som det fremgår heraf, kan  

 smitte med hiv straffes efter den svenske straffelovs kapitel 3, § 5,  

 (mishandel) med fængsel i indtil 2 år   i mindre alvorlige  

 tilfælde med bøde eller fængsel i indtil 6 måneder  

 samt efter kapitel 3, § 6, (grov mishandel) med fængsel fra 1 år  

 indtil 10 år.
 Justitsministeriet har fra det norske justitsministerium  

 fået oplyst, at smitte med hiv kan straffes efter den norske  

 straffelovs § 154 (forsætlig spredning af en farlig smitsom sygdom) med  

 fængsel indtil 10 år og efter § 155 (uagtsom spredning af en  

 almenfarlig smitsom sygdom) med fængsel indtil 3 år.
 Justitsministeriet har endvidere fra det islandske  

 justitsministerium fået oplyst, at forvoldelse af fare for smitte med  

 hiv kan straffes efter den islandske straffelovs § 220, stk. 4 (grov  

 forsætlig fareforvoldelse) med fængsel indtil 4 år.
 Justitsministeriet har endelig fra det tyske  

 justitsministerium fået oplyst, at smitte med hiv kan straffes efter  

 den tyske straffelovs bestemmelser i § 223 (legemsskade) med fængsel i  

 indtil 4 år og efter § 224 (grov legemsskade) med fængsel fra 6  

 måneder indtil 10 år   i mindre alvorlige tilfælde  

 fængsel fra 3 måneder til 5 år.
 Det er ikke lykkedes Justitsministeriet at skaffe  

 oplysninger fra Finland om eventuelle straffebestemmelser på  

 området.
 Spørgsmål 16:
 Hvad er begrundelsen for, at ministeren, der har haft god  

 tid siden 1995, ikke har afventet høringssvarene og altså ikke  

 har overholdt de bestræbelser, som der ellers har været enighed  

 om med hensyn til forbedret lovkvalitet.
 Svar:
 Der henvises til besvarelsen af spørgsmål  

 6.
 Spørgsmål 17:
Hvorledes forholder det sig med strafbarheden,  

 såfremt en ægtefælle vidende om hiv-faren alligevel plejer  

 ubeskyttet sex med sin hivsmittede ægtefælle? Svar:
 En person, der f.eks. har ubeskyttet samleje med  

konkret viden om, at den pågældende er smittet med hiv,  

 må siges at have givet et straffritagende samtykke til at blive udsat  

 for smitte med hiv.
Af det lovforslag, der lå til grund for  

 straffelovens § 252, stk. 2, fremgår i den forbindelse følgende  

 (jf.
Folketingstidende 1993-94, tillæg A, sp. 8779 og 8780):
» Derimod fritager det ikke gerningsmanden for straf, hvis  

 den ikke-smittede ægtefælle trods kendskab til den abstrakte  

 risiko for smitte med hiv   men uden kendskab til, at  

 ægtefællen konkret er smittet   har ubeskyttet samleje med sin  

 hiv-smittede ægtefælle.
 Spørgsmål 18:
Er det livstruende at udsætte en 65-årig, der  

 lider af en anden dødelig sygdom, for hiv-smitte? Svar:
 Efter lovforslaget vil det   hvis de øvrige  

 betingelser herfor er opfyldt   være strafbart at udsætte  

 også ældre mennesker for hiv-smitte.
 I lovforslaget opstilles en række generelle  

 betingelser for, hvilke sygdomme der kan blive omfattet af straffelovens §  

 252, stk. 2, jf. pkt. 2.3.2. i de almindelige bemærkninger.
Der er således ikke tale om, at der i hver enkelt  

 straffesag skal foretages en vurdering af, i hvilket omfang det  

konkrete offers levetid reduceres.
Der stilles i det hele taget ikke  

 krav om, at ofret smittes med hiv.
Det, der er strafbart, er at udsætte  

 andre for smitte med en sygdom, der opfylder de generelle betingelser for at  

 være omfattet af straffelovens § 252, stk. 2.
 Spørgsmål 19:
Hvor langt vil ministeren gå med hensyn til  

 bemyndigelsen, såfremt hiv behandling i fremtiden kan udsætte  

 dødstidspunktet med f.eks. 30 år, og der er tale om en  

 ældre partner? Svar:
 Som det fremgår af besvarelsen af  

 spørgsmål 18, er der ikke tale om, at der i hver enkelt  

 straffesag skal foretages en vurdering af, i hvilket omfang et konkret offers  

 levetid reduceres.
 Lovforslaget opstiller derimod en række generelle  

 betingelser for, hvilke sygdomme der kan blive omfattet af straffelovens §  

 252, stk. 2. Der stilles ikke længere krav om, at døden  

 indtræder inden for et nærmere bestemt tidsrum, men det må  

 dog kræves, at den forventede levetid som følge af sygdommen for  

 et flertal af de smittede bliver mærkbart reduceret, jf. pkt. 2.3.2. i  

 de almindelige bemærkninger til lovforslaget.
 Selv om forbedrede behandlingsmuligheder måtte  

 føre til, at levetidsprognosen for hiv-smittede på længere  

 sigt bliver forbedret så meget, at dødstidspunktet kan  

 udsættes 30 år fra smittetidspunktet, vil hiv/aids efter  

 Justitsministeriets opfattelse fortsat opfylde betingelserne for at  

 være omfattet af bestemmelsen.
 Spørgsmål 20:
Er bemyndigelsen ikke et udtryk for, at det strafbares  

 område udvides, og er Straffelovrådet hørt i sagen? Svar:
 Den foreslåede bemyndigelse til justitsministeren  

 til   efter forhandling med sundhedsministeren   at fastsætte, hvilke  

 sygdomme der skal være omfattet af straffelovens § 252, stk. 2,  

 indebærer ikke i sig selv en udvidelse af gerningsindholdet i  

 straffelovens § 252, stk. 2.
Som det fremgår af pkt. 2.3.2. i de almindelige  

 bemærkninger til lovforslaget, forudsættes det imidlertid, at det  

 ikke længere skal være overvejende sandsynligt, at personer, der  

 smittes med sygdommen, i almindelighed afgår ved døden inden for  

 maksimalt 10-15 år.
At sygdommen skal være livstruende og  

 uhelbredelig indebærer efter forslaget i stedet alene, at der skal  

 være tale om en sygdom   der uanset rettidig, sædvanlig  

 lægelig behandling   med overvejende sandsynlighed medfører  

 døden for personer, der smittes, og at den forventede levetid for et  

 flertal af de smittede som følge af sygdommen bliver mærkbart  

 reduceret.
 Justitsministeriet har ikke anmodet Straffelovrådet  

 om en udtalelse.
 Det skyldes, at Justitsministeriet   i lyset af  

 Sundhedsstyrelsens udtalelse af 25. januar 2001 om levetidsprognosen for  

 hiv-smittede   har ønsket at fremsætte lovforslaget hurtigst  

 muligt for at sikre, at det også fremover vil være muligt at  

 straffe personer, der på hensynsløs måde forvolder fare  

 for smitte med hiv.
 Spørgsmål 21:
Kan ministeren bekræfte, at loven kun kan få  

 betydning for overtrædelser, der ligger efter  

 ikrafttrædelsesdatoen, og således ikke kan ændre resultatet  

 af den verserende sag i Frederikshavn? Svar:
 Ja.
 Spørgsmål 24:
Tror ministeren, at domstolene vil idømme ubetinget  

 straf til mennesker, der lider af en dødelig sygdom? Svar:
 Spørgsmålet om strafudmåling  

 afgøres af domstolene, og ved udmålingen skal der bl.a. tages  

 hensyn til oplysningerne om gerningsmandens person, herunder den  

 pågældendes almindelige personlige og sociale forhold   f.eks.  

 helbredsmæssige oplysninger   jf. straffelovens § 80, stk. 1.
 Det bemærkes i den forbindelse, at Østre  

 Landsret i den dom af 24. marts 2000, der er nævnt i pkt. 2.2.2. i de  

 almindelige bemærkninger til lovforslaget, idømte den tiltalte,  

 hiv-smittede person ubetinget fængsel i 6 år for  

 overtrædelse af straffelovens § 252, stk. 2, og en række grove  

 seksuelle overgreb mod mindreårige.
 Spørgsmål 25:
 Ministeren bedes redegøre for reglerne om  

 medvirken, og hvorfor den partner, der er i ond tro, ikke kan straffes for  

 medvirken.
 Svar:
 Som det fremgår af det lovforslag, der lå til  

 grund for straffelovens § 252, stk. 2, kan også andre end den  

 hiv-smittede ifalde strafansvar for overtrædelse af bestemmelsen, jf.  

 Folketingstidende 1993-94, tillæg A, sp. 8779.
Bestemmelsen om medvirken i straffelovens § 23 omfatter  

 således den, der ved tilskyndelse, råd eller dåd har  

 medvirket til gerningen.
Sådan medvirken omfatter såvel bistand,  

 der sigter til at forøge muligheden for fysisk at gennemføre  

 lovovertrædelsen, som bistand der sigter til at øge den psykiske  

 vilje dertil.
 En person, der medvirker til, at en hiv-smittet har  

 ubeskyttet samleje med andre, vel vidende, at den pågældende er  

 smittet, kan således efter omstændighederne straffes for  

 medvirken.
 Spørgsmål 28:
Kan der straffes for andre bestemmelser, såfremt en  

 partner smittes og dør hurtigt af aids? Svar:
 Det kan ikke udelukkes, at der i sager om  

 overtrædelse af straffelovens § 252, stk. 2, vil kunne straffes i  

 sammenstød med andre bestemmelser, herunder straffelovens § 237 om  

 drab og straffelovens §§ 245 og 246 om vold, hvis det fornødne  

 forsæt også til overtrædelse af disse bestemmelser kan  

 bevises.
 Efter Justitsministeriets opfattelse kan disse  

 bestemmelser imidlertid ikke finde anvendelse i de typiske tilfælde af  

 overtrædelser af straffelovens § 252, stk. 2, nemlig ubeskyttet samleje  

 mv. mellem en hiv-smittet og en rask person, uanset om samlejet resulterer i  

 smitteoverførsel.
 Spørgsmål 31:
Vil personale i fængsler og på andre  

 institutioner være forpligtet til at anmelde forhold, hvor de er  

 vidende om, at en hiv-smittet har samleje med en rask? Svar:
 Der findes ikke i dansk ret en almindelig pligt til at  

 indgive en anmeldelse til politiet i tilfælde, hvor en person er  

 vidende om, at et strafbart forhold er begået.
 Efter straffelovens § 141 straffes imidlertid bl.a. den,  

 som er vidende om, at en forbrydelse, der medfører fare for menneskers  

 liv eller velfærd, tilsigtes begået, og som ikke gør, hvad  

 der står i den pågældendes magt for at forebygge  

 forbrydelsen, f.eks. ved at indgive en anmeldelse til politiet.
 Straffen er hæfte eller fængsel indtil 3  

 år eller under formildende omstændigheder bøde.
 Spørgsmål 36:
Er det korrekt forstået, at den foreslåede  

 bemyndigelse i stk. 3 reelt er en indskrænkning af dommerens  

 skøn over, hvorvidt en sygdom er livstruende og uhelbredelig  

 forstået på den måde, at § 252, stk. 3, i virkeligheden  

 giver borgerne en højere grad af retssikkerhed? Svar:
 Som det fremgår af pkt. 2.3.1. i de almindelige  

 bemærkninger til lovforslaget, har Justitsministeriet overvejet flere  

 løsningsmodeller for at ændre straffelovens § 252, således  

 at det fortsat vil være muligt at straffe personer, der på  

 hensynsløs måde forvolder fare for smitte med hiv.
 Når Justitsministeriet har valgt den  

 foreslåede løsningsmodel, hvorefter der i straffelovens § 252,  

 stk. 3, indsættes en bemyndigelse til justitsministeren til   efter  

 forhandling med sundhedsministeren at fastsætte, hvilke sygdomme der  

 skal være omfattet af stk. 2, skyldes det følgende:
 Spørgsmålet kan således besvares  

 bekræftende.
 Spørgsmål 37:
 Set i lyset af, at det er helt usædvanligt at  

 placere en bemyndigelse i straffeloven som i det foreslåede § 252, stk.  

 3, bedes ministeren oplyse, hvorledes Folketinget kan sikre sig imod, at en  

 sådan bemyndigelse misbruges under f.eks. en oppisket  

 folkestemning.
 Svar:
 Som det fremgår af pkt. 2.3.2. i de almindelige  

 bemærkninger til lovforslaget, er det alene hiv/aids, der i  

 øjeblikket opfylder betingelserne om at være » livstruende og uhelbredelig«, som disse udtryk er defineret i  

 lovforslaget, og derfor kan omfattes af straffelovens § 252, stk. 2. Den  

 kommende bekendtgørelse, der skal udstedes inden lovens  

 ikrafttræden, vil derfor alene omfatte denne sygdom.
 Hvis der i fremtiden skulle dukke nye sygdomme op, som  

 efter Justitsministeriets og Sundhedsministeriets opfattelse er »livstruende og uhelbredelige«  i lovens forstand, og som derfor  

 bør omfattes af straffelovens § 252, stk. 2, vil Justitsministeriet  

 hvis der er ønske herom   være indstillet på, at et  

 eventuelt udkast til ændring af bekendtgørelsen skal  

 forelægges for Folketingets Retsudvalg, inden den nye  

 bekendtgørelse udstedes.
