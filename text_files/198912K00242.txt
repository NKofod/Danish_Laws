Nr LSF 242 Forslag til Lov om ændring af lov om afgift af visse olieprodukter Fremsat af skatteministeren (Fogh Rasmussen) den 13. august 1990 Vedtaget ved tredjebehandling den 14. august 1990 Lov nr. 574 af 14/08/1990 § 1 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved § 22 i lov nr. 825 af 19. december  

 1989, foretages følgende ændring:
 § 1, stk. 1, nr. 4, affattes således:
»4) petroleum: 176 øre pr. l.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. For virksomheder, der den 13. august 1990 var registreret  

 efter lov om afgift af visse olieprodukter, finder loven anvendelse på  

 petroleum, der fra og med den 14. august 1990 udleveres fra virksomheden  

 eller angives til fortoldning.
 Stk. 3. For virksomheder, der efter § 3, stk. 1, skal registreres  

 efter lov om afgift af visse olieprodukter, finder loven anvendelse på  

 petroleum, der fra og med den 15. august 1990 udleveres fra virksomheden.
§ 3 Stk. 1. Virksomheder, der ikke allerede er registreret efter lov  

 om afgift af visse olieprodukter, men som den 15. august 1990 har en  

 beholdning af petroleum, skal anmelde sig til registrering inden den 21.  

 august 1990 hos told- og skatteregionerne.
Registreringen har virkning fra og  

 med den 15. august 1990. Registreringspligten omfatter alene virksomheder,  

 der på denne dato har en beholdning af ikke tidligere afgiftsberigtiget  

 petroleum på mere end 1.000 l.
 Stk. 2. Bestemmelserne i lov om afgift af visse olieprodukter  

 finder anvendelse for virksomheder, som registreres efter stk. 1, jf. dog  

 stk. 3 og 4.
 Stk. 3. Registrering efter stk. 1 bortfalder, når virksomhedens  

 beholdning af ikke afgiftsberigtiget petroleum er afsat eller forbrugt.  

 Registrering medfører ikke ret til afgiftsfri tilførsel af olieprodukter.
 Stk. 4. De i stk. 1 nævnte virksomheder skal sammen med  

 anmeldelsen til registrering fremsende en opgørelse over lagerbeholdninger af  

 ikke afgiftsberigtiget petroleum pr. 15. august 1990.
Stk. 5. Virksomheder med en beholdning af ikke afgiftsberigtiget  

 petroleum skal give told- og skattevæsenet adgang til at efterse  

 virksomhedernes beholdninger af petroleum og gennemgå forretningsbøger og  

 regnskabsmateriale m.v.
Virksomhedernes indehavere og de i virksomhederne  

 beskæftigede personer skal yde told- og skattevæsenet fornøden vejledning og  

 hjælp ved eftersyn m.v.
 Stk. 6. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger i forbindelse med  

 registreringspligten efter stk. 1 og 4, straffes med bøde. § 22, stk. 3 og 4,  

 og § 23 i lov om afgift af visse olieprodukter finder tilsvarende anvendelse.
Oprindeligt fremsat forslag § 1 I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved § 22 i lov nr. 825 af 19. december  

 1989, foretages følgende ændring:
 § 1, stk. 1, nr. 4, affattes således:
 »4) petroleum: 176 øre pr. liter.«.
§ 2 Loven træder i kraft ved bekendtgørelsen i Lovtidende og finder  

 anvendelse på petroleum, der fra og med den 14. august 1990 udleveres fra  

 registrerede virksomheder eller angives til fortoldning.
§ 3 Stk. 1. Virksomheder, der ikke allerede er registreret efter lov  

 om afgift af visse olieprodukter, men som har en beholdning af petroleum,  

 skal anmelde sig til registrering inden den 21. august 1990 hos told- og  

 skatteregionerne.
Registreringen har virkning fra og med den 14. august 1990.  

 Registreringspligten omfatter alene virksomheder, der på denne dato har en  

 beholdning af ikke tidligere afgiftsberigtiget petroleum på mere end 40.000  

 liter.
 Stk. 2. Bestemmelserne i lov om afgift af visse olieprodukter  

 finder anvendelse for virksomheder, som registreres efter stk. 1, jf. dog  

 stk. 3-5.
 Stk. 3. Registrering efter stk. 1 bortfalder, når virksomhedens  

 beholdning af ikke afgiftsberigtiget petroleum er afsat eller forbrugt.  

 Registrering medfører ikke ret til afgiftsfri tilførsel af olieprodukter.
 Stk. 4. De i stk. 1 nævnte virksomheder skal sammen med  

 anmeldelsen til registrering fremsende en opgørelse over lagerbeholdninger af  

 ikke afgiftsberigtiget petroleum pr. 14. august 1990.
Stk. 5. Virksomheder, der registreres efter stk. 1, kan ved  

 opgørelsen af den afgiftspligtige mængde petroleum fradrage indtil en mængde  

 af ialt 40.000 liter.
Fradraget skal foretages i størst muligt omfang, indtil  

 denne mængde er opbrugt.
Stk. 6. Virksomheder med en beholdning af ikke afgiftsberigtiget  

 petroleum skal give told- og skattevæsenet adgang til at efterse  

 virksomhedernes beholdninger af petroleum og gennemgå forretningsbøger og  

 regnskabsmateriale m.v.
Virksomhedernes indehavere og de i virksomhederne  

 beskæftigede personer skal yde told- og skattevæsenet fornøden vejledning og  

 hjælp ved eftersyn m.v.
 Stk. 7. Den, der forsætligt eller groft uagtsomt afgiver urigtige  

 eller vildledende oplysninger eller fortier oplysninger i forbindelse med  

 registreringspligten efter stk. 1 og 4, straffes med bøde. § 22, stk. 3 og 4,  

 og § 23 i lov om afgift af visse olieprodukter finder tilsvarende anvendelse.
Bemærkninger til lovforslaget Det foreslås, at den gældende afgiftsfritagelse for petroleum, der sælges  

 i beholdere på 10 liter, bortfalder.
Herefter vil petroleum i 10-liter dunke  

 blive beskattet som anden petroleum med 176 øre pr. liter.
 Beskatningen af gasolie (fyringsolie) og petroleum bliver således den  

 samme.
 Baggrunden for forslaget er, at den særlige afgiftsfritagelse for  

 petroleum i dunke i stigende omfang har medført, at petroleum erstatter  

 fyringsolie i almindelige oliefyr (villafyr).
 Til kompensation for pensionisterne foreslår socialministeren samtidig  

 særlige regler om tillæg til pensionister, der fyrer med dunkpetroleum.
 Salget af dunkpetroleum er vokset kraftigt i 1990. Forslaget forhindrer,  

 at en stadig større del af olieafgiftsprovenuet tabes på grund af  

 afgiftsbetinget stigende anvendelse af afgiftsfri dunkpetroleum.
I første halvår af 1990 kan det beregnes, at det ekstraordinære salg af  

 dunkpetroleum har medført et provenutab på ca. 75 mill. kr.
Salget er siden  

 vokset yderligere og vil kunne medføre en meget betydelig nedgang i  

 olieafgiftsprovenuet, hvis afgiftsbegunstigelsen for dunkpetroleum ikke  

 bringes til ophør.
Herudover øges olieafgiftsprovenuet ved, at der lægges afgift på den del  

 af salget af dunkpetroleum, der ikke er betinget af afgiftsforskelle.
I såvel  

 1988 som 1989 var salget af dunkpetroleum ca. 30 mill. liter. Årsvirkningen  

 ved at afgiftsbelægge denne mængde er en provenugevinst på ca. 55 mill. kr.  

 For 1990 anslås denne provenuvirkning til ca. 15 mill. kr.
 En væsentlig del af afgiftsprovenuet af det fremtidige salg af  

 dunkpetroleum vil blive modsvaret af større udgifter til det nye særlige  

 tillæg til pensionister, der fyrer med dunkpetroleum, jf. det samtidig  

 fremsatte lovforslag herom.
 Told- og skattevæsenets administrationsomkostninger ved lovens  

 gennemførelse anslås til ialt 125.000 kr.
Bemærkninger til lovforslagets enkelte bestemmelser Til § 1 Det foreslås, at den gældende afgiftsfritagelse for petroleum i dunke  

 bortfalder, så denne petroleum beskattes som anden petroleum med 176 øre pr.  

 liter.
Til § 2 Det foreslås, at afgiften på petroleum i dunke har virkning fra dagen  

 efter lovforslagets fremsættelse, dvs. fra den 14. august 1990. Det sker for  

 i videst muligt omfang at bremse hamstring af afgiftsfri petroleum.
Til § 3 Ikke registrerede virksomheder skal have en bevilling til at indkøbe og  

 sælge petroleum uden afgift.
Det foreslås at inddrage disse virksomheder  

 under afgiftspligten, hvis de har et lager af en vis størrelse.
Hvis ikke  

 sådanne lagre blev inddraget under afgiftspligten, ville salget af afgiftsfri  

 petroleum kunne fortsætte i længere tid.
 Der foreslås af administrative grunde en grænse på 40.000 liter.  

 Virksomheder, der hermed inddrages under afgiftspligten, skal derfor ikke  

 svare afgift af de første 40.000 liter, der afsættes.
Bilag I dette bilag er (med mindre skrift) indsat den gældende formulering af de bestemmelser, der berøres af forslaget I lov om afgift af visse olieprodukter, jf. lovbekendtgørelse nr. 621 af  

 14. oktober 1988, som ændret senest ved § 22 i lov nr. 825 af 19. december  

 1989, foretages følgende ændring:
 § 1, stk. 1, nr. 4, affattes således:
 »4) petroleum: 176 øre pr. liter.«.
 § 1 . . . . .
4) petroleum: 176 øre pr. liter.
Dog er der afgiftsfrihed for petroleum,  

 som afsættes i beholdere på 10 liter eller afsættes til mellemhandlere  

 udelukkende til aftapning på sådanne beholdere.
