Betænkning afgivet af Sundhedsudvalget den 21. maj 2003 Betænkning over Forslag til lov om  

 ændring af lov om sundhedsvæsenets centralstyrelse m.v.
(Ændret repræsentation i Sundhedsvæsenets  

 Patientklagenævn, oprettelse af amtskommunale patientkontorer m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 30. april 2003 og var til 1.  

 behandling den 6. maj 2003. Lovforslaget blev efter 1. behandling henvist til  

 behandling i Sundhedsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 6. marts 2003 dette  

 udkast til udvalget, jf. alm. del  bilag 480. Den 30. april 2003 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Spørgsmål Udvalget har stillet 8 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Danske Folkepartis medlemmer af udvalget skal understrege, at  

 det har været vigtigt for Dansk Folkeparti at sikre patientkontorernes  

 fuldstændige uafhængighed.
Dansk Folkeparti har gentagne gange påpeget, at  

 det  

 var af højeste prioritet at sikre vandtætte skodder mellem systemet, der  

 klages  

 over, og klageren, samt at der foreligger en nøjagtig stillingsbeskrivelse  

 for  

 det ansatte personale på patientkontorerne og en forretningsorden vedtaget af  

 amtsrådet.
Dansk Folkeparti må endnu en gang understrege, at det efter  

 Dansk Folkepartis mening er et godt princip, at patientkontorerne ikke  

 placeres  

 på et sygehus, idet Dansk Folkeparti er af den klare opfattelse, at klagerne  

 ikke skal risikere at møde den/dem, der klages over på sygehuset.
Derfor  

 foretrækker Dansk Folkeparti en anderledes geografisk placering af  

 patientkontorerne end på sygehusene, hvor lovforslaget lægger op til, at  

 dekan  

 placeres.
 Det har for Dansk Folkeparti været af højeste prioritet at få et  

 forbedret enstrenget system til gavn for patienterne, således at borgeren kun  

 skal henvende sig ét sted enten fysisk, pr. telefon eller skriftligt for at  

 få  

 vejledning i klageproceduren, og at der på den baggrund skabes en nødvendig  

 effektivisering  

 af sagsbehandlingstiden over for borgerne.
Socialistisk Folkepartis medlemmer af udvalget hilser med  

 tilfredshed, at der nu oprettes en enstrenget indgang for patientklager i  

 form  

 af patientkontorer i alle amter.
Patienter kan herefter henvende sig til  

 kontorerne og få hjælp, vejledning og rådgivning om klagesystemet og om  

 sygehusenes ydelser og via kontoret videresende klager til rette myndighed.  

 Kontakten til patientkontorerne bliver ikke obligatorisk, idet patienter  

 fortsat umiddelbart kan klage til rette klageinstans.
SF bemærker, at  

 patientkontorerne ikke bliver fuldstændig uafhængige af amtskommunerne, idet  

 de  

 ansatte fortsat er lønnede af amterne.
SF hilser med tilfredshed, at  

 Forbrugerrådet inddrages i Patientklagenævnet, så der bliver en bredere  

 borgerrepræsentation.
Derimod er det beklageligt, at der bliver indført en  

 absolut forældelsesfrist på 5 år for sagers behandling i nævnet.
Enhedslistens medlem af udvalget har som mange andre længe  

 arbejdet for, at klageadgangen i sundhedsvæsenet skal være lettere  

 tilgængelig  

 og gennemskuelig.
Det er ikke mindst vigtigt på et område som her, hvor vi  

 taler om syge mennesker med et lille personligt overskud, ligesom  

 Enhedslisten  

 også som mange andre har kæmpet for, at patientforsikringsordningen skal  

 omfatte alle former for behandling inden for sundhedsvæsenet.
Derfor er det  

 positivt, at vi nu kommer dette mål meget nærmere.
At oprette patientklagekontorer, mener Enhedslisten er et stort  

 fremskridt.
Det er jo noget nyt, og Enhedslisten mener, at kontorerne i  

 første  

 omgang skal placeres på sygehusene.
Det er der, patienterne kommer, der, de  

 er  

 vant til at komme, og det kan være nemmere for dem at finde kontoret, end  

 hvis  

 de skal et andet sted hen.
Men samtidig skal man selvfølgelig se på, hvordan  

 man sikrer uafhængighed, også så folk oplever det som uafhængigt.  

 Enhedslisten  

 mener, at det er vigtigt, at man gør noget for at fremme patienternes og  

 sundhedspersonalets opfattelse af, at det er godt, at man kommer med sine  

 berettigede klager over sundhedsvæsenet.
Det kan være, at man over døren til  

 patientkontoret på sygehuset skal skrive:  

 »Vi  

 er ikke sure, fordi du klager.
Det er din rettighed og pligt, for så kan vi  

 rette op på fejlene og gøre det bedre.  

 « Det vil også være en lettelse, at man kun behøver at henvende  

 sig ét sted fremover, og at man kan få hjælp til at forstå de indviklede  

 blanketter og de mange regler osv., der kan være.
Der er mange, der, hvis de  

 er  

 syge, ikke selv har overskud til at sætte sig ind i papirerne og udfylde de  

 nødvendige blanketter til at klage og eventuelt kræve erstatning.
Det vil  

 også  

 gøre det lettere for dem, der senere skal behandle en klage, at der har  

 siddet  

 nogle og hjulpet med at udforme den, og det derfor er sikret, at alle de  

 nødvendige oplysninger er til stede.
Samtidig håber Enhedslisten også, at man  

 i  

 mange mindre sager vil kunne hjælpe med at formidle en direkte kontakt til de  

 sundhedspersoner, som patienten eller de pårørende har været kede af eller  

 mener har begået nogle fejl.
I mindre sager kan det ofte være en fordel, at  

 man  

 får snakket det igennem med det samme frem for, at der kommer en lang  

 klagesag,  

 hvor man som regel står med to tabere.
Selv om patienten måske i sidste ende  

 får ret, så hjælper det ikke altid særlig meget på den dårlige oplevelse.  

 Hvorimod  

 det kan være, at man, hvis man med det samme får snakket tingene igennem og  

 får  

 at vide, at der vil blive ændret på det, så andre ikke kommer ud for det  

 samme,  

 får en situation med to vindere.
 Tjóðveldisflokkurin, Inuit Ataqatigiit og Siumut var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Line Barfod (EL)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 223 Bilagsnr.
