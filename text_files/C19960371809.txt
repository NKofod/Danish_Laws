AF-kontorerne De statsanerkendte arbejdsløshedskasser Arbejdsløshedskassernes Samvirke Direktoratet for Arbejdsløshedsforsikringen Det fremgår af § 21, stk. 3 i lov om en aktiv arbejdsmarkedspolitik, at  

 modtagere af etableringsydelse kan have arbejde eller indtægt fra andet  

 arbejde op til kr. 27.500,- årligt uden fradrag i etableringsydelsen.
Beløbet  

 reguleres een gang årligt den 1. januar med satsreguleringsprocenten, jf. lov  

 om en satsreguleringsprocent, og beløbet afrundes til nærmeste 100 kr.
 Arbejde ud over det fradragsfri beløb medfører nedsættelse af ydelsen  

 efter regler fastsat af direktoratet for Arbejdsløshedsforsikringen, jf. lov  

 om arbejdsløshedsforsikring m.v.
 Det fremgår af lov nr. 989 om ændring af lov om en satsreguleringsprocent,  

 at satsreguleringsprocenten for 1997 er fastsat til 1, 0, og  

 satsreguleringsprocenten for 1996 er ved beregninger med denne procent  

 fastsat til 1,7.
 Det fradragsfri beløb for modtagere af etableringsydelse udgør derfor fra  

 og med 1. januar 1997 kr. 28.400,- .
 AF/AK-cirkulære 5/96 af 26. april 1996 om regulering af fradragsfri  

 indtægt for ledige, der modtager etableringsydelse, ophæves.
