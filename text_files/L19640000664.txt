 Ved noteveksling af 21.januar 1964 mellem  

 udenrigsministeriet og den herværende britiske ambassade er der indgået  

 følgende aftale om gyldigheden for Sydrhodesia og Nyasaland af den  

 dansk-britiske overenskomst af 27. marts 1950 til undgåelse af  

 dobbeltbeskatning, jfr. bekendtgørelse nr. 44 af 13.juli 1950 og nr. 41 af  

 16. september 1959. Lovtidende C:
DEN BRITISKE AMBASSADE København, den 21. januar 1964.
Hr. minister, Efter instruktion fra Hendes Majestæts udenrigsminister har jeg den ære at  

 henvise til notevekslingen af 17. januar 1959 mellem Det Forenede Kongerige  

 Storbritannien og Nordirlands regering og Danmarks regering, hvorved  

 bestemmelserne i overenskomsten mellem Det Forenede Kongerige og Danmark til  

 undgåelse af dobbeltbeskatning og forhindring af beskatningsunddragelse for  

 så vidt angår indkomstskat, undertegnet i London den 27.marts 1950, udvidedes  

 til Føderationen Rhodesia og Nyasaland på det angivne grundlag.
 Jeg har den ære på Det Forenede Kongeriges regerings vegne at foreslå, at  

 den i ovennævnte noteveksling hjemlede udvidelse ved opløsningen af  

 Føderationen Rhodesia og Nyasaland skal betragtes som fortsat gældende  

 individuelt for så vidt angår Sydrhodesia, Nordrhodesia og Nyasaland, og at  

 deri indeholdte henvisninger til Føderationen skal fortolkes i  

 overensstemmelse hermed.
 Såfremt foranstående forslag kan godkendes af Danmarks regering, har jeg  

 den ære at foreslå, at nærværende note og Deres bekræftende svar betragtes  

 som udgørende en mellem de to regeringer truffet aftale om dette spørgsmål.
UDENRIGSMINISTERIET København, den 21. januar 1964.
Hr. charge d'affaires, Jeg har den ære at anerkende modtagelsen af Deres note af dags dato, der  

 lyder som følger:
(her følger den britiske notes tekst) I besvarelse heraf har jeg den ære at meddele, at den danske regering  

 godkender Hendes Majestæts regerings forslag og er enig i, at Deres note og  

 nærværende svar skal udgøre en aftale mellem de to regeringer.
 Per Hækkerup.
