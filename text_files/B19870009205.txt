 Efter § 4, stk. 2 i lov nr. 257 af 16. juni 1980 om socialindkomst, som  

 senest ændret ved lov nr. 948 af 23. december 1986, fastsættes:
 § 1.  Beløbsgrænserne i skalaen i lovens § 4, stk. 1,  

 reguleres, således at den andel af den skattepligtige formue, der tillægges  

 socialindkomsten, opgøres efter følgende skala:
 De første 473.000 kr. medregnes ikke.
 Af de næste 473.000 kr. medregnes 10 pct.
 Af de næste 630.400 kr. medregnes 25 pct.
 Af resten medregnes 50 pct.
 § 2.  De regulerede beløbsgrænser har virkning for  

 opgørelse af socialindkomsten på grundlag af ansættelsen af skattepligtig  

 indkomst og formue for indkomståret 1986.
