 På grund af tekniske vanskeligheder er udsendelsen af mandtalslisten for  

 selskaber og foreninger m.v. for skatteåret 1979/80 forsinket, og visse  

 kommuner kan derfor ikke i alle tilfælde udsende selvangivelsesskemaer til  

 selskaber og foreninger m.v. inden for den i selskabsskattelovens § 26  

 anførte tidsfrist.
I den anledning har ligningsrådet vedtaget, at forhøjelse af indkomstskat  

 m.v. i henhold til selskabsskattelovens § 28 kan undlades, når for sen  

 indgivelse af selvangivelse kan henføres til forsinket udsendelse af  

 skemaerne fra kommunerne.
Forhøjelse skal således ikke finde sted, når  

 selvangivelsen er indgivet senest 3 uger efter datoen for skemaets  

 udsendelse.
 De kommuner, der på grund af mandtalslistens forsinkelse ikke kan udsende  

 selvangivelsesskemaerne i rette tid, skal underrette de pågældende selskaber  

 m.v. om ovenstående, eventuelt ved at sende dem et eksemplar af nærværende  

 cirkulære.
