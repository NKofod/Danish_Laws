Cirkulære  

 om afsked af tjenestemandslignende ansatte ved kirker og kirkegårde på grund  

 af  

 sygdom eller uegnethed som følge af sygefravær (Til menighedsrådene) Nedenstående regler medfører, at sager om afsked af  

 tjenestemandslignende ansatte kirke- og kirkegårdsfunktionærer på grund af  

 sygdom eller uegnethed som følge af sygefravær ikke fremover skal forelægges  

 for Kirkeministeriet.
Indledning Lov om dagpenge ved sygdom eller fødsel er ved lov nr.  

 396 af 1. juni 2005 blevet ændret på en række punkter.
Det drejer sig om en  

 styrkelse af kommunens arbejdsfastholdelsesindsats med visitation og  

 opfølgning  

 i sygedagpengesager, fokus på gradvis tilbagevenden til jobbet, nye  

 lægeerklæringer  

 mv.
Kommunen skal inddrage den sygemeldte i opfølgningen.  

 Herudover skal kommunen efter behov inddrage relevante aktører i  

 opfølgningen,  

 herunder arbejdsplads, læge, a-kasse, faglig organisation, arbejdsformidling,  

 revalideringsinstitutioner, sygehuse og sygehusafdelinger.
Kommunen skal have  

 fokus  

 på at udvikle samarbejdet med de praktiserende læger og arbejdspladserne.  

 Kommunen skal som led i samarbejdet informere arbejdspladsen om relevante  

 initiativer, som kommunen iværksætter for den sygemeldte f.eks.  

 arbejdsprøvning, anden revalidering, fleksjob eller førtidspension.  

 Informationen  

 forudsætter samtykke fra den sygemeldte (sygedagpengeloven § 24, stk. 5).
Kommunen skal som led i at arbejdsfastholde sygemeldte  

 fremme gradvis tilbagevenden til arbejdspladsen og understøtte, at sygemeldte  

 har kontakt med arbejdspladsen under et sygeforløb.
Som udgangspunkt  

 besluttes  

 gradvis tilbagevenden i enighed mellem kommunen, virksomheden og den  

 sygemeldte  

 (sygedagpengeloven § 24 e, stk. 1, 1. pkt.).
 Som et led i inddragelsen af arbejdspladsen i  

 opfølgningen er der fastsat nye regler om lægeerklæringer til arbejdsgiver i  

 sygedagpengelovens § 7, stk. 2, der er sålydende:
Arbejdsgiver kan, når det skønnes nødvendigt, forlange  

 en lægeerklæring af lønmodtageren.
Erklæringen skal indeholde oplysninger om  

 uarbejdsdygtighed på grund af sygdom og om, hvilke konkrete  

 funktionsbegrænsninger sygdommen medfører, til brug for indsatsen for at  

 fastholde lønmodtageren og fremme hel eller delvis tilbagevenden til  

 arbejdspladsen.  

  

 Funktionsoplysninger forudsættes afgivet ud fra en dialog mellem sygemeldte  

 og  

 den praktiserende læge. Det kan f.eks. være oplysninger om, at den sygemeldte  

 ikke kan udføre rygbelastende arbejde, eller at den sygemeldte ikke kan  

 udføre  

 stående arbejde.
 De foran beskrevne nye regler om inddragelse af  

 arbejdspladsen/arbejdsgiver i en mere aktiv rolle end hidtil i indsatsen for  

 at  

 fastholde den ansatte og fremme hel eller delvis tilbagevenden til  

 arbejdspladsen  

 betyder tillige, at menighedsrådet får bedre mulighed end hidtil for at  

 vurdere, hvornår og i hvilket omfang det er realistisk at forvente den  

 ansattes  

 tilbagevenden til arbejdspladsen.
 På denne baggrund ændrer Kirkeministeriet ved dette  

 cirkulære reglerne om uansøgt afsked af  

 tjenestemandslignende ansatte kirke- og kirkegårdsfunktionærer på grund  

 af sygdom eller uegnethed som følge af sygefravær, således at sådanne sager  

 ikke længere skal forelægges for Kirkeministeriet med henblik på indhentning  

 af  

 en udtalelse fra Personalestyrelsen.
 Der er herefter ingen sager om afsked af  

 tjenestemandslignende ansatte kirke- og kirkegårdsfunktionærer, der skal  

 forelægges  

 for Kirkeministeriet.
 Opmærksomheden henledes på, at når en  

 tjenestemandslignende ansat har fået tilkendt  

  

 førtidspension  

  

 , er det dermed dokumenteret, at der er grundlag for  

 afsked af den pågældende på helbredsbetinget utjenstdygtighed.
 Opmærksomheden henledes endvidere på, at sager om  

 afsked af  

  

 tjenestemandsansatte  

  

 kirke- og kirkegårdsfunktionærer på grund af sygdom eller uegnethed som følge  

 af sygefravær fortsat skal forelægges for Kirkeministeriet.
Personkreds § 1. Cirkulæret gælder for tjenestemandslignende  

 ansatte kirke- og kirkegårdsfunktionærer.
Uansøgt afsked  

 på grund af sygdom eller uegnethed som følge af sygefravær § 2. Menighedsrådet kan træffe beslutning om afsked,  

 når medarbejderen varigt eller for længere tid bliver ude af stand til at  

 varetage  

 sin stilling på grund af sygdom eller svagelighed.
 Stk. 2. Menighedsrådet kan træffe beslutning om afsked,  

 når menighedsrådet vurderer, at medarbejderen på grund af højt/og eller  

 hyppigt  

 sygefravær er uegnet til at varetage sin stilling.
 Stk. 3. Når menighedsrådet har truffet beslutning i  

 henhold til stk. 1 eller 2, skal menighedsrådet give medarbejderen og dennes  

 centralorganisation lejlighed til at udtale sig inden for en frist på 3 uger.
 Stk. 4. På grundlag af de indkomne høringssvar træffer  

 menighedsrådet endelig beslutning om at afskedige medarbejderen.
 Stk. 5. Menighedsrådet skal meddele afskeden skriftligt  

 til medarbejderen med det i ansættelsesforholdet gældende opsigelsesvarsel.
Ansøgt afsked på  

 grund af sygdom § 3. Det er menighedsrådets kompetence at anerkende en  

 ansøgning om afsked på grund af sygdom.
 Ikrafttrædelse  

 mv.
 § 4. Dette cirkulære træder i kraft den 1. januar 2006.
 Stk. 2. Samtidig ophæves §§ 11  

 - 16 og § 19 i Kirkeministeriets cirkulære af  

 1. december 2002 om afsked af de ved kirker og kirkegårde ansatte  

 tjenestemænd  

 og tjenestemandslignende ansatte på grund af sygdom eller sygefravær og  

 Kirkeministeriets cirkulærskrivelse af 27. oktober 2005 om behandling af  

 sager  

 om afsked på grund af sygdom af tjenestemandslignende ansatte ved kirker og  

 kirkegårde, der har fået tilkendt førtidspension mv.
