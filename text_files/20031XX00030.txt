Skriftlig fremsættelse (9. oktober 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  




  

 ændring af ligningsloven  


  

 (Forhøjet befordringsfradrag til pendlere i  

 udkantskommuner m.v.) (Lovforslag nr.
L 30).
Formålet med lovforslaget er at forbedre  

 befordringsfradraget for pendlere, der er bosat i særligt udpegede  

 udkantsområder.
Det sker ved at stille forslag om, at borgere i disse  

 kommuner,  

 kan foretage fradrag for befordring mellem hjem og arbejde med samme  

 fradragssats for kørsel over 100 km, som for kørsel mellem 24-100 km.
Regeringen offentliggjorde i maj 2003 sin redegørelse om Den  

 Regionale Vækststrategi.
I mange udkantsområder falder befolkningstallet  

  ikke  

 mindst for så vidt angår andelen af erhvervsaktive.  

    

  

 Den udvikling ønsker regeringen at vende ved  

 at gennemføre en målrettet forbedring af befordringsfradraget til gavn for  

 langdistancependlere, der bor i særligt udpegede udkantskommuner.
Målet er at  

 gøre det mere attraktivt for personer, der arbejder i de større byer, at  

 bosætte sig i udkantsområderne, og at fastholde erhvervsaktive, der allerede  

 bor der.
Det vil dels styrke befolkningsudviklingen, dels give  

 udkantsområderne  

 større del i indkomstfremgangen i de større byer.
Udkantskommunerne er udpeget efter objektive kriterier  

 fastsat af Økonomi- og Erhvervsministeriet og Indenrigs- og  

 Sundhedsministeriet.
De i alt 50 kommuner er udpeget for perioden 2004-2006.  

 Efter 2006 vil ordningen blive taget op til revision.
 Forslaget om at forbedre befordringsfradraget skønnes med en  

 vis usikkerhed at medføre et provenutab i det første år på ca. 20 mio. kr.  

 stigende op imod 30 mio. kr. i takt med, at nye personer omfattes af  

 reglerne.
 Befordringsfradraget kan fratrækkes i den skattepligtige  

 indkomst, som udgør beskatningsgrundlaget for amts-, kommune- og  

 kirkeskatten.  

 Den umiddelbare negative påvirkning af økonomien i de 50 berørte kommuner  

 modvirkes imidlertid dels af, at en betydelig del af provenutabet dækkes via  

 udligningssystemet, dels af at en mere positiv befolkningsudvikling i de  

 pågældende kommuner  som følge af forslaget  vil styrke  

 skattegrundlaget i  

 udkantskommunerne, og indtægterne herfra ventes at overstige det provenutab,  

 som  

 det forhøjede befordringsfradrag umiddelbart indebærer.
Lovforslaget indeholder desuden forslag til en række mindre  

 justeringer af ligningsloven af ordensmæssig karakter, herunder i  

 overensstemmelse med mangeårig praksis at skattefritage ydelser til indsatte  

 til kriminalforsorgens institutioner.
Denne del af lovforslaget er  

 provenuneutralt.
De øvrige forslag om justeringer af ordensmæssig karakter  

 skønnes ikke at have provenumæssige konsekvenser.
 Det foreslås, at loven træder i kraft den 1. januar 2004, og  

 at skattefriheden for ydelser til indsatte i kriminalforsorgens institutioner  

 får virkning fra fremsættelsesdagen.
 Med disse bemærkninger skal jeg anbefale forslaget til  

 Folketingets velvillige behandling.
