Formålet med registeret er at samle alle oplysninger i forbindelse med den enkelte patients kontakt med sygehuset, således at de let kan fremdrages ved patientens henvisning samt aktuelle og eventuelle senere behandling.
Endvidere er formålet med registeret at gøre det muligt, til brug for sygehusenes patientbehandling eller forskning, at fremdrage oplysninger om patienter, for hvem der er registreret bestemte diagnoser, undersøgelser, behandlinger m.v.
Endelig har registeret til formål at lette og hurtiggøre kommunikationen melllem sygehusenes afdelinger, at lette det daglige administrative arbejde, at danne grundlag for udarbejdelse af statistikker og de årlige indberetninger til Sundhedsstyrelsen, og at danne grundlag for amtskommunens planlægning af sygehusvæsenet, samt at sikre patientbehandlingen via hurtig adgang til valide oplysninger om den enkelte patient.
Personkreds: Registeret må kun indeholde oplysninger om personer, som er henvist til eller som er eller har været til undersøgelse eller behandling på amtskommunens sygehuse.
 Ikrafttrædelsesdato: 02/04/1997. Erstatter tidligere forskrifter.
