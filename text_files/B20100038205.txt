Bekendtgørelse om ændring af bekendtgørelse om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte § 1 I bekendtgørelse nr. 1197 af 30. november 2006 om ydelse af tilskud til samfundsengagerende og foreningsengagerende ungdomsorganisationer samt retningslinjer for initiativstøtte som ændret ved bekendtgørelse nr. 971 af 15. september 2008, bekendtgørelse nr. 1367 af 1. december 2008 og ved bekendtgørelse nr. 669 af 29. juni 2009, foretages følgende ændringer:
 1. § 1, stk. 2, nr. 2, affattes således:
»2) Foreningsengagerende organisationer baseret på individuelle medlemskaber, jf. kapitel 3.« 2. § 8, stk. 5, affattes således:
»Stk.5. Skønner DUF, at der er væsentlige mangler eller svagheder ved medlemsregistreringen, forvaltningen af tipstilskuddene eller de administrative forretningsgange i den pågældende organisation, kan DUF stille krav til ændringer heri som vilkår for fortsat at yde tilskud.« 3. § 12, nr. 1, affattes således:
»1) Ved personlig kontingentbetaling på mindst 75 kr. har erklæret deres medlemskab over for organisationen eller en af dens lokalforeninger inden for det senest afsluttede regnskabsår.
Et kontingent er personligt, når det er betalt af medlemmet selv, dets forældre, værge eller stedfar- eller mor.« 4. § 13, stk. 1, nr. 3, affattes således:
»3) Har selvstændig økonomi og et godkendt regnskab og har eksisteret som lokalforening i landsorganisationen i hele det forud for ansøgningsåret afsluttede regnskabsår (minimum 12 måneder) og« 5. § 13, stk. 1, nr. 4, affattes således:
»4) Har regelmæssigt lokalt iværksatte aktiviteter i overensstemmelse med landsorganisationens vedtægter.« 6. § 16, affattes således:
»§ 16. DUF kan nedsætte en organisations tilskud med maksimalt en tredjedel i forhold til det tilskud, organisationen er berettiget til efter ovenstående regler og takstbilaget.
Som baggrund for beslutning om nedsættelse af tilskuddet indgår en vurdering af omfanget af aktiviteter på landsplan, egenfinansiering, administrative forhold samt budget- og formueforhold.« 7. § 18, nr. 1, affattes således:
»1) Ved personlig kontingentbetaling på mindst 75 kr. har erklæret deres medlemskab over for organisationen eller en af dens lokalforeninger inden for det senest afsluttede regnskabsår.
Et kontingent er personligt, når det er betalt af medlemmet selv, dets forældre, værge eller stedfar- eller mor.« 8. § 19, stk. 1, nr. 3, affattes således:
»3) Har selvstændig økonomi og et godkendt regnskab og har eksisteret som lokalforening i landsorganisationen i hele det forud for ansøgningsåret afsluttede regnskabsår (minimum 12 måneder) og« 9. § 19, stk. 1, nr. 4, affattes således:
»4) Har regelmæssigt lokalt iværksatte aktiviteter i overensstemmelse med landsorganisationens vedtægter.« 10. § 20, stk. 2, affattes således:
»Stk. 2. Såfremt organisationen i det efterfølgende år opfylder tilskudskriterierne, kan tilskuddet maksimalt nedsættes med en tredjedel i forhold til det foregående år.« 11. § 21, stk. 2, affattes således:
»Stk. 2. Har regelmæssigt lokalt iværksatte aktiviteter i overensstemmelse med landsorganisationens vedtægter.« 12. § 23, stk. 2, affattes således:
»Stk. 2. Såfremt organisationen i det efterfølgende år opfylder tilskudskriterierne, kan tilskuddet maksimalt nedsættes med en tredjedel i forhold til det foregående år.« 13. § 26, stk. 2, affattes således:
»Stk. 2. Har regelmæssigt lokalt iværksatte aktiviteter i overensstemmelse med landsorganisationens vedtægter.« 14. § 27, stk. 2, affattes således:
»Stk. 2. Såfremt organisationen i det efterfølgende år opfylder tilskudskriterierne, kan tilskuddet maksimalt nedsættes med en tredjedel i forhold til det foregående år.« 15. I § 34, indsættes efter stk. 2 som nyt stykke:
»Stk. 3. Såfremt egenudnyttelsen i 3 på hinanden følgende regnskabsår (for landslejre mv. dog 5 år) samlet set er 50 pct. eller mindre, jf. § 30, kan DUF kræve anlægstilskuddet tilbagebetalt.
Beløbet, der i så fald tilbagebetales, udgøres af den nedskrevne tilbagebetalingsforpligtelse første år, egenudnyttelsen ikke var opfyldt.« 16. § 42, stk. 6, affattes således:
»Stk. 6. Såfremt der gives afslag på en ansøgning, hvor ansøger har ansøgt om toårig bevilling, kan ansøger ansøge på almindelige vilkår det efterfølgende ansøgningsår.« 17. § 47, stk. 3, 4 og  5, ophæves.
§ 2 Bekendtgørelsen træder i kraft den 1. juli 2010 og har virkning fra ansøgningsåret 2011.
