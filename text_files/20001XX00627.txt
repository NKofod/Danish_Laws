Skriftlig fremsættelse (10. december 2002) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov  

  

 om ændring af straffeloven, adoptionsloven og  

 retsplejeloven (Børnepornografi, seksuel udnyttelse af børn, salg af børn og  

 gennemførelse af straffesager om seksuelt misbrug af børn mv.).
(Lovforslag nr.
L 117).
 Formålet med lovforslaget er for det første at gennemføre de  

 ændringer i straffeloven og adoptionsloven, der er nødvendige for, at Danmark  

 kan ratificere FNs tillægsprotokol om salg af børn, børneprostitution  

 og  

 børnepornografi samt kan deltage i vedtagelsen af EUs rammeafgørelse om  

 bekæmpelse af seksuel udnyttelse af børn og børnepornografi.
 Et andet formål med lovforslaget er at gennemføre nogle af anbefalingerne  

 fra Justitsministeriets udvalg om gennemførelse af straffesager om seksuelt  

 misbrug af børn  det såkaldte Linkis-udvalg  der afgav betænkning  

 nr. 1420 i  

 september i år.
 Der blev i EU opnået politisk enighed om forslaget til  

 EU-rammeafgørelse tidligere, end det umiddelbart var forventet, og regeringen  

 har derfor besluttet at fremsætte lovforslaget på nuværende tidspunkt for at  

 skabe mulighed for, at Danmark snarest kan hæve det parlamentariske forbehold  

 over for rammeafgørelsen.
Lovforslaget vil indebære en ændring af straffelovens § 223  

 a.
Efter denne bestemmelse straffes den, der som kunde har samleje med en  

 person under 18 år, der helt eller delvis ernærer sig ved prostitution.
Det  

 foreslås, at kravet om, at den pågældende helt eller delvis ernærer sig ved  

 prostitution, ophæves.
Det vil herefter blive strafbart som kunde at betale  

 for  

 et samleje med en person under 18 år  også selv om der er tale om  

 enkeltstående tilfælde af prostitution.
Herudover indebærer lovforslaget en ændring af straffelovens  

 § 235 om børnepornografi.
Det foreslås således, at den strafferetlige  

 beskyttelse udvides fra kun at omfatte børn til at omfatte personer under 18  

 år.
Det foreslås desuden, at bestemmelsen udvides til at omfatte enhver  

 udbredelse af utugtige fotografier, film, andre utugtige visuelle gengivelser  

 eller lignende af personer under 18 år.
Med denne ændring vil også den  

 såkaldte  

 fiktive børnepornografi blive omfattet af bestemmelsen.
Den  

 foreslåede  

 udvidelse af bestemmelsen vil alene omfatte realistiske afbildninger, der  

 fremtræder på samme eller tilnærmelsesvis samme måde som fotografier og  

 lignende.
Ligeledes er det kun visuelle, fiktive gengivelser med et  

 børnepornografisk indhold, der omfattes af den foreslåede bestemmelse.
Med de  

 anførte begrænsninger vil således malerier, håndtegninger mv., der ikke  

 fremtræder som identiske med faktiske afbildninger, samt litterære værker  

 falde  

 uden for bestemmelsens anvendelsesområde.
Som følge heraf vil tegnede eller  

 malede fremstillinger, som eksempelvis findes på oldtidens græske vaser, ikke  

 være omfattet af bestemmelsen.
I den forbindelse kan der endvidere erindres  

 om,  

 at materiale, der kan anses for legitimeret ved sin kunstneriske værdi, som  

 hidtil efter en konkret vurdering vil kunne falde uden for, hvad der anses  

 for  

 utugtigt materiale.
Det foreslås samtidig, at strafferammen i § 235 forhøjes, så  

 udbredelse af børnepornografi under skærpende omstændigheder kan straffes med  

 fængsel indtil 6 år.
Strafferammen i straffelovens § 230 om brug af  

 pornomodeller under 18 år foreslås ligeledes forhøjet, så overtrædelse af  

 bestemmelsen under skærpende omstændigheder kan straffes med fængsel indtil 6  

 år.
Forslaget vil desuden indebære, at strafansvaret for  

 besiddelse af børnepornografi i straffelovens § 235, stk. 2, udvides til at  

 omfatte materiale, der kan karakteriseres som utugtige fotografier, film,  

 andre  

 utugtige visuelle gengivelser eller lignende af en person under 18 år   

 og ikke  

 som i dag, hvor bestemmelsen om besiddelse alene omfatter visse grovere  

 former for  

 børnepornografi.
Det foreslås dog samtidig, at besiddelse af billeder ikke  

 skal  

 være strafbar i tilfælde, hvor den person, der er gengivet på billedet, er  

 fyldt 15 år på tidspunktet for gengivelsen og har givet sit samtykke til  

 besiddelsen.
Strafferammen for besiddelse af børnepornografi foreslås  

 forhøjet  

 til fængsel indtil 1 år.
 De foreslåede forhøjede strafferammer giver domstolene  

 mulighed for i højere grad at graduere strafudmålingen, navnlig i sager om  

 optagelse og udbredelse af børnepornografisk materiale af mere systematisk  

 eller organiseret karakter, hvor barnet har været udsat for fare eller grov  

 vold, eller hvor der forvoldes barnet alvorlig skade.
 For så vidt angår adoptionsloven, foreslås det, at der  

 indsættes en bestemmelse om, at den, der som mellemmand yder vederlag for at  

 opnå samtykke til adoption, kan straffes.
Herudover foreslås det, at der i retsplejeloven indsættes en  

 adgang til beskikkelse af en bistandsadvokat i sager om menneskehandel, samt  

 at  

 forældelsesfristen i sager om menneskehandel, hvor ofret er under 18 år,  

 tidligst skal regnes fra den dag, hvor ofret fylder 18 år.
Dette gælder  

 allerede i dag i sager, hvor et barn har været udsat for seksuelle overgreb.
I overensstemmelse med Linkis-udvalgets anbefalinger  

 foreslås det, at der i retsplejeloven indsættes en udtrykkelig hjemmel til,  

 at  

 videoafhøringer af børn  altså politiets afhøring, der optages på video  

  kan  

 anvendes som bevis under domsforhandlingen.
Hjemlen vil omfatte både sager,  

 hvor der er mistanke om, at barnet har været udsat for et seksuelt overgreb,  

 og  

 andre sager som f.eks. drabs- og voldssager, hvor et barn skal afhøres som  

 vidne.
 Herudover foreslås det, at der i retsplejeloven indsættes en  

 adgang til  inden videoafhøringen af et barn  at beskikke en  

 forsvarer for  

 den, der er mistænkt eller sigtet eller senere måtte blive mistænkt eller  

 sigtet i sagen.
Retsplejeloven indeholder i dag ikke hjemmel til at beskikke  

 en forsvarer for en person, der ikke er sigtet.
Politiet har derfor ud fra  

 retssikkerhedsmæssige hensyn i disse tilfælde tilkaldt en advokat fra kredsen  

 af beneficerede advokater, som under en videoafhøring af et barn kan varetage  

 den mistænktes eller endnu ukendte gerningsmands interesser.
Efter  

 Justitsministeriets opfattelse er det afgørende for den mistænktes eller den  

 sigtedes mulighed for at varetage sit forsvar, at han har en forsvarer  

 tilknyttet allerede på dette meget tidlige stadie af sagen, hvor politiet  

 gennemfører en videoafhøring af et barn.
Forslaget om adgang til i disse  

 tilfælde at beskikke en forsvarer er i overensstemmelse med Linkis-udvalgets  

 anbefaling.
Endelig foreslås en bestemmelse om, at den mistænkte eller  

 sigtede ikke har adgang til at overvære videoafhøringen, men har adgang til  

 efterfølgende at gøre sig bekendt med indholdet heraf samt mulighed for at  

 anmode om genafhøring af barnet.
Linkis-udvalget har på dette spørgsmål delt  

 sig i et flertal og et mindretal.
Udvalgets flertal har foreslået en  

 bestemmelse i retsplejeloven, hvorefter den mistænkte/sigtede i sager, hvor  

 der  

 foretages videoafhøring af et barn, ikke har ret til at overvære foretagelsen  

 af afhøringen ud fra et hensyn til barnet.
Den mistænkte/sigtede skal derimod  

 efterfølgende have mulighed for at gennemse videoen hos politiet og for at  

 fremsætte begæring om, at der foretages genafhøring af barnet.
 Heroverfor står udvalgets mindretal, der finder, at  

 mistænkte/sigtede skal have ret til at overvære videoafhøringen af et barn.  

 Mindretallet har i den forbindelse navnlig henvist til hensynet til den  

 mistænktes/sigtedes retssikkerhed, men har samtidig anført, at denne ordning  

 ligeledes vil imødekomme hensynet til barnet, idet gentagne videoafhøringer  

 af  

 barnet herved undgås.
Efter regeringens opfattelse er der gode argumenter for  

 begge de foreslåede løsninger.
Der må lægges meget stor vægt på begge de  

 hovedhensyn, som både flertallet og mindretallet fremhæver, dels hensynet til  

 den mistænktes/sigtedes retssikkerhed, dels hensynet til barnet, og til at  

 barnets forklaring bedst muligt kan bidrage til sagens oplysning.
Valget  

 mellem  

 de to løsningsforslag kan derfor give anledning til betydelig tvivl.
 Regeringen lægger ved sin stillingtagen vægt på, at hensynet  

 til barnet samt hensynet til at opnå en uforbeholden og detaljeret forklaring  

 fra barnets side må antages at varetages bedst ved flertallets  

 løsningsforslag.  

 Regeringen lægger endvidere vægt på, at hensynet til den mistænktes/sigtedes  

 retssikkerhed også kan tilgodeses ved flertallets forslag, idet den  

 mistænkte/sigtede efter forslaget har ret til snarest muligt efter  

 afhøringens  

 foretagelse at gennemse videoafhøringen og til at anmode om en eventuel  

 genafhøring af barnet.
På den anførte baggrund er regeringen enig med  

 arbejdsgruppens flertal i, at den mistænkte/sigtede ikke skal have ret til at  

 overvære afhøringen  heller ikke fra et tilstødende lokale.
Regeringen  

 er  

 ligeledes enig med flertallet i, at den mistænkte/sigtede af hensyn til den  

 pågældendes varetagelse af sit forsvar skal have adgang til sammen med sin  

 forsvarer at gennemse videooptagelsen hos politiet snarest muligt efter  

 foretagelsen af afhøringen.
Den pågældende får herved mulighed for forud for  

 en  

 mulig forevisning af videoafhøringen under en eventuel domsforhandling at  

 gøre  

 sig bekendt med barnets forklaring.
Den pågældendes interesser og retssikkerhed i forbindelse  

 med foretagelsen af afhøringen vil derudover være tilgodeset ved, at  

 forsvareren ifølge den foreslåede bestemmelse pålægges en pligt til at  

 overvære  

 afhøringen.
Forsvareren har således mulighed for  eventuelt efter  

 forudgående  

 drøftelse af sagen med sin klient  at stille supplerende spørgsmål til  

 barnet  

 via den afhørende polititjenestemand.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
