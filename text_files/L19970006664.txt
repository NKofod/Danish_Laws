Ved noteveksling i Accra den 25. november og 5. december 1996 er der indgået en overenskomst mellem Danmark og Ghana, ifølge hvilken den danske regering i perioden 1996 - 1999 yder et beløb på 153,9 mio.
kr. som støtte til udbygning af elektricitetsforsyningen i fire landområder i Ghana.
Projektet har det overordnede formål at bidrage til at udvikle nogle af  

 Ghanas fattigste områder gennem elektrificering.
Herved kan mulighederne for  

 økonomisk aktivitet forbedres og levevilkårene øges i de fire udvalgte  

 landområder.
 Overenskomsten trådte i kraft den 5. december 1996 og løber i 3 år.
