 § 1.  I forbindelse med udflytningen fra Holmen  

 bevarer personel, der flyttes til anden tjeneste i Søværnet, boligret i  

 Nyboder efter bestemmelserne i Kundgørelse for Forsvaret B.4-3, Cirkulære om  

 fordelingen af boliger i Nyboder, og efter hidtidig praksis, sålænge fast  

 bopæl og folkeregisteradresse i Nyboder opretholdes.
 § 2.  Efter ansøgning til Projektgruppen vedrørende  

 personeltilpasninger i Søværnet kan personel, der flyttes til anden tjeneste  

 under Forsvarsministeriet uden for Søværnet, opnå dispensation til  

 fortsættelse af det nuværende lejemål i Nyboder, så længe den pågældende er  

 ansat under Forsvarsministeriet.
 § 3.  Efter ansøgning til Forsvarsministeriet - via  

 Projektgruppen vedrørende personeltilpasninger i Søværnet - vil personel, der  

 afskediges med aktuel førtidspension, kunne opnå dispensation til  

 tidsbegrænset fortsættelse af det nuværende lejemål til udgangen af den  

 måned, hvor de pågældende når pligtig afgangsalder.
§ 4.  Efter ansøgning til Forsvarsministeriet - via  

 Projektgruppen vedrørende personeltilpasninger i Søværnet - vil personel, der  

 afskediges eller varsles afskediget uden aktuel pension, kunne opnå  

 dispensation til en tidsbegrænset forlængelse af lejemålet fra ansættelsens  

 ophør.
Perioden vil minimum udgøre 3 år, men fastsættes i øvrigt ud fra en  

 konkret vurdering af ansøgerens forhold, herunder hvor længe den pågældende  

 har boet i Nyboder, evt. ægtefælles beskæftigelsessituation, antal  

 mindreårige, hjemmeboende børn, familiens helbredsforhold m.v.
§ 5.  Ansøgningsskemaer kan hentes eller rekvireres  

 hos Projektgruppen vedrørende personeltilpasninger i Søværnet, Vej 9, Holmen,  

 1433 København K.
Projektgruppen vil - hvis det ønskes - være behjælpelig med  

 udfyldelse af skemaerne.
 P.M.V.
 E.B.
