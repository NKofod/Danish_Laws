§ 1 I bekendtgørelse nr. 122 af 17. marts 1987 som senest er ændret ved  

 bekendtgørelse nr. 473 af 4. juli 1987 om regulering af visse fiskerier  

 foretages følgende ændringer:
 1. § 3, nr. 1, affattes således:
1. Nordsøen, 1. august til 30. september 1987 ......... 2.000' 2. § 5, stk. 1, affattes således:
»§ 5.  Fartøjer, som lander torsk, kuller og  

 mørksej hidrørende fra fiskeri i Nordsøen og Skagerrak pålægges et døgns  

 liggetid for hver påbegyndt 1 tons torsk i hver landing udover det første  

 tons torsk og et døgns liggetid for hvert påbegyndt 5 tons kuller og mørksej  

 i hver landing udover de første 5 tons kuller og mørksej.
Hele den  

 ombordværende fangst af torsk, kuller og mørksej skal oplosses på een  

 gang.« 3. § 7, affattes således:
»§ 7.  Et fartøj der på en fangstrejse kun  

 fisker, medbringer og lander fiskearter til konsum, må medbringe og lande  

 højst 2 tons torsk hidrørende fra fiskeri i henholdsvis Nordsøen og Skagerrak  

 og medbringe og lande højst 25 tons kuller og mørksej i alt, hvoraf mørksej  

 må udgøre højst 10 tons.
Hele den ombordværende fangst skal oplosses på een  

 gang.
Stk. 2.  Et fartøj der på en fangstrejse helt eller  

 delvis fisker, medbringer og lander fiskearter til andre formål end konsum,  

 må lande højst 15 tons torsk, kuller og mørksej i alt, hvoraf mørksej må  

 udgøre højst 10 tons og torsk højst 2 tons.
Hele den ombordværende fangst af  

 torsk, kuller og mørksej skal oplosses på een gang.
Stk. 3.  Uanset bestemmelserne i stk. 1 kan fartøjer,  

 der på en fangstrejse kun fisker, medbringer og lander fiskearter til konsum,  

 lande indtil 10 tons torsk såfremt fartøjsføreren, - inden fangstrejsens påbegyndelse har fået påtegnet logbogsbladet hos  

 fiskerikontrollen og, - senest to timer før losningens påbegyndelse telefonisk har afgivet  

 meddelelse til fiskerikontrollen på landingsstedet om den ombordværende  

 mængde af torsk.
Fartøjer, der lander torsk i medfør af denne bestemmelse, er omfattet af  

 reglerne i § 5 om liggetid.« 4. Efter § 27, indsættes:
»§ 27 A.  Ved fiskeri i Skagerrak og Kattegat i  

 perioden 1. januar til 31. december 1987, begge dage medregnet, er det  

 tilladt at fiske, medbringe og lande højst 685 tons tunge.« 5. § 31, stk. 1, affattes således:
»§ 31.  Når de i §§ 3, 4, 11, 16, 24 og 27 A  

 anførte mængder er opfisket, eller opfiskning skønnes nært forestående,  

 udsender Fiskeriministeriet i radioen og til Dansk Fiskeriforening og  

 Danmarks Havfiskeriforening meddelelse om det tidspunkt, hvorfra fiskeri af  

 den pågældende fiskeart er forbudt (forbudt fiskeart). Forbud mod landing  

 træder i kraft 2 døgn efter tidspunktet for fiskeriforbudets  

 ikrafttræden.« 6. § 34, affattes således:
»§ 34.  Når de samlede tilladte fangstmængder af  

 en fiskeart, der er tildelt Danmark for 1987 i henhold til Det europæiske  

 økonomiske Fællesskabs forordninger, er opfisket, eller opfiskning skønnes  

 nært forestående, udsender Fiskeriministeriet i radioen og til Dansk  

 Fiskeriforening og Danmarks Havfiskeriforening meddelelse om det tidspunkt,  

 hvorfra fiskeri af den pågældende fiskeart er forbudt (forbudt fiskeart).  

 Forbud mod landing træder i kraft 2 døgn efter tidspunktet for  

 fiskeriforbudets ikrafttræden.« 7. § 35, affattes således:
»§ 35.  Uanset reglerne i Kommissionens  

 forordninger om nærmere bestemmelser for registrering af oplysninger om  

 medlemsstaternes fangster, som suppleret ved de til enhver tid gældende  

 regler om føring af logbog m.v., skal ethvert fartøj, hvis længde overalt er  

 over 12 m, og som deltager i fiskeri, føre såvel logbog som landingsopgørelse  

 for hver enkelt fangstrejse.« § 2 Denne bekendtgørelse træder i kraft den 11. august 1987.
