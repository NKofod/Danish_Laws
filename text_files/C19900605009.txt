 1. Finansministeriet og Kvindeligt Arbejderforbund i  

 Danmark har den 8. januar 1990 indgået vedlagte overenskomst, der træder i  

 stedet for overenskomst af 25. juni 1987.
 Ændringer i forhold til den hidtidige overenskomst er markeret med streger  

 i margenen.
Almindelige bemærkninger 2. Det henstilles til ansættelsesmyndighederne, i det  

 omfang det er muligt, at lade rengøringsassistenter deltage i relevante  

 kurser på specialarbejderskolerne (f.eks. uddannelse indenfor  

 erhvervsrengøring).
Bemærkninger til de enkelte bestemmelser Til kap. 2. Ansættelsesbrev 3. ad § 2. Overenskomstens parter er enige om at  

 anbefale, at ansættelsesbrevene i bilag A anvendes.
Teksten kan fraviges,  

 hvis forholdene kræver det.
Det kan f.eks. ske, hvor rengøringsassistenten  

 har skiftende arbejdssteder eller et varierende gennemsnitligt ugentligt  

 timetal.
 Nyt ansættelsesbrev bør udarbejdes i følgende tilfælde:
-ved overgang til månedsløn, jfr. § 3, stk. 3 -når tidligere aftalte arbejdsvilkår ændres -når en deltidsansat i 3 måneder har været pålagt merarbejde svarende til  

 mindst 25% af den pågældendes hidtidige ugentlige arbejdstid, og  

 medarbejderen også i fremtiden vil blive pålagt dette merarbejde -hvor der træffes beslutning om at pålægge en deltidsansat varigt  

 merarbejde svarende til mindst 25% af den hidtidige ugentlige arbejdstid.
 Det henstilles, at der gives en nyantagen medarbejder en vejledende  

 beskrivelse af det arbejde, hvormed den pågældende fortrinsvis agtes  

 beskæftiget, og at medarbejderen får lejlighed til at gøre sig bekendt med  

 eventuelt foreliggende skriftlige arbejdsbeskrivelser.
 Til kap. 3. Løn m.v.
 4. ad § 4. Gældende lønninger vil fremgå af  

 Finansministeriets lønoversigter, tabel 4.2. og 4.3.
 5. ad § 4, stk. 5. Skolerengøringsassistenter.
Den særlige lønberegningsteknik for skolerengøringsassistenter skal ses på  

 baggrund af, at disse har et mindre antal årlige arbejdsdage end andre under  

 overenskomstens område.
Den angivne beregningsmetode sikrer, at de pågældende  

 får udbetalt en årlig løn - fordelt på 12 måneder - der svarer til den  

 faktiske arbejdstid i den del af året, hvor institutionen har åbent.
»Det aftalte årlige antal arbejdstimer« findes ved at  

 multiplicere det daglige timetal med det antal dage, hvori der arbejdes.
Hvis  

 hovedrengøring eller lignende er fastlagt på forhånd med et bestemt timetal  

 til den enkelte medarbejder, kan dette timetal eventuelt indgå i beregningen.  

 En medarbejders merarbejde, f.eks. på grund af andres sygdom, må ikke indgå i  

 beregningen af beskæftigelsesgraden, men honoreres særskilt.
 Bestemmelsen kan illustreres ved følgende eksempel:
A - der den 1. april 1989 er på skalatrin 11 (stedtillægssats 3) - er  

 ansat til i skoleåret at arbejde 40 uger a 20 timer = 800 timer.
Det er  

 endvidere aftalt, at A herudover skal deltage i hovedrengøring 40 timer pr.  

 år.
Det aftalte årlige antal arbejdstimer for A er således 840, og A's Da årslønnen til en fuldtidsbeskæftiget på skalatrin 11 (stedtillægssats  

 3) pr. 1. april 1989 udgør 147.249,00 kr. udgør A's årsløn pr. denne dato Som følge af arbejdstidsnedsættelsen pr. 1. september 1990 ændres  

 divisoren i beskæftigelsesbrøken til 1676.
 Det bemærkes, at de nævnte lønninger er excl. eventuelle særlige ydelser  

 (natpenge o.l.). Sådanne tillæg opgøres særskilt med henblik på udbetaling  

 samtidig med en månedsløn.
 Opmærksomheden henledes i øvrigt på, at lønnen for udførelse af  

 hovedrengøring ved skoler m.v. skal følge samme lønudbetalingstermin, som  

 gælder ved udbetaling af sædvanlig løn.
Til kap. 4. Pension 6. ad § 7. Aftalen mellem Finansministeriet og Statsansattes Kartel om  

 pensionsordning vil blive optrykt i et særskilt cirkulære.
Til kap. 6. Tillæg 7. Der henvises til Finansministeriets cirkulære om  

 ministeriepuljer LP.nr. 40/89 af 22. maj 1989.
 ad § 9. Tillæg for sortering af snavsetøj.
Kun Rigshospitalets vaskeri og Sorø Akademi's skole er i øjeblikket  

 omfattet af bestemmelsen.
Såfremt andre vaskerier skal omfattes, må  

 henvendelse herom rettes til Finansministeriet.
 Til kap. 8. Arbejdstid m.v.
 8. ad § 12. Arbejdstilrettelæggelse og deltidsansættelse.
 Det forudsættes, at arbejdet tilrettelægges således, at der, hvor ikke  

 ganske særlige forhold gør sig gældende, ved fremtidig antagelse af  

 medarbejdere til varig beskæftigelse tilbydes en gennemsnitlig ugentlig  

 arbejdstid på mindst 15 timer.
 Parterne er endvidere enige om at henstille, at arbejdet tilrettelægges på  

 en sådan måde, at der i videst muligt omfang tages hensyn til den enkelte  

 medarbejders ønske for så vidt angår omfanget af den ugentlige arbejdstid.  

 Såfremt det ikke måtte være muligt at imødekomme den enkeltes ønske,  

 henstilles det, at ønsket registreres med henblik på et senere tilbud om  

 forøget beskæftigelse, jfr. nedenfor.
 Forbundet har under forhandlingerne fremhævet, at mange allerede ansatte  

 medarbejdere er interesseret i at påtage sig enten fuldtidsbeskæftigelse  

 eller deltidsbeskæftigelse med et større ugentligt timetal end det hidtidige.  

 Parterne er derfor enige om at henstille, at det - inden der træffes  

 beslutning om nyansættelser af medarbejdere - overvejes, om  

 arbejdskraftbehovet kan dækkes derved, at der tilbydes forøget beskæftigelse  

 til allerede deltidsansatte medarbejdere, som er interesseret heri.
 9. ad § 13, stk. 2. Spisepause.
For heldagsbeskæftiget personale forudsættes det, at arbejdet  

 tilrettelægges således, at den enkelte medarbejder har ret til en uforstyrret  

 spisepause (uden løn) på 1/2 time pr. dag, og at spisepausens begyndelse  

 fastsættes til et bestemt tidspunkt hver dag.
Dette tidspunkt behøver ikke  

 være det samme alle ugens dage.
 10. ad § 14.
Tjenestelisterne henstilles udarbejdet -enten på den måde, at listerne til enhver tid angiver  

 arbejdstidsfordelingen for de førstkommende mindst 4 uger, -eller på den måde, at tjenestelisterne for en periode af mindst 4 uger  

 bekendtgøres senest 2 uger før listernes første gyldighedsdag.
 Forbundet har under forhandlingerne fremhævet, at hensynet til de ansatte  

 taler for, at tjenestelisterne så vidt muligt udarbejdes for perioder af mere  

 end 4 ugers længde.
Parterne er enige om at fremhæve, at der om fornødent kan foretages ændringer i allerede bekendtgjorte tjenestelister.
Inden  

 sådanne ændringer foretages, skal der ske underretning af de berørte  

 medarbejdere.
 Det forudsættes, at det ved udarbejdelse af tjenestelister tilstræbes, at  

 der sker en ligelig fordeling af fridagene - herunder af eventuelle  

 sammenhængende lørdag-søndagsfridage - blandt de ansatte.
Bestemmelsen præciserer, at der ved tilsigelsen bør gives underretning om  

 arbejdets forventede varighed.
I de tilfælde, hvor afløseren indtræder i en  

 fraværende medarbejders skemalagte arbejde, bør dettes omfang således  

 tilkendegives over for afløseren, og der ydes i denne situation betaling for  

 det faktisk udførte arbejde.
 Bestemmelsen tager i øvrigt sigte på den situation, hvor der ikke på  

 forhånd kan gives afløseren underretning om arbejdets forventede varighed.  

 Bestemmelsens rækkevidde fremgår af nedenstående eksempel :
 11. ad § 15. Overarbejde og afspadsering.
Det henstilles, at overarbejde i videst muligt omfang undgås.
Når  

 overarbejde og deltidsbeskæftigedes merarbejde forekommer, skal afspadsering  

 så vidt muligt finde sted.
Afspadseringstidspunktet fastsættes efter drøftelse med den ansatte, idet  

 afspadsering skal finde sted inden udløbet af den tredje kalendermåned efter  

 over- eller merarbejdets udførelse.
Afspadsering kan dog ske efter dette  

 tidspunkt, såfremt institutionen imødekommer den ansattes anmodning herom.
 Parterne er enige om at henlede opmærksomheden på muligheden for i de  

 enkelte samarbejdsudvalg at aftale nærmere principper for afspadsering.
Til kap. 9. Søgnehelligdagsbetaling 12. ad § 16. Tillægsbetaling.
 Månedslønnede rengøringsassistenter er også for arbejdsfrie  

 søgnehelligdage berettiget til forskudttidstillæg (natpenge m.v.) for  

 tjeneste, der normalt ville være udført i forskudt tid, såfremt dagen havde  

 været normal arbejdsdag for den pågældende.
Til kap. 10. Opsigelse 13. ad § 17. Opsigelse.
 Opmærksomheden henledes på de særlige afskedigelsesregler i  

 Finansministeriets hovedaftale med Statsansattes Kartel,  

 Overenskomstsektionen som bl.a. indebærer  pligt til at meddele enhver  

 opsigelse af rengøringsassistenter med over et års anciennitet til  

 organisationen.
 Det forudsættes, at ansættelsesmyndigheden foranlediger, at  

 tillidsrepræsentanten underrettes om eventuelle uansøgte afskedigelser af  

 medarbejdere, som er omfattet af de i § 18 nævnte opsigelsesvarsler.
 14. ad § 19. »120 dages-reglen«.
 Bestemmelsen indebærer, at opsigelse i forbindelse med sygdom i visse  

 tilfælde kan ske med forkortet opsigelsesvarsel.
 Fravær i forbindelse med barns 1. sygedag medregnes ikke ved optælling af  

 sygedage i relation til »120 dages-reglen«.
 I de tilfælde, hvor betingelserne for anvendelse af det forkortede  

 opsigelsesvarsel ikke er opfyldt - f.eks. når opsigelse sker inden der er  

 forløbet 120 dage - skal opsigelse på grund af sygdom i givet fald ske med  

 sædvanligt opsigelsesvarsel, jfr. overenskomstens § 18.
 Det henstilles, at ansatte, der er blevet afskediget på grund af sygdom,  

 genansættes, når de pågældende påny er blevet tjenstdygtige, og forholdene i  

 øvrigt tillader det.
Til kap. 11. Ferie 15. ad § 21. Opmærksomheden henledes på, at de ændrede regler om særlig  

 feriegodtgørelse har virkning fra ferieåret 1990/91 (optjeningsåret 1989).  

 For ferieåret 1989/90 gælder de i overenskomsten af 25. juni 1987 anførte  

 regler om særlig feriegodtgørelse.
 Bestemmelsen i § 21, stk. 6, om overgang til ferie med løn indebærer, at  

 der i det ferieår, hvor overgang til månedsløn finder sted - og eventuelt  

 tillige i det efterfølgende ferieår - sker fradrag i lønnen under afvikling  

 af den ferie, der er optjent forud for overgangen til månedsløn.
Til kap. 13. Graviditet og barsel 16. ad § 23. Aftalen mellem Finansministeriet og Centralorganisationernes  

 Fællesudvalg om fravær fra arbejdet på grund af graviditet, barsel og  

 adoption er udsendt med Finansministeriets cirkulære af 7. september 1989  

 (APD.nr. 064/89).
Til kap. 16. Andre bestemmelser 17. ad § 29. Det understreges, at drøftelser i samarbejdsudvalg kun er  

 tilstrækkelige, når rengøringsassistenterne er repræsenteret deri.
I tilfælde hvor samarbejdsudvalg ikke er oprettet henstilles spørgsmålet  

 drøftet mellem vedkommende institution, rengøringspersonalets  

 tillidsrepræsentanter og Kvindeligt Arbejderforbunds lokale afdeling.
Såfremt  

 der ved lokale drøftelser af den foran beskrevne karakter fremsættes begæring  

 herom, henstilles det, at Finansministeriet og Kvindeligt Arbejderforbund  

 inddrages i drøftelserne, jfr. herved 1. afsnit.
 Opmærksomheden henledes på, at Kommuneinformation nr. 12 og 19 kan bruges  

 som vejledning ved gennemførelse af rationalisering.
 18. ad § 31, stk. 2. Det skal bemærkes, at Finansministeriet og forbundet  

 er enige om at præcisere, at der ikke ved denne fremgangsmåde for  

 lokalforhandlinger er åbnet muligheder for at træffe aftaler om løn- og  

 ansættelsesvilkår, der går udover overenskomstens bestemmelser.
Ikrafttræden Cirkulæret har virkning fra den 1. april 1989. Samtidig ophæves cirkulære  

 af 29. juli 1987 LP.nr. 087/87 om overenskomst for rengøringsassistenter  

 m.fl. 1987 og cirkulære af 22. december 1988 (LP.nr. 141/88) om ændring af  

 lønforløbet i overenskomst for rengøringsassistenter m.fl., overenskomst for  

 husmedhjælpere og overenskomst for sanitører m.fl., for så vidt angår  

 rengøringsassistenter m.fl.
 Eventuelle tvivlsspørgsmål vedrørende fortolkningen af overenskomsten  

 forelægges for Finansministeriet.
Finansministeriet ADMINISTRATIONS- OG PERSONALEDEPARTEMENTET København, den 18. januar 1990 P.M.V.
 E.B.
Carsten Holm OVERENSKOMST FOR RENGØRINGSASSISTENTER M.FL.
 I STATENS TJENESTE M.V.
Kap. 1. Overenskomstens område § 1.  Overenskomsten gælder for rengøringsassistenter  

 m.fl. i Staten eller ved selvejende institutioner, der er  

 berettiget til Stk. 2.  Overenskomsten gælder ikke  

 rengøringsassistenter ved statsvirksomheden Bornholmstrafikken.
 Stk. 3.  Overenskomsten gælder ikke arbejdsområder, der  

 efter drøftelse mellem parterne er eller bliver afgivet i entreprise.
Kap. 2. Ansættelsesbrev § 2.  Der udleveres et ansættelsesbrev til den  

 ansatte, med mindre ansættelsen kun er midlertidig.
Ansættelsesbrevet  

 udleveres så vidt muligt før tiltrædelsen.
 Stk. 2.  Ved en rengøringsassistents overgang til  

 ansættelse på månedsløn jfr. § 3, udfærdiges der et nyt ansættelsesbrev til  

 den pågældende.
 Kap. 3. Løn m.v.
Ansættelsesformer § 3.  Der gælder 2 ansættelsesformer for  

 rengøringsassistenter:
1) månedslønnede Rengøringsassistenter med aflønning efter skalatrin 9, 10, 11, 12, 13, 14  

 eller 15 og med et ugentligt timetal på mindst 15 timer aflønnes med  

 månedsløn.
2) timelønnede Øvrige rengøringsassistenter aflønnes med timeløn.
 Stk. 2.  Rengøringsassistenter ansat ved  

 undervisningsinstitutioner og lignende med en årlig ferielukning af mere end  

 5 ugers varighed kaldes skolerengøringsassistenter.
 Stk. 3.  Overgang til månedslønsansættelse sker fra den  

 1. i måneden efter at den pågældende har opnået 7 måneders anciennitet på  

 skalatrin 9. Såfremt den krævede anciennitet opnås den 1. i en måned, sker  

 overgang til månedslønsansættelse dog med virkning fra denne dato.
Løn § 4.  Lønnen til rengøringsassistenter beregnes på  

 grundlag af en årsløn, der svarer til lønnen på skalatrin 9, 10, 11, 12, 13,  

 14 og 15 efter den for perioden 1. april 1989 - 31. marts 1991 gældende  

 lønjusteringsaftale for statens tjenestemænd.
 Alle skalatrin er 2 årige.
 Stk. 2.  Timelønnen beregnes som 1/1976 (fra 1.  

 september 1990: 1/1924) af årslønnen efter de i stk. 1 nævnte skalatrin.
 Stk. 3.  Månedslønnen til fuldtidsbeskæftigede beregnes  

 som en 1/12 af årslønnen efter de stk. 1 nævnte skalatrin, jfr. dog stk. 5.
 Stk. 4.  For deltidsbeskæftigede beregnes månedslønnen  

 som en forholdsmæssig del af lønnen for fuldtidsbeskæftigede.
 Stk. 5.  Lønnen til månedslønnede  

 skolerengøringsassistenter beregnes udfra en beskæftigelsesgrad (B), der  

 beregnes som følger:
 Månedslønnen beregnes herefter som en 1/12 x B x årslønnen på det aktuelle  

 skalatrin.
 Som følge af arbejdstidsnedsættelsen pr. 1. september 1990 ændres  

 divisoren i beskæftigelsesbrøken til 1676.
§ 5.  Rengøringsassistenter under 18 år betragtes som  

 ungarbejdere.
De kan ansættes, når beskæftigelsen har karakter af ferie eller  

 sygeafløsning, eller sker med henblik på uddannelse.
Stk. 2.  Timelønnen er for 1) 16-årige 1/1976 (pr. 1. september 1990 1/1924) af 66% af årslønnen  

 efter skalatrin 9, 2) 17-årige 1/1976 (pr. 1. september 1990 1/1924) af 74% af årslønnen  

 efter skalatrin 9, efter lønjusteringsaftalen for tjenestemænd i perioden 1. april 1989 - 31.  

 marts 1991.
Lønanciennitet § 6.  Der optjenes fuld anciennitet, hvis den ansatte  

 er beskæftiget mindst 15 timer om ugen i gennemsnit, og er fyldt 18 år.
Er  

 disse 2 betingelser ikke opfyldt, optjener rengøringsassistenten ikke anciennitet.
 Stk. 2.  Ved ansættelsen kan man medregne indtil 4 års  

 anciennitet, hvis den tidligere beskæftigelse:
1)er anciennitetsgivende i henhold til stk. 1, 2)har ligget indenfor de sidste 6 år før ansættelsen, 3)har været som rengøringsassistent, husmedhjælper, køkkenmedhjælper,  

 husassistent, omsorgsmedhjælper eller hjemmehjælper,  og 4)har været i staten, en kommune, en amtskommune eller en selvejende dag-  

 eller døgninstitution med hvilken en (amts-) kommune har indgået  

 driftsoverenskomst.
 Stk. 3.  Dog medregnes al tidligere optjent  

 lønanciennitet, hvis den foregående beskæftigelse:
1)var ved samme styrelse, 2)var som rengøringsassistent eller husmedhjælper, og ansættelsen sker senest 3 år efter ophøret af den tidligere  

 beskæftigelse.
 Stk. 4.  Ved fratræden udstedes der et anciennitetskort  

 til den ansatte.
Stk. 5.  Tillæggelse af tidligere optjent lønanciennitet  

 forudsætter, at rengøringsassistenten ved tiltrædelsen kan dokumentere den  

 tidligere beskæftigelse.
Det kan ske med et anciennitetskort eller lignende.
 Stk. 6.  Lønanciennitet optjent før 1. april 1983  

 beregnes fortsat efter reglerne i overenskomsterne fra 1979 og 1981.
 Stk. 7.  Togrengøringsassistenter og  

 rengøringsassistenter ved DSB følger DSB's regler om beregning af  

 lønanciennitet.
Kap. 4. Pension § 7.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
Kap. 5. Lønfradrag og lønberegning § 8.  Rengøringsassistenter er omfattet af de for  

 tjenestemænd fastsatte regler om lønfradrag/lønberegning, jfr. for tiden  

 cirkulære af 24. maj 1985 om lønfradrag/-beregning for tjenestemænd.
Kap. 6. Tillæg Arbejdsbestemte tillæg § 9.  For arbejde med sortering af snavsetøj på  

 institutionsvaskerier ydes et ureguleret tillæg på 4,22 kr. for de timer,  

 hvori der arbejdes med sortering af snavsetøj.
Stk. 2.  Aftalen af 30. januar 1989 mellem  

 overenskomstens parter om tillæg for tilsynsopgaver er fortsat gældende.  

 Såfremt tildelte tillæg bliver ledige, skal der gives Finansministeriet  

 meddelelse herom.
Forhandling om genanvendelse sker hvert år pr. 1. april og  

 1. oktober.
Arbejdstidsbestemte tillæg § 10.  Med hensyn til natpenge, godtgørelse for  

 tjeneste på lørdage og søn- og helligdage, grundlovsdag efter kl. 12.00 og  

 juleaftensdag efter kl. 14.00, godtgørelse for delt tjeneste og  

 overarbejdsbetaling, jfr. § 15, følges de for statens tjenestemænd gældende  

 regler og satser.
 Stk. 2.  Delt tjeneste tilrettelægges således, at  

 tjenesten kun deles en gang pr. dag.
 Stk. 3.  For hver 38 timers tjeneste i tidsrummet 17.00  

 - 06.00 ydes togrengøringsassistenter og rengøringsassistenter ved DSB 2 1/2  

 timers frihed (fra 1. september 1990 2 timers frihed for hver 37 timers  

 tjeneste) efter de for statens tjenestemænd gældende regler.
Kap. 7. Midlertidig tjeneste i højere stilling § 11.  De for tjenestemænd gældende regler om  

 midlertidig tjeneste i højere stilling finder tilsvarende anvendelse for  

 ansatte omfattet af nærværende overenskomst.
 Kap. 8. Arbejdstid m.v.
Normal arbejdstid § 12.  Arbejdstiden er indtil 38 timer ugentlig (fra  

 1. september 1990 37 timer ugentlig).
 Stk. 2.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er saglig  

 begrundet i bevillingsmæssige, arbejdstilrettelæggelsesmæsssige eller andre  

 forhold, dog ikke til mindre end 15 timer om ugen.
Arbejdstiden placering § 13.  Tidspunktet for arbejdstidens begyndelse og  

 ophør er den i de enkelte institutioner hidtil gældende.
Enhver ændring af  

 arbejdstidens begyndelse og ophør kan kun finde sted efter drøftelse med de  

 pågældende rengøringsassistenter.
Hvor der er tale om væsentlige ændringer i  

 arbejdstidstilrettelæggelsen, skal disse varsles i god tid og senest 1 måned  

 forud for iværksættelsen.
 Stk. 2.  Såfremt en planlagt spisepause efter ledelsens  

 bestemmelse forskydes med mere end 1/2 time den enkelte dag, ydes der  

 rengøringsassistenter et kompensationsbeløb på 10,70 kr. pr. gang.
Tjenestelister § 14.  Der udarbejdes tjenestelister, som omfatter  

 samtlige medarbejdere (bortset fra afløsningspersonale, jfr. stk. 4) med  

 skiftende arbejdstid.
Stk. 2.  Tjenestelisterne, der omfatter en periode på  

 mindst 4 uger, angiver for den enkelte medarbejder tjenestens beliggenhed og  

 fridagenes placering.
For medarbejdere, som er antaget med henblik på at gøre  

 tjeneste under andre medarbejderes sygefravær m.v., skal tjenestelisterne  

 alene angive fridagenes placering.
 Stk. 3.  Tjenestelisterne/styrkeplanerne udleveres til  

 tillidsrepræsentanten.
Stk. 4.  Når en afløser tilsiges til arbejde, bør der  

 ved tilsigelsen gives den pågældende underretning om arbejdets forventede  

 varighed den enkelte dag.
Såfremt sådan underretning ikke gives ved  

 tilsigelsen, ydes der den pågældende betaling for mindst 4 timers normal  

 tjeneste.
Overarbejde § 15.  Ved overarbejde forstås arbejde ud over 76  

 timer (fra 1. september 1990: 74 timer) inden for en samlet periode på 2  

 uger.
 Stk. 2.  Overarbejdet beregnes særskilt for hver 2-ugers  

 periode og afrundes opad til nærmeste 1/2 time.
Stk. 3.  Overarbejde skal så vidt muligt søges godtgjort  

 med fritid, der skal være af samme varighed som det præsterede overarbejde med tillæg af 50%, som afrundes opad til hele  

 timer.
For fritimerne ydes almindelig timeløn.
Når erstatningsfriheden ydes  

 som hele fridage, kan der den enkelte dag højst udlignes 7,6 (pr. 1.  

 september 1990: 7,4) timer.
Stk. 4.  Såfremt den omhandlede fritid ikke kan gives,  

 udbetales overarbejdspenge efter de for tjenestemænd gældende satser.
Der  

 bortses i så fald fra det ovenfor omhandlede tillæg til fritiden.
Kap. 9. Søgnehelligdagsbetaling § 16.  For timelønnede rengøringsassistenter gælder  

 den som i bilag B vedhæftede aftale af 19. juni 1987 om  

 søgnehelligdagsbetaling.
Stk. 2.  For månedslønnede rengøringsassistenter sker  

 der intet fradrag i lønnen for søgnehelligdage.
For disse medarbejdere sker  

 der derfor ikke henlæggelse af søgnehelligdagsbetaling.
 Stk. 3.  Ved overgang fra timeløns- til  

 månedslønsansættelse, jfr. § 3, forholdes i overensstemmelse med de i  

 søgnehelligdagsaftalens § 6 indeholdte bestemmelser vedrørende fratræden.
 Stk. 4.  For togrengøringsassistenter og  

 rengøringsassistenter ved DSB følges de ved DSB gældende regler om  

 søgnehelligdagsbetaling.
Kap. 10. Opsigelse Afskedigelsesprocedure § 17.  Med hensyn til fremgangsmåde ved afsked gælder reglerne i hovedaftale mellem Finansministeriet og Statsansattes Kartel,  

 Overenskomstsektionen, APD nr. 066/88. Ved afskedigelse af  

 tillidsrepræsentanter gælder tillige reglerne i tillidsrepræsentantaftalen §  

 12, jfr. bilag C.
Opsigelsesvarsler § 18.  For timelønnede rengøringsassistenter, der uden  

 anden afbrydelse end nævnt i stk. 4 har arbejdet på samme institution i de  

 nedenfor angivne tidsrum, der regnes fra vedkommendes fyldte 18. år, gælder  

 følgende opsigelsesvarsler:
 Stk. 2.  for månedslønnede gælder funktionærlovens § 2  

 om varsling af opsigelse.
 Stk. 3.  Ved opsigelsesvarsler regnes altid med  

 kalenderdage, mens erstatning for manglende varsel - jfr. stk. 7 - kun  

 beregnes på grundlag af arbejdsdage.
 Stk. 4.  Som afbrydelse regnes ikke:
 a)Sygdom, der omgående skal meddeles vedkommende institution, dog senest  

 inden 24 timers forløb.
 b)Indkaldelse til militærtjeneste.
 Ved en fraværsperiode på over 3 måneder på grund af sygdom, hvorunder der  

 ikke ydes sygeløn fra institutionen, eller militærtjeneste tæller kun de  

 første 3 måneder med i anciennitetsberegningen.
 c)Fravær i forbindelse med barsel og adoption i henhold til lov om  

 barselsorlov m.v.
 d)Afbrydelse af arbejdet hidrørende fra maskinstandsning, materialemangel,  

 arbejdsmangel eller lignende, såfremt den ansatte genoptager arbejdet, når  

 dette tilbydes.
 Ved en ledighedsperiode på over 30 dage grundet arbejdsmangel tæller kun  

 de første 30 dage med i anciennitetsberegningen.
 Stk. 5.  Rengøringsassistenter, som opsiges efter  

 reglerne (jfr. stk. 1 og 2 samt § 19) eller som afbrydes i arbejdet (jfr.  

 stk. 4), men genoptager arbejdet, når dette tilbydes dem inden for et tidsrum  

 af 1 år, genindtræder i tidligere ved institutionen opnået anciennitet.  

 Såfremt den pågældende dokumenterer ikke at have haft arbejde i fraværstiden  

 inden for et tidsrum af indtil 2 år, ændres ovenstående »1 år« til  

 »2 år«.
 Stk. 6.  Opsigelsesvarsel bortfalder:
 a)Ved antagelse til et bestemt stykke arbejde, hvis varighed højst  

 andrager 14 dage.
 b)Ved arbejdsledighed som følge af andre ansattes arbejdsstandsning.
 c)Ved indtræden af maskinstandsning, materialemangel og anden force  

 majeure, som standser driften helt eller delvis.
 Stk. 7.  Såfremt en rengøringsassistent afskediges uden  

 det krævede varsel af en grund, der var utilregnelig for den afskedigede,  

 eller såfremt en ansat forlader institutionen uden at give det krævede  

 varsel, skal den part, der overtræder overenskomsten, betale modparten et  

 beløb svarende til vedkommende rengøringsassistents timeløn for det antal  

 dage, overtrædelsen andrager.
Stk. 8.  I tilfælde, hvor opsigelse i henhold til stk. 1  

 eller 2 skal gives, kan en sådan opsigelse normalt ikke fra nogen af siderne  

 finde sted under ferie.
Dersom arbejdsforholdet ønskes afbrudt i forbindelse  

 med en ferieperiode, skal opsigelse afgives mindst 7 dage før feriens  

 begyndelse.
 Stk. 9.  Uanset rengøringsassistentens pligt til at give  

 opsigelsesvarsel bør institutionen ikke vægre sig ved at træffe aftale med  

 den pågældende om, at arbejdet straks kan fratrædes, hvis det bevises, at den  

 pågældende er tilbudt en fast plads eller lignende, der nødvendiggør, at  

 opsigelsesvarslet ikke kan overholdes.
120-dages-reglen § 19.  Opsigelse på grund af sygdom kan for  

 rengøringsassistenter, som er berettiget til mere en 1 måneds  

 opsigelsesvarsel, ske med et forkortet opsigelsesvarsel, såfremt den ansatte  

 inden for et tidsrum af 12 på hinanden følgende måneder har været fraværende  

 på grund af sygdom i ialt 120 kalenderdage.
Stk. 2.  Opsigelsens gyldighed er betinget af, at den  

 sker i umiddelbar tilknytning til udløbet af de 120 sygedage, og medens den  

 pågældende endnu er syg, hvorimod gyldigheden ikke berøres af, at  

 medarbejderen er vendt tilbage til arbejdet, efter at opsigelse er sket.
Det  

 forkortede opsigelsesvarsel udgør for månedslønnede 1 måned til en måneds  

 udgang og for timelønnede 28 dage.
Fratrædelsesgodtgørelse § 20.  For månedslønnede rengøringsassistenter gælder  

 Funktionærlovens § 2a om fratrædelsesgodtgørelse.
Kap. 11. Ferie § 21.  De ansatte er omfattet af ferieloven.
 Stk. 2.  Månedslønnede ansatte, der holder ferie med  

 løn, er berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1)den ansattes eget bidrag til ATP og 2)den ansattes bidrag til AUD Stk. 4.  I det beløb der er beregnet efter stk. 3  

 fradrages 1)den ansattes eget pensionsbidrag, 2)udbetalt særlig feriegodtgørelse, 3)løn for merarbejde af den art der er beskrevet i stk. 7, samt 4)feriegodtgørelse (12,5%) af løn for sådan merarbejde.
 Stk. 5.  Den særlige feriegodtgørelse udgør 1,5% af  

 beregningsgrundlaget efter stk. 3 og 4.
 Stk. 6.  Når en rengøringsassistent overgår fra  

 timelønsansættelse til månedslønsansættelse, foretages der ved afholdelse af  

 ferie med feriegodtgørelse fradrag med 1/1976 (fra 1. september 1990: 1/1924)  

 af årslønnen for en fuldtidsbeskæftiget på det aktuelle skalatrin for hver  

 ferietime, der er optjent forud for overgangen til månedsløn.
 Stk. 7.  Til deltidsansatte månedslønnede  

 rengøringsassistenter, der i optjeningsåret har udført tjeneste ud over den  

 faste nedsatte arbejdstid, men inden for den normale 38 timers (fra 1.  

 september 1990: 37 timers) arbejdsuge, ydes for sådan tjeneste  

 feriegodtgørelse med 12,5%.
Kap. 12. Sygdom § 22.  For timelønnede rengøringsassistenter gælder i  

 sygdomstilfælde og ved tilskadekomst i tjenesten reglerne i dagpengeloven,  

 jfr. lovbekendtgørelse nr. 205 af 28. marts 1989 med senere ændringer, dog  

 således at de i visse institutioner eksisterende ordninger, der for den  

 enkelte sygedag kan være gunstigere end dagpengelovens regler, f.eks.  

 bestemmelser om, at der ydes sygeløn med højere beløb end efter loven,  

 fortsat er gældende.
Stk. 2.  Månedslønnede rengøringsassistenter oppebærer  

 fuld løn under sygdom og uarbejdsdygtighed som følge af ulykkestilfælde i  

 tjenesten.
I grundlaget for beregningen af løn i disse fraværssituationer  

 indgår visse fast påregnelige særlige ydelser, jfr.
Finansministeriets  

 cirkulærer af 25. maj 1977 og 2. maj 1978.
Kap. 13. Graviditet og barsel § 23.  Rengøringsassistenter er omfattet af aftale af  

 5.september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra tjeneste i forbindelse  

 med graviditet, barsel og adoption.
 Stk. 2.  For ansatte der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselsorlovsloven.
Kap. 14. Tjenestefrihed Ret til tjenestefrihed § 24.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Barns 1. sygedag § 25.  Institutionen kan give den ansatte hel eller  

 delvis tjenestefrihed til pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt 3)forholdene på tjenestestedet tillader det, 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Kap. 15. Efterløn § 26.  Funktionærlovens § 8 finder anvendelse ved en  

 månedslønnet rengøringsassistents død.
Kap. 16. Andre bestemmelser Arbejdstøj § 27.  Der kan efter institutionens bestemmelse  

 stilles kittel eller anden form for arbejdstøj til rådighed.
Medlemskab af arbejdsløshedskasse § 28.  Der antages fortrinsvis rengøringsassistenter,  

 som er medlemmer af en statsanerkendt arbejdsløshedskasse.
Rationalisering og overgang til entreprise § 29.  Såfremt der ønskes gennemført større  

 rationaliseringsforanstaltninger eller arbejdsomlægninger, der berører de  

 ansatte, tilsiger forbundet sin støtte hertil.
Forinden der træffes endelig  

 beslutning om iværksættelse af sådanne foranstaltninger m.v., optages der  

 drøftelser mellem de berørte parter.
Stk. 2.  Når der er oprettet samarbejdsudvalg (jfr.  

 samarbejdsreglernes § 5, stk. 2), og når rengøringsassistenterne er  

 repræsenteret i udvalget, finder drøftelserne sted der.
Ellers sker de ved et  

 møde med de ansattes tillidsrepræsentanter og forbundets lokale afdeling.
Kap. 17. Tillidsrepræsentanter § 30.  Vedrørende tillidsrepræsentanter gælder den som  

 bilag C til nærværende overenskomst vedhæftede aftale, indtil en ny aftale  

 måtte blive indgået.
Kap. 18. Faglig strid § 31.  Førend en sag om lokale uoverensstemmelser  

 indbringes for overenskomstens parter, skal der være afholdt en forhandling  

 mellem repræsentanter for institutionen og forbundets lokale afdeling til  

 afklaring af de faktiske uoverensstemmelser.
 stk. 2.  Såfremt enighed ikke opnås udfærdiges et  

 forhandlingsreferat, med følgende indhold:
 1)Uoverensstemmelsens emne (med henvisning til den relevante paragraf i  

 overenskomsten).
 2)Forhandlernes navne, samt tid og sted for mødet.
 3)Forhandlernes stillingtagen til uoverensstemmelsen.
 4)Oplysning om, at der er enighed om, at sagen overgives til behandling og  

 afgørelse mellem overenskomstens parter.
Kap. 19. Hovedaftale § 32.  Overenskomsten er omfattet af hovedaftalen  

 mellem Finansministeriet og Statsansattes Kartel, Overenskomstsektionen, jfr.  

 Finansministeriets cirkulære af 20. juni 1988, LP nr. 066/88.
Kap. 20. Ikrafttræden og opsigelse § 33.  Overenskomsten har virkning fra den 1. april  

 1989 og kan af parterne opsiges skriftligt med 3 måneders varsel til en 31.  

 marts, dog tidligst den 31. marts 1991.
København, den 8. januar 1990 Kvindeligt Arbejderforbund  

 Finansministeriet i Danmark P.M.V.
 E.B.
Ellen Høegh Niels Paludan Bilag A 1 ANSÆTTELSESBREV til timelønnede rengøringsassistenter Det bekræftes, at De fra .............................
 er beskæftiget som timelønnet .................... ved  

 ....................
 Med hensyn til løn- og arbejdsforhold er De undergivet den til enhver tid  

 gældende overenskomst om løn- og arbejdsvilkår for rengøringsassistenter  

 m.fl. indgået mellem Finansministeriet og Kvindeligt Arbejderforbund i  

 Danmark.
 De er ansat som fuldtidsbeskæftiget/deltidsbeskæftiget med gennemsnitlig  

 ..................... timer pr. uge.
 Deres arbejdstid vil være skiftende/vil indtil videre fortrinsvis blive  

 placeret i dagtimerne/aftentimerne/nattimerne, jfr. nærmere de af  

 institutionen udarbejdede tjenestelister.
 De er forpligtet til ved sygdom straks at meddele forfald til Deres  

 arbejdsleder samt til på forlangende at indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansættelsesmyndigheden.
Bilag A 2 ANSÆTTELSESBREV til månedslønnede rengøringsassistenter Det bekræftes, at De fra ................. er beskæftiget som månedslønnet  

 ................. ved ..........................
 De er ansat som fuldtidsbeskæftiget/som deltidsbeskæftiget med  

 gennemsnitlig .... timer pr. uge.
 Deres arbejdstid vil være skiftende/vil indtil videre fortrinsvis blive  

 placeret i dagtimerne/aftentimerne/nattimerne, jfr. nærmere de af  

 institutionen udarbejdede tjenestelister.
 (Kun for deltidsbeskæftigede): Deres månedsløn vil blive beregnet som  

 ..../38 af månedslønnen for en fuldtidsbeskæftiget rengøringsassistent.
 De er med virkning fra den 1. ............ aflønnet efter skalatrin ....
 Med hensyn til løn- og arbejdsforhold er De undergivet den til enhver tid  

 gældende overenskomst mellem Finansministeriet og Kvindeligt Arbejderforbund  

 i Danmark om løn- og arbejdsvilkår for rengøringsassistenter.
 De er forpligtet til ved sygdom straks at meddele forfald til Deres  

 arbejdsleder samt til på forlangende at indsende dokumentation for sygdom.
Til bekræftelse af, at De har modtaget ansættelsesbrevet, bedes De forsyne  

 vedlagte genpart heraf med Deres underskrift.
Genparten bedes herefter  

 tilbageleveret til ansættelsesmyndigheden.
Bilag B AFTALE om søgnehelligdagsbetaling til visse timelønnede medarbejdere Aftalens område § 1.  Aftalen omfatter timelønnede medarbejdere, som  

 aflønnes efter følgende overenskomster:
 a.Overenskomst mellem Finansministeriet og Husligt Arbejder Forbund om  

 husmedhjælpere, herunder medhjælpere i køkkener.
 b.Overenskomst mellem Finansministeriet og Kvindeligt Arbejderforbund i  

 Danmark om rengøringsassistenter m.fl.
Søgnehelligdage § 2.  Ved søgnehelligdage forstås i denne aftale  

 følgende dage under forudsætning af, at den pågældende dag i det enkelte år  

 ikke falder på en søndag:
1)nytårsdag den 1. januar 2)skærtorsdag 3)langfredag 4)2. påskedag 5)store bededag 6)Kristi himmelfartsdag 7)2. pinsedag 8)grundlovsdag den 5. juni (fra kl. 12.00) 9)juledag den 25. december 10)2. juledag den 26. december Søgnehelligdagsbetalingens beregning § 3.  Søgnehelligdagsbetalingen henlægges for hver  

 medarbejder på dennes søgnehelligdagskonto og udgør et beløb, svarende til  

 3,5 pct. at vedkommendes ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
 Stk. 2.  Søgnehelligdagsbetalingens størrelse opgøres  

 årsvis. Årsopgørelsesperioden slutter den sidste dag i den lønningsperiode,  

 der danner grundlag for den sidste lønudbetaling i et kalenderår.
Søgnehelligdagsbetalingens udbetaling § 4.  Den for hver enkelt medarbejder henlagte  

 søgnehelligdagsbetaling udbetales dels i form af acontobeløb (jfr. § 5), dels  

 af et restbeløb (jfr. § 6).
Udbetaling af acontobeløb § 5.  For hver søgnehelligdag udgør acontobeløbet 300  

 kr. (medarbejdere, som ikke er fyldt 18 år, 220 kr.), jfr. dog stk. 3. I  

 forbindelse med grundlovsdag udbetales acontobeløb med 150 kr. (for  

 medarbejdere, som ikke er fyldt 18 år, med 110 kr.), jfr. dog stk. 3.
 Stk. 2.  De i stk. 1 nævnte satser for acontobeløb er  

 uafhængige af, om medarbejderen er fuldtids- eller deltidsbeskæftiget.
Stk. 3.  For hver af de søgnehelligdage, som falder,  

 medens medarbejderens ansættelsesforhold består, udbetales aconto beløb som anført i stk. 1. Der kan dog ikke udbetales større beløb, end  

 der til enhver tid indestår på medarbejderens søgnehelligdagskonto.  

 Udbetaling af acontobeløb for nytårsdag den 1. januar sker på grundlag af  

 indeståendet på medarbejderens søgnehelligdagskonto for det opgørelsesår, som  

 er sluttet i det foregående års december måned, jfr. § 3, stk. 2.  

 Udbetalingen af acontobeløb er uafhængig af, om søgnehelligdagen for den  

 enkelte medarbejder er en arbejdsdag eller en arbejdsfri dag.
Stk. 4.  Udbetalingen af acontobeløb er betinget af, at  

 medarbejderen enten 1)er på arbejde på vedkommendes sidste arbejdsdag før søgnehelligdagen og  

 - såfremt ansættelsesforholdet ikke er bragt til ophør - på vedkommendes  

 første arbejdsdag efter søgnehelligdagen, eller 2)dokumenterer at have været fraværende på sin sidste arbejdsdag før  

 søgnehelligdagen og/eller på sin første arbejdsdag efter søgnehelligdagen på  

 grund af sygdom, på grund af barsel eller adoption eller på grund af  

 omstændigheder, som ikke kan tilregnes den pågældende.
 Stk. 5.  Såfremt den ansættende myndighed finder, at de  

 udbetalingsbetingelser, som er nævnt i stk. 4, ikke er opfyldt, gives der  

 straks medarbejderen underretning herom.
 Stk. 6.  Der udbetales ikke acontobeløb til den  

 medarbejder, som deltager i en kollektiv arbejdsnedlæggelse på sin sidste  

 arbejdsdag før søgnehelligdagen og/eller på sin første arbejdsdag efter  

 søgnehelligdagen.
Stk. 7.  Anvisning af acontobeløb finder sted samtidig  

 med anvisningen af lønnen for den lønningsperiode, i hvilken søgnehelligdagen falder.
Udbetaling af restbeløb § 6.  Restbeløbet beregnes som forskellen mellem den  

 søgnehelligdagsbetaling, som er henlagt på medarbejderens  

 søgnehelligdagskonto i en årsopgørelsesperiode (jfr. § 3), og de acontobeløb,  

 som er udbetalt for søgnehelligdagene i årsopgørelsesperioden og for  

 nytårsdag den 1. januar i året efter årsopgørelsesperioden (jfr. § 5).
 Stk. 2.  Såfremt en medarbejder fratræder i løbet af  

 årsopgørelsesperioden, beregnes restbeløbet på tilsvarende måde som anført i  

 stk. 1.
 Stk. 3.  Bevis for restbeløbets størrelse  

 (søgnehelligdagskort) udleveres til medarbejderen (respektive til den  

 fratrådte medarbejder) inden den 1. april i året efter årsopgørelsesperioden.
Stk. 4.  Udbetaling af restbeløbet sker den 1. april  

 året efter årsopgørelsesperioden.
Med hensyn til attestation af  

 søgnehelligdagskort for ferieafholdelse og med hensyn til udbetaling af beløb  

 efter søgnehelligdagskort finder bestemmelserne om attestation af feriegiro  

 og feriekort tilsvarende anvendelse.
 Stk. 5.  I tilfælde af dødsfald tilfalder restbeløbet  

 medarbejderens bo.
 Stk. 6.  Såfremt restbeløbet ikke er hævet inden  

 udgangen af det i stk. 4 nævnte ferieår, indbetales det af vedkommende  

 ansættelsesmyndighed til Arbejdsmarkedets Feriefond.
Faglig strid § 7.  Uenighed om forståelse af aftalen behandles  

 efter de mellem dennes parter aftalte regler om behandling af faglig strid.
Ikrafttræden § 8.  Aftalen har virkning fra den 1. april 1987.
København, den 19. juni 1987 Husligt Arbejder Forbund  

 Finansministeriet P.M.V.
Margit Vognsen E.B.
Else Medom Madsen Kvindeligt Arbejderforbund i Danmark Ellen Høegh Bilag C AFTALE mellem Finansministeriet og Kvindeligt Arbejderforbund i Danmark om  

 tillidsrepræsentanter Hvor vælges tillidsrepræsentant § 1.  I enhver virksomhed eller - for større  

 virksomheders vedkommende - enhver afdeling af denne udvælger de der  

 beskæftigede arbejdere af deres midte en arbejder til at være  

 tillidsrepræsentant over for ledelsen eller dennes repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendte dygtige arbejdere, der har arbejdet mindst 1 år på det pågældende  

 arbejdssted: hvor sådanne ikke findes i et antal af mindst fem, suppleres  

 dette blandt de arbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle arbejdere, som er beskæftiget i virksomheden eller  

 afdelingen på valgtidspunktet, sikres mulighed for at kunne deltage i valget,  

 der kun er gyldigt, når flere end en trediedel af de der beskæftigede  

 arbejdere har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Kvindeligt Arbejderforbund i Danmarks hovedbestyrelse og  

 meddelt ledelsen for den pågældende virksomhed, der dog er berettiget til at  

 gøre indsigelse mod valget over for forbundets hovedbestyrelse.
Stk. 3.  Kvindeligt Arbejderforbund i Danmark giver  

 tilsagn om, at arbejdere, der vælges til tillidsrepræsentanter, og som ikke  

 forud for valget har gennemgået et kursus for tillidsrepræsentanter, hurtigst  

 muligt, efter at valget har fundet sted, gennemgår en sådan uddannelse.
Til  

 deltagelse i et af Kvindeligt Arbejderforbund i Danmark arrangeret  

 tillidsrepræsentantkursus kan der tilstås en tillidsrepræsentant frihed med  

 løn i henhold til cirkulæreskrivelse nr. 113 af 23. juni 1971 fra Ministeriet  

 for Statens Lønnings- og Pensionsvæsen.
Fællestillidsrepræsentant § 4.  På virksomheder, hvor der er tre eller flere  

 tillidsrepræsentanter, er parterne enige om, at det kan være formålstjenligt,  

 at tillidsrepræsentanterne af deres midte vælger en  

 fællestillidsrepræsentant, der i fælles spørgsmål, f.eks. lægning af  

 arbejdstiden, hygiejne, marketenderi, fridage o.l. kan være samtlige  

 arbejderes tillidsrepræsentant over for arbejdsgiveren eller dennes  

 repræsentant.
Meddelelse om valg af fællestillidsrepræsentant skal straks  

 bringes til arbejdsgiverens kundskab.
 Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte  

 tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
Stedfortræder for tillidsrepræsentant § 5.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant i henhold  

 til § 2.
Samarbejde § 6.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 7.  Når en eller flere af tillidsrepræsentantens  

 kammerater ønsker det, kan han/hun forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen: men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af Kvindeligt  

 Arbejderforbund i Danmarks hovedbestyrelse.
Talsmand § 8.  På virksomheder med holddriftsarbejde kan  

 tillidsrepræsentanten på de skift, hvor han/hun ikke arbejder, og som  

 omfatter mindst fem arbejdere, udpege en talsmand til på sine vegne at søge  

 eventuelle uoverensstemmelser oplyst og ordnet eller, såfremt  

 omstændighederne stiller sig hindrende for en ordning, bringe sagen videre  

 til tillidsrepræsentanten.
Funktion i arbejdstiden § 9.  Tillidsrepræsentantens udførelse af de ham/hende  

 påhvilende hverv skal ske på en sådan måde, at de er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
Aflønning § 10.  Hvis aftale i henhold til § 9, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jfr. § 4 i overenskomsten af 1989.
 Stk. 2.  En fællestillidsrepræsentant aflønnes på  

 tilsvarende måde for de opgaver, som varetages i henhold til § 4.
Klubformand § 11.  Hvis arbejderne på en virksomhed, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 12.  En tillidsrepræsentants afskedigelse skal  

 begrundes i tvingende årsager, og ledelsen har pligt til at give ham/hende et  

 opsigelsesvarsel på i alt 4 måneder.
 Såfremt en tillidsrepræsentant har fungeret som sådan i en sammenhængende  

 periode på mindst 5 år, har vedkommende dog krav på 6 måneders varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
Afskedigelsesprocedure § 13.  Med hensyn til fremgangsmåde ved afsked gælder  

 reglerne i hovedaftalen mellem Finansministeriet og Statsansattes Kartel,  

 Overenskomstsektionen, APD.nr. 066/88.
Sikkerhedsrepræsentanter § 14.  For sikkerhedsrepræsentanter gælder samme  

 valg-, aflønnings- og afskedigelsesregler som for tillidsrepræsentanter.
Ikrafttræden § 15.  Aftalen har virkning fra underskrivelsen og kan  

 af parterne kun opsiges med 3 måneders varsel i forbindelse med opsigelse af  

 overenskomsten.
København, den 8. januar 1990 Kvindeligt Arbejderforbund  

 Finansministeriet i Danmark P.M.V.
 E.B.
