Rigsadvokatmeddelelsen, afsnittet: Henvisning af strafforfølgning fra Grønland til Danmark 1. Overblik og tjekliste 2. Politiets efterforskning og sagsbehandling 2.1. Henvisning til forfølgning i Danmark Sager vedrørende lovovertrædelser, der er begået i Grønland, kan henvises til forfølgning i Danmark, hvis gerningsmanden ikke er bosat i Grønland, eller hvis gerningsmandens tilknytning til det grønlandske samfund er af en sådan løsere karakter, at forudsætningerne for at anvende kriminallovens foranstaltninger ikke er til stede, jf. kriminallovens § 7.
 Hvis politidirektøren i Grønland i medfør af kriminallovens § 7 vurderer, at en kriminalsag bør henvises til forfølgning i Danmark, fordi gerningsmanden har bopæl eller ophold i Danmark, skal politidirektøren sende sagen direkte til politidirektøren i den politikreds, hvor gerningsmanden har bopæl eller har taget ophold (bopælsværneting).
Hvis politidirektøren af andre grunde vurderer, at en kriminalsag bør henvises til forfølgning i Danmark, skal politidirektøren sende sagen til Statsadvokaten i København, som herefter træffer afgørelse om, hvorvidt en anden politikreds skal behandle sagen.
Det vil f.eks. være tilfældet i en sag, hvor der kan kan rejses begrundet tvivl om habiliteten hos Grønlands Politi.
Grønlands Politi skal forelægge sagen for Statsadvokaten i København, uanset om der er rejst sigtelse i sagen eller ej, og forelæggelsen skal ske, så snart politikredsen bliver opmærksom på habilitetstvivl.
 Hvis statsadvokaten vurderer, at der er begrundet tvivl om politikredsens habilitet, sender statsadvokaten som udgangspunkt sagen til en anden politikreds, som overtager den videre behandling.
3. Forberedelse 4. Jura 4.1. Jurisdiktion Reglerne om jurisdiktion fremgår af kapitel 1, §§ 4-8 om jurisdiktion mv., i kriminalloven for Grønland (lov nr. 306 af 30. april 2008 med senere ændringer) (kriminalloven).
