Bekendtgørelse om indsatsplaner I medfør af § 16, stk. 1 og 3, i lov om vandforsyning m.v., jf.  

 lovbekendtgørelse nr. 130 af 26. februar 1999, som ændret ved §  

 10 i lov nr. 355 af 2. juni 1999 og lov nr. 374 af 2. juni 1999, og § 26 a,  

 stk. 2 i lov om miljøbeskyttelse, jf. lovbekendtgørelse nr. 698  

 af 22. september 1998, som senest ændret ved lov nr. 373 af 12. juni  

 1999, fastsættes:
§ 1. Denne bekendtgørelse fastsætter  

 krav til 1)	grundlaget for og indholdet af indsatsplaner, der kan vedtages af  

 amtsrådet, jf. vandforsyningslovens § 13, 2)	grundlaget for og indholdet af indsatsplaner, der kan vedtages af  

 kommunalbestyrelsen eller ejeren af et alment vandforsyningsanlæg, jf.  

 vandforsyningslovens § 13 a, samt 3)	tidsfrister og procedurer i forbindelse med tilvejebringelse,  

 ændring og ophævelse af indsatsplaner efter nr. 1 og 2, 4)	grundlaget for, at der kan meddeles pålæg om  

 foranstaltninger efter miljøbeskyttelseslovens § 26 a, stk.  

 1.
 § 2. For områder, som i regionplanen er  

 udpeget som indsatsområder, og som er detaljeret hydrogeologisk  

 kortlagt, skal amtsrådet udarbejde en indsatsplan.
 Stk. 2. Detaljeret hydrogeologisk kortlægning, som  

 nævnt i stk. 1, kan undlades på områder, som i regionplanen  

 er udpeget som indsatsområder, i det omfang, der i øvrigt  

 foreligger dokumentation, der tilvejebringer et tilsvarende sikkert grundlag  

 for at udarbejde en indsatsplan, som nævnt i stk. 1.
Stk. 3. En indsatsplan skal mindst indeholde en angivelse  

 af 1)	arealanvendelsen i indsatsområdet, 2)	kildepladser, kildepladszoner og grundvandsdannende oplande, 3)	og en vurdering af alle kendte forureningskilder, herunder flade-,  

 linie-, og punktkilder, 4)	alle de områder, der er kortlagt som særlig  

 følsomme over for en eller flere typer af forurening med angivelse af,  

 hvilken eller hvilke typer af forurening, det pågældende  

 område er følsomt over for, 5)	de områder, hvor en indsats skal gennemføres, 6)	de foranstaltninger, der skal gennemføres i  

 indsatsområdet, samt retningslinier for de tilladelser og andre  

 afgørelser, der kan meddeles, og som har betydning for beskyttelsen af  

 vandressourcen, og 7)	af hvem og i hvilket omfang, der skal gennemføres  

 overvågning.
 Stk. 4. En indsatsplan skal ligeledes indeholde en  

 tidsplan for gennemførelsen af den samlede indsatsplan samt i givet  

 fald indeholde en angivelse af, hvilken tidligere vedtagen indsatsplan som  

 ophæves.
§ 3. Senest 1 år efter, at  

 kortlægningen er afsluttet, udarbejder amtsrådet under  

 inddragelse af alle de direkte berørte parter et udkast til  

 beskrivelse af de foranstaltninger rettet mod den enkelte ejer, der  

 foreslås gennemført for at afhjælpe og forebygge  

 forurening af vandressourcen.
Udkast til beskrivelse af foranstaltninger  

 rettet mod den enkelte ejer kan indgå i forslag til indsatsplan.
 § 4. Inden høring og  

 offentliggørelse skal amtsrådet forelægge forslag til  

 indsatsplan for koordinationsforum, jf. vandforsyningslovens § 12, til  

 drøftelse.
§ 5. Amtsrådet skal offentliggøre  

 forslag til indsatsplan og samtidig høre 1)	ejere og lejere af de ejendomme, der er omfattet af forslag til  

 indsatsplan, 2)	ejere og lejere af ejendomme uden for forslagets  

 gyldighedsområde i den udstrækning, hvor forslaget efter  

 amtsrådets skøn har væsentlig betydning for dem, 3)	berørte kommuner og berørte naboamter, 4)	det koordinationsforum, som er nedsat i medfør af  

 vandforsyningslovens § 12, samt 5)	berørte ejere af almene vandforsyningsanlæg og  

 samarbejder, hvori indgår en eller flere berørte ejere af almene  

 vandforsyningsanlæg.
 Stk. 2. Amtsrådet skal fastsætte en frist  

 på mindst 8 uger for fremsættelse af indsigelser m.v. mod forslag  

 til indsatsplan.
 § 6. Inden endelig vedtagelse skal amtsrådet  

 forelægge det reviderede forslag til indsatsplan for koordinationsforum  

 til orientering.
 Stk. 2. Efter udløbet af fristen, jf. § 5, stk. 2  

 vedtager amtsrådet forslag til indsatsplan med eventuelle  

 ændringer til det offentliggjorte forslag.
Stk. 3. Når en indsatsplan er vedtaget, skal  

 amtsrådet underrette de direkte berørte parter skriftligt og  

 individuelt med oplysning om påtænkte foranstaltninger til  

 afhjælpning eller forebyggelse af forurening på ejendommen, samt  

 om indholdet af planen i øvrigt.
Andre berørte parter skal  

 underrettes skriftligt og individuelt om vedtagelsen og indholdet af  

 indsatsplanen.
 § 7. Amtsrådet kan efter reglerne i §§ 2-6  

 ændre eller ophæve allerede vedtagne indsatsplaner.
§ 8. Kommunalbestyrelsen eller ejeren af et alment  

 vandforsyningsanlæg kan på samme måde som fastsat i § 2,  

 stk. 3 og 4 og §§ 3-7 tilvejebringe, ændre og ophæve  

 indsatsplaner.
Såfremt kortlægning, jf. § 2, stk. 1, ikke er  

 gennemført, skal kommunalbestyrelsen eller ejeren af det almene  

 vandforsyningsanlæg lade denne gennemføre, forinden indsatsplan  

 kan udarbejdes.
Kortlægning i medfør af § 2, stk. 1 kan  

 undlades, jf. reglerne i § 2, stk. 2.
 Stk. 2. Forinden en indsatsplan endeligt kan vedtages,  

 skal udkast fremsendes til amtsrådet og i hovedstadsområdet  

 tillige til Hovedstadens Udviklingsråd, som inden 12 uger kan  

 gøre indsigelser mod udkastet, jf. vandforsyningslovens § 13 b, stk. 2  

 og stk. 3.
 § 9. Indsatsplaner udfærdiget i  

 medfør af denne bekendtgørelse kan ikke påklages til  

 anden administrativ myndighed, jf. vandforsyningslovens § 76, nr. 1.
 § 10. Pålæg efter  

 miljøbeskyttelseslovens § 26 a om rådighedsindskrænkninger  

 eller andre foranstaltninger, som er nødvendige for at sikre  

 nuværende eller fremtidige drikkevandsinteresser mod forurening med  

 nitrat eller pesticider kan kun pålægges den enkelte ejer,  

 når foranstaltningen er nødvendig for at opfylde målet med  

 en indsatsplan, der opfylder kravene i denne bekendtgørelse.
 § 11. Bekendtgørelsen berører ikke  

 amtsrådets forpligtelser efter vandforsyningslovens § 17 og  

 miljøministeriets bekendtgørelse nr. 2 af 4. januar 1980 om  

 vandindvindings- og vandforsyningsplanlægning.
 § 12. Bekendtgørelsen træder i kraft den 17. juni  

 2000.
