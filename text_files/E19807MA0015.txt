 Der var rejst spørgsmål om, hvorvidt en naturistforenings drift af en  

 campingplads omfattes af afgiftspligten.
Foreningen, som ejer et meget stort areal, hvorpå der findes swimmingpool,  

 opholdsstue, køkken mv, opkræver et årligt kontingent, der er højere for  

 aktive end for passive medlemmer.
Herudover betaler medlemmerne et årligt  

 beløb for henstilling af campingvogne mv på pladsen, som kun de aktive  

 medlemmer har adgang til, samt gæster fra andre danske og udenlandske  

 naturistforeninger.
Foreningen drives med et rekreativt sigte, og uden form  

 for profit; foreningens primære interesse er derfor ikke udlejning af  

 campingplads, men at hvert medlem har ret til en plads mod at betale de  

 udgifter, der er forbundet hermed.
Driften af den nævnte campingplads er afgiftspligtig efter lovens § 2, stk 3, punkt h, 2.pkt.
Indtægten fra benyttelsen af campingpladsen  

 skal derfor medregnes til foreningens afgiftspligtige omsætning.
 Foreningen skal endvidere svare afgift af den del af medlemskontingentet,  

 der vedrører benyttelsen af campingpladsen, herunder beløb til dækning af et  

 eventuelt underskud ved campingpladsens drift.
 Se også Dep.611.
