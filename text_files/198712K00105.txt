Nr LSF 105 Forslag til Lov om ændring af lov om radio- og fjernsynsvirksomhed  

 (Sponsorering) Fremsat af kultur- og kommuninkationsministeren (H.
P. -clausen) den 27. november 1987 § 1 I lov om radio- og fjernsynsvirksomhed, jf. lovbekendtgørlse nr. 451 af 25. juni 1987, foretages følgende ændringer:
 1. § 7 affattes således:
»§ 7. Danmarks Radios virksomhed finansieres gennem afgifter for benyttelse af radiofoni- og fjernsynsmodtagere samt gennem indtægter ved salg af programmer og andre ydelser, tilskud m.v.
Stk. 2. Kultur- og kommunikationsministeren fastsætter efter indhentet udtalelse fra Danmarks Radios bestyrelse regler om, hvorledes udsendelser, hvortil der ydes tilskud, kan indgå i programvirksomheden.«.
 2. I § 15 a indsættes efter stk. 4 som nyt stykke:
»Stk. 5. Kultur- og kommunikationsministeren fastsætter regler om, hvorledes udsendelser, hvortil der ydes tilskud fra erhvervsvirksomheder, kan indgå i programvirksomheden, samt om, hvorledes generelle tilskud til lokal radio- og fjernsynsvirksomhed kan ydes af erhvervsvirksomheder.«.
 Stk. 5 og 6 bliver herefter stk. 6 og 7.
 3. § 15 f, stk. 4, nr. 3, affattes således:
 »tilsidesætter pålæg meddelt efter § 15 a, stk. 6,».
 4. I § 15 i indsættes efter »§ 15 a, stk. 4«: »og stk.  

 5,».
 5. § 15 w, stk. 1, affattes således:
»TV 2's samlede virksomhed finansieres ved beløb, der overføres fra TV 2-fonden i overensstemmelse med de af kultur- og kommunikationsministeren fastsatte rammebudgetter, og gennem indtægter ved salg af programmer og andre ydelser, tilskud m.v.«.
 6. I § 15 w indsættes efter stk. 1 som nyt stykke:
»Stk. 2. Kultur- og kommunikationsministeren fastsætter efter indhentet udtalelse fra TV 2's bestyrelse regler for, hvorledes udsendelser, hvortil der ydes tilskud, kan indgå i programvirksomheden.«.
 Stk. 2-4 bliver herefter stk. 3-5.
 7. I § 22, stk. 2, indsættes efter »§ 15 a, stk. 5,»:
 »§ 15 a, stk. 6,».
§ 2 Loven træder i kraft den .....
Bemærkninger til lovforslaget Almindelige bemærkninger I loven om radio- og fjernsynsvirksomhed af 1973 er bestemmelserne vedrørende Danmarks Radio ændret ved lov nr. 374 af 10. juni 1987. Bestemmelserne vedrørende lokal radio- og fjernsynsvirksomhed er indsat ved lov nr. 589 af 19. december 1985 og lov nr. 373 af 10. juni 1987. Bestemmelserne vedrørende TV 2 hidrører fra lov nr. 335 af 4. juni 1986. Loven er med ændringslove samlet i lovbekendtgørelse nr. 451 af 25. juni 1987.
Det er formålet med nærværende lovforslag at skabe grundlag for fastsættelsen af regler for, hvorledes Danmarks Radio og TV 2 kan supplere deres indtægt gennem tilskud til finansiering af programmer fra personer, fonde, virksomheder og lignende, der ikke er producenter eller medproducenter af de pågældende programmer.
Det er endvidere formålet at åbne adgang for sponsorering fra erhvervsside af lokal radio- og fjernsynsvirksomhed.
Tilskud udefra til radio- og tv-programmer, enten direkte eller indirekte, kendes allerede i dag i forskellige former.
Ministeriet finder det hensigtsmæssigt, at der tilvejebringes en samlet lovregulering på området.
Bemærkninger til lovforlagets enkelte bestemmelser Til § 1 Til nr. 1, 5 og 6 ad § 7, stk. 1 og 2, og § 15 w, stk. 1 og 2.
Bestemmelsernes stk. 1 fastslår, at tilskud udefra kan indgå i finansieringsgrundlaget for Danmarks Radio og TV 2. I formuleringerne er der i øvrigt foretaget enkelte redaktionelle ændringer, som har til formål at harmonisere bestemmelserne for så vidt angår indtægter ved salg af programmer og andre ydelser samt tilskud.
Danmarks Radio har selv udformet retningslinier for, hvorledes sponsorerede programmer, der indkøbes, kan vises, og har desuden fastsat bestemmelser for de såkaldte »OBS«-programmer, der betales udefra.
Det ligger i forudsætningerne for TV 2-lovgivningen, at tilskud kan indgå i finansieringsgrundlaget.
Det hedder i § 13, stk. 1, i vedtægterne for TV 2: »TV 2 finansieres ved midler, der overføres fra TV 2-fonden, jf. §§ 17-21, og ved egne indtægter gennem salg af programmer og andre ydelser, tilskud m.v.«.
Det er hensigtsmæssigt, at de to institutioner har mulighed for at modtage sponsorbidrag, fordi det sætter dem i stand til at sende programmer, som man kunne befrygte ellers ikke ville blive produceret inden for de eksisterende økonomiske rammer.
Det må være et grundlæggende princip, at Danmarks Radio og TV 2's uafhængighed i programlægningen og forpligtelser med hensyn til kvalitet, alsidighed og mangfoldighed i programudbudet ikke anfægtes af sponsorordningen.
Bestemmelserne i stk. 2 foreslås af hensyn til det ønskelige i at have ensartede regler på området.
Ved fastsættelsen af reglerne skal man være opmærksom på følgende forhold:
Der må fastsættes bestemmelser om, hvorledes et program identificeres som sponsoreret, herunder hvorledes en sponsors navn eller mærke (logo) kan vises eller nævnes i forbindelse med det pågældende program under hensyn til de regler, der gælder om reklamering.
 Der bør tages stilling til, om visse programformer, som f.eks.
nyheds- og forbrugeroplysende udsendelser, bør holdes uden for sponsorordningen på grund af deres særlige betydning for samfundsdebatten.
Der bør endvidere tages stilling til, om visse virksomheder, som f.eks. tobaksvareproducenter, bør udelukkes fra at optræde som sponsorer under hensyn til, at det er almindeligt accepteret, at tobaksrygning på ingen måde må fremmes i radio og tv.
Herudover må det overvejes, om indholdet af et sponsoreret program må have direkte forbindelse med sponsors erhvervsinteresser.
Opmærksomheden henledes i denne forbindelse på, at overvejelserne om disse spørgsmål må ses i sammenhæng med drøftelser, som foregår i Europarådet og EF-Kommissionen om at fastlægge principper for sponsorering af programmer.
Til nr. 2 ad § 15 a, stk. 5.
Ifølge de nuværende bestemmelser kan lokale radio- og fjernsynsvirksomheder modtage tilskud fra ikke-erhvervsdrivende institutioner, virksomheder, personer m.v.
I tilknytning til det gældende reklameforbud er det fastslået, at det med hensyn til kommerciel sponsorering gælder, at en lokal station ikke må modtage betaling fra erhvervsvirksomheder for produktion eller udsendelse af bestemte programmer.
En station kan dog - med respekt af reklameforbudet - udsende programmer, som er stillet vederlagsfrit til rådighed af erhvervsvirksomheder, ligesom den kan modtage generelle tilskud.
Den nye bestemmelse har således til hensigt at tillade tilskud til bestemte programmer fra erhvervsside.
For såvel den generelle sponsorering som den, der vedrører bestemte programmer, må det sikres, at den ikke påvirker tilladelseshavernes selvstændige udøvelse af programvirksomheden.
Reglerne for sponsorbidrag til udsendelser i de lokale medier skal som hovedprincip være de samme som for Danmarks Radio og TV 2 (se bemærkningerne til nr. 1, 5 og 6).
Med hensyn til sponsorering af lokale radio- og fjernsynsforetagender i form af generelle tilskud må der fastsættes særlige bestemmelser for, på hvilken måde sponsors navn eller mærke (logo) kan indgå i programvirksomheden.
 Til nr. 3, 4 og 7.
 ad § 15 f, § 15 i og § 22.
 Forslagene indeholder ændringer i konsekvens af forslaget under nr.
 2.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. § 7 affattes således:
»§ 7. Danmarks Radios virksomhed finansieres gennem afgifter for benyttelse af radiofoni- og fjensynsmodtagere samt gennem indtægter ved salg af programmer og andre ydelser, tilskud m.v.
Stk. 2. Kultur- og kommunikationsministeren fastsætter efter indhentet udtalelse fra Danmarks Radios bestyrelse regler om, hvorledes udsendelser, hvortil der ydes tilskud, kan indgå i prgramvirksomheden.«.
§ 7. Danmarks Radios virksomhed finansieres gennem afgifter for benyttelse af radiofoni- og fjernsynsmodtagere samt ved indtægter ved salg af ydelser m.v.
 2. I § 15 a indsættes efter stk. 4 som nyt stykke:
»Stk. 5. Kultur- og kommunikationsministeren fastsætter regler om, hvorledes udsendelser, hvortil der ydes tilskud fra erhvervsvirksomheder, kan indgå i programvirksomheden, samt om, hvorledes generelle tilskud til lokal radio- og fjernsynsvirksomhed kan ydes af erhvervsvirksomheder.«.
 Stk. 5 og 6 bliver herefter stk. 6 og 7.
§ 15 a.
Det nævn, der er omtalt i § 15 e, kan give selskaber, foreninger og lign. tilladelse til radio- og fjernsynsvirksomhed ved hjælp af radioanlæg eller kabelanlæg inden for et lokalt område.
Stk. 2., Tilladelse kan kun udstedes, hvis følgende betingelser er opfyldt:
1) Udstedes tilladelse til et selskab, en forening el.lign., skal et flertal af bestyrelsens medlemmer have bopæl i området.
2) Selskabet, foreningen el.lign. skal have radio- eller fjernsynsvirksomhed som eneste formål.
3) I selskabet, foreningen el. lign. må erhvervsvirksomheder ikke have bestemmende indflydelse.
Stk. 3. Kommuner har ret til at få en tilladelse som nævnt i stk. 1, såfremt kommunens formål med programvirksomheden alene vil være at stille produktions- og sendefaciliteter til rådighed for interesserede borgere eller at formidle kommunal information.
Stk. 4. Tilladelsens indehaver skal selvstændigt udøve programvirksomheden.
Programvirksomheden må kun i særlige tilfælde omfatte programmer, der udsendes samtidig af en anden indehaver af en tilladelse.
Stk. 5. Efter regler fastsat af ministeren for kulturelle anliggender kan det pålægges indehavere af en tilladelse at medvirke til udsendelsen af meddelelser af beredskabsmæssig karakter til befolkningen.
Stk. 6. Tilladelse til programspredning ved hjælp af radioanlæg er betinget af, at der inden for en fastsat frist, der kan forlænges, foreligger tilladelse til radiospredning efter lov om radiokommunikation.
 3. § 15 f, stk. 4, nr. 3, affattes således:
 »tilsidesætter pålæg meddelt efter § 15 a, stk. 6,».
§ 15 f.
Nævnet fører tilsyn med programvirksomheden og påtaler overtrædelser af loven, bestemmelser fastsat efter loven og vilkår for tilladelser.
Stk. 2. Nævnet kan afkræve en tilladelses indehaver oplysninger om virksomhedens drift.
Stk. 3. En tilladelse kan inddrages midlertidigt eller endeligt, hvis indehaveren ikke udnytter tilladelsen, eller der sker en væsentlig afbrydelse af programvirksomheden.
Stk. 4. En tilladelse kan inddrages midlertidigt eller endeligt, hvis indehaveren 1) ikke længere opfylder betingelserne i § 15 a, stk. 2, 2) overtræder § 15 a, stk. 4, 3) tilsidesætter pålæg, meddelt efter § 15 a, stk. 5, 4) tilsidesætter § 15 c eller pålæg, der er meddelt efter denne bestemmelse, eller 5) overtræder § 15 d.
Stk. 5. En tilladelse kan i øvrigt inddrages midlertidigt eller endeligt, hvis en overtrædelse som nævnt i stk. 1 er grov, eller overtrædelser er ofte gentagne.
Stk. 6. Nævnets afgørelse om inddragelse af en tilladelse kan inden 4 uger fra meddelelsen om afgørelsen kræves indbragt for det udvalg, der er omtalt i § 15 h.
En klage har opsættende virkning, medmindre udvalget bestemmer andet.
 4. I § 15 i indsættes efter »§ 15 a, stk. 4«: »og stk.  

 5,».
§ 15 i.
For tilladelser givet efter § 3 a, nr. 4, finder bestemmelserne i § 15 a, stk. 4, § 15 c, § 15 d og § 15 g anvendelse.
 5. § 15 w, stk. 1, affattes således:
»TV 2's samlede virksomhed finansieres ved beløb, der overføres fra TV 2-fonden i overensstemmelse med de af kultur- og kommunikationsministeren fastsatte rammebudgetter, og gennem indtægter ved salg af programmer og andre ydelser, tilskud m.v.«.
 6. I § 15 w indsættes efter stk. 1 som nyt stykke:
»Stk. 2. Kultur- og kommunikationsministeren fastsætter efter indhentet udtalelse fra TV 2's bestyrelse regler for, hvorledes udsendelser, hvortil der ydes tilskud, kan indgå i programvirkomheden.«.
 Stk. 2-4 bliver herefter stk. 3-5.
§ 15 w.
TV 2's samlede virksomhed finansieres ved beløb, der overføres fra TV 2-fonden i overensstemmelse med de af ministeren for kulturelle anliggender fastsatte rammebudgetter, og ved egne indtæger gennem salg af programmer og andre ydelser.
Stk. 2. Til sikring af de nødvendige midler til driften af TV 2-virksomheden stilles en statsgaranti, hvis størrelse fastsættes årligt af ministeren for kulturelle anliggender med tilslutning fra Folketingets finansudvalg.
Stk. 3. I det omfang den samlede programvirksomhed ikke kan gennemføres for de indtægter, der er nævnt i stk. 1, kan den centrale bestyrelse med godkendelse af ministeren for kulturelle anliggender trække på statsgarantien.
Stk. 4. TV 2-virksomheden kan optage lån til finansiering af virksomhedens etablering.
Lån optages efter finansministerens nærmere bestemmelse med henblik på at opnå de bedst mulige vilkår.
Finansministeren bemyndiges til at yde garanti af Statskassen for betaling af renter og afdrag samt andre løbende forpligtelser.
Finansministeren er endvidere bemyndiget til, i det omfang det måtte anses for hensigtsmæssigt, at dække virksomhedens finansieringsbehov gennem statslån.
Sådanne lån må ikke ydes på bedre vilkår end dem, som staten selv kan opnå som låntager.
 7. I § 22, stk. 2, indsættes efter »§ 15 a, stk. 5,»: »§ 15  

 a, stk.
 6,».
§ 22. Med bøde straffes den, der 1) spreder lyd- eller billedprogrammer, der er bestemt til modtagelse af almenheden, ved hjælp af radioanlæg i strid med § 1, 2) fordeler lyd- eller billedprogrammer til lokaler, som anvendes til privat beboelse, ved hjælp af fællesantenneanlæg eller andre kabelanlæg i strid med § 3 eller § 3 a, 3) tilsidesætter en afgørelse om berigtigelse, jf. § 15 g, eller 4) overtræder § 3 b, § 15 c, § 15 d eller § 21.
Stk. 2. I forskrifter, der udstedes efter § 5, § 15 a, stk. 5, og § 15 j, kan der fastsættes straf af bøde for overtrædelse af bestemmelser i forskrifterne.
Stk. 3. For overtrædelse begået af aktieslskaber, anpartsselskaber, andelsselskaber eller lignende kan der pålægges selskabet som sådant bødeansvar.
Er overtrædelsen begået af en kommune eller et kommunalt fællesskab, jf. § 60 i lov om kommunernes styrelse, kan der pålægges kommunen eller det kommunale fællesskab som sådant bødeansvar.
