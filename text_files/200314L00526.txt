Betænkning afgivet af Skatteudvalget den 12. maj 2004 Betænkning over Forslag til lov om  

 ændring af ligningsloven (Forhøjelse af  

 beløbsgrænsen for skattefradraget i forbindelse med gavebeløb til  

 almenvelgørende organisationer m.v.) [af Jann Sjursen (KD) m.fl.] 1. Ændringsforslag Der er af Kristendemokraternes medlem af udvalget stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 27. februar 2004 og var til 1.  

 behandling den 28. april 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 2 møder.
Spørgsmål Udvalget har stillet 1 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (S, SF, RV og KD) indstiller lovforslaget til  

  

 vedtagelse  

  

 med de stillede ændringsforslag.
Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget finder det først og  

 fremmest afgørende, at der med lovforslaget sker en  

    

  

 løbende regulering af det beløb, der efter  

 ligningslovens § 8 A giver fradragsmulighed for giveren ved indbetaling af  

 gaver til almenvelgørende organisationer.
Samtidig vil det efter partiernes  

 opfattelse af hensyn til organisationerne og deres mulighed for at gøre  

 opmærksom på de aktuelle regler i bl.a. deres publikationsvirksomhed være det  

 bedste med en regulering af beløbet hvert tredje år.
 Et  

  

 andet mindretal  

  

 (V  

 og KF) vil redegøre for sin stilling til lovforslaget og de stillede  

 ændringsforslag  

 ved 2. behandling.
Venstres og Det Konservative Folkepartis medlemmer af udvalget  

 bemærker, at partierne finder forslaget om at forhøje beløbsgrænsen for det  

 maksimale fradrag for bidrag til almennyttige organisationer m.v. meget  

 sympatisk.
De almennyttige organisationer er en vigtig del af det danske  

 samfund  

 og af det danske foreningsliv.
Det er naturligvis også baggrunden for, at Venstre og Det  

 Konservative Folkeparti gennem årene har givet borgerne mulighed for delvis  

 at  

 trække bidrag til organisationerne fra i skat op til et vist beløb.
Grænsen  

 for  

 det maksimale fradrag er ikke blevet reguleret i en årrække, og derfor  

 trænger  

 lovgivningen til at blive justeret, således at beløbene følger den  

 almindelige  

 regulering i skattelovgivningen.
 Venstre og Det Konservative Folkeparti mener ikke, at den  

 foreslåede regulering, hvor beløbet forhøjes hvert tredje år, er  

 tilfredsstillende, og ønsker, at beløbsgrænsen for bidrag skal reguleres  

 hvert  

 år på lige vilkår med andre reguleringer i henhold til personskattelovens §  

 20.
Venstre og Det Konservative Folkeparti ønsker, at reguleringen  

 skal ske hvert år for derigennem at sikre modtagerorganisationerne de bedst  

 mulige vilkår for at modtage frivillige bidrag samt for at sikre ensartethed  

 i  

 skattelovgivningen.
Venstre og Det Konservative Folkeparti vil derfor stille  

 et  

 ændringsforslag uden for betænkningen til 2. behandling, som ændrer  

 reguleringen til gavn for organisationerne.
 Venstre og Det Konservative Folkeparti er tilfredse med, at  

 ikrafttrædelsestidspunktet for lovforslaget er ændret til 2005, således at  

 den  

 nødvendige finansiering af forslaget kan afklares i forbindelse med  

 finansloven  

 for 2005. Venstre og Det Konservative Folkeparti håber, at de partier, som  

 ønsker at hjælpe de almennyttige organisationer, også vil være ansvarlige nok  

 til at hjælpe med at finansiere ønskerne.
Endelig opfordrer Venstre og Det Konservative Folkeparti  

 skatteministeren til at indføre en frivillig indberetningsordning for  

 modtagerorganisationerne, således at foreningerne frivilligt kan vælge at  

 indberette, hvilke fradragsberettigede bidrag foreningerne har modtaget.
En  

 samlet indberetning vil sikre, at bidragyderne modtager det fradrag, som de  

 har  

 ret til.
Samtidig vil frivilligheden sikre, at organisationer, som ikke  

 ønsker  

 at stå med administrationen af en sådan indberetning, frit kan fortsætte  

 efter  

 de nuværende regler.
Det er vigtigt for Venstre og Det Konservative Folkeparti at  

 understrege, at en sådan indberetningsordning skal være frivillig, og at  

 organisationerne naturligvis kan fortsætte efter den gældende praksis.
Derfor  

 bør Skatteministeriet inddrage indsamlingsorganisationerne i dialogen forud  

 for  

 den præcise udarbejdelse af en frivillig indberetningsordning.
Et  

  

 tredje mindretal  

  

 i  

 udvalget (DF) indstiller lovforslaget til  

  

 vedtagelse  

  

 med det under nr. 2 stillede ændringsforslag.
Mindretallet vil stemme imod  

 det  

 under nr. 1 stillede ændringsforslag.
 Dansk Folkepartis medlemmer af udvalget støtter, at lovforslaget  

 træder i kraft den 1. januar 2005. Dansk Folkeparti finder imidlertid, at  

 regulering af beløbsgrænsen bør finde sted hvert år, og kan derfor ikke  

 støtte  

 det af Kristendemokraterne stillede ændringsforslag om en regulering hvert  

 tredje år.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det under nr. 1 stillede  

 ændringsforslag og vil stemme hverken for eller imod det under nr. 2 stillede  

 ændringsforslag.
Enhedslistens medlem af udvalget bemærker, at Enhedslisten gerne  

 vil øge statens støtte til mange almenvelgørende formål, herunder  

 ulandsorganisationer og organisationer inden for det sociale område, men  

 Enhedslisten er imod, at det gøres via skattefradrag.
Enhedslisten mener, at  

 statslig støtte bør gives direkte og synligt, og vil overlade det til den  

 enkelte selv at bestemme, hvilke organisationer vedkommende vil støtte, uden  

 at  

 skulle tænke i skattefordele.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Til § 1 Af  

 	  

    

  

 et mindretal  

  

 (KD), tiltrådt af et  

  

 mindretal  

  

 (S, SF og RV):
 1)  


  

 Nr.  

 1  

  

 affattes således:
»1.  

  

 I  

  

 § 8 A, stk. 1, 3. pkt.,  

  

 ændres »5.000  

 kr.« til: »et grundbeløb på 3.900 kr., som reguleres hvert tredje år efter  

 personskattelovens § 20, første gang med virkning for indkomstårene 2005 til  

 og  

 med 2007.«« [Regulering af beløbsgrænsen hvert tredje år] Af  

 	  

    

 et  

  

 mindretal  

  

 (KD), tiltrådt af et  

  

 mindretal  

  

 (S, DF, SF og RV):
Til § 2 2)  

  

 Paragraffen affattes således:
»§ 2 Loven træder i kraft dagen efter bekendtgørelsen i Lovtidende og  

 har virkning fra og med indkomståret 2005.« [Virkningstidspunktet ændres til 2005 samt teknisk korrektion] Bemærkninger Til nr. 1 Under henvisning til, at det er 10 år siden, beløbsgrænsen sidst  

 blev reguleret, foreslås indsat en automatisk regulering af beløbsgrænsen  

 hvert  

 tredje år.
Når det ikke er hvert år, men hvert tredje år, reguleringen  

 foreslås, skyldes det navnlig hensynet til organisationernes  

 publikationsvirksomhed, pjecer m.v., som jo ikke fornys hvert år.
Til nr. 2 Ændringsforslaget  

 stilles på baggrund af de positive tilkendegivelser vedrørende lovforslaget,  

 som fremkom under 1. behandling af dette.
Som det blev påpeget af partier,  

 der  

 er indgået i den samlede aftale om finansloven for 2004, er disse partier  

 bundet af denne.
Dette i sig selv er til hinder for, at de pågældende partier  

 kan støtte lovforslaget, da lovforslaget har sit virkningstidspunkt fra og  

 med  

 indkomståret 2004. I den forbindelse blev det dog ved 1. behandling meget  

 klart  

 tilkendegivet af Dansk Folkeparti, at partiet kan støtte lovforslaget, hvis  

 ikrafttrædelsen udskydes til 2005.
 Det  

 stillede ændringsforslag indebærer i al sin enkelhed, at virkningstidspunktet  

 udskydes til indkomståret 2005. Herved vil finanslovaftaler ikke længere være  

 til hinder for at støtte lovforslaget.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 176 Bilagsnr.
