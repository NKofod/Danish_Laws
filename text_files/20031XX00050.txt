Skriftlig fremsættelse (5. november 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  


  

 indgåelse af aftale mellem Kongeriget Danmark  

 og Kongeriget Sverige om visse skattespørgsmål (Grænsegængeraftale)  


                                                                          .
(Lovforslag nr.
L 59).
Den danske og svenske regering har den 29. oktober 2003  

 indgået en ny skatteaftale, som vil få stor betydning for  

 Øresundsintegrationen.
Lovforslaget skal implementere denne skatteaftale i  

 dansk ret.
 Den nye skatteaftale fjerner en række af de problemer, som  

 grænsegængerne og deres arbejdsgivere har oplevet i dagligdagen.
For det første skal man betale skat, der hvor man arbejder  

 mest, dermed bliver det nuværende princip med arbejdsstedsbeskatning  

 fastholdt  

  men på en måde der er lettere at administrere.
Det betyder, at det  

 bliver  

 enklere og lettere at etablere hjemmearbejdspladser for virksomhederne og  

 deres  

 ansatte.
Det sikres således, at beskatningsretten ikke deles mellem  

 arbejdslandet og bopælslandet som nu, når grænsegængeren arbejder hjemme et  

 par  

 dage om ugen.
Der bliver altså tale om en væsentlig forenkling med den nye  

 aftale.
For det andet sikres det, at grænsegængere får fradrag for  

 sine pensionsindskud, uanset om pensionsordningen er tegnet i bopælslandet  

 eller arbejdslandet.
Der indføres nemlig fradragsret i arbejdslandet for  

 indskud  

 på pensionsordninger i bopælslandet.
For det tredje sikres det, at grænsegængere får fradrag for  

 sine befordringsudgifter.
Der indføres således fradrag for broafgiften på  

 Øresundsbroen.
Der vil hermed ikke længere være forskel på, om broen  

 forbinder  

 to landsdele (Storebæltsbroen) eller forbinder to landes regioner  

 (Øresundsbroen).
Herudover har de to lande aftalt en mere rimelig fordeling  

 af skatteprovenuet.
Den hidtidige fordeling har ikke været hensigtsmæssig,  

 idet  

 bopælskommunen har haft udgifter vedrørende grænsegængeren, men ingen  

 skatteindtægter.
I fremtiden skal de, der har udgifterne, også have  

 indtægterne  

 fra primærkommuneskatten.
Skatteaftalen er et led i regeringens strategi for  

 Øresundsregionen.
Et andet led i denne strategi var skatteministerens nylige  

 etablering af et grænsegængercenter (Helsingør og København) i den danske del  

 af Øresundsregionen, der skal tage sig af pendlernes konkrete skatteforhold.
Den langt overvejende del af de økonomiske konsekvenser af  

 lovforslaget udgøres af den aftalte udveksling af kommuneskat mellem Danmark  

 og  

 Sverige.
Af det samlede provenutab ved forslaget på ca. 104 mio. kr. i  

 indkomståret 2004, skønnes udvekslingen af kommuneskat at udgøre ca. 95 mio.  

 kr.
 Hvis hele aftalen skal have virkning fra og med 1. januar  

 2004, skal de to lande give hinanden meddelelse om, at de forfatningsmæssige  

 betingelser er opfyldte senest den 10. december 2003. Skal Danmark kunne  

 opfylde dette, skal en vedtagen og stadfæstet lov offentliggøres i Lovtidende  

 senest den 9. december 2003.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
