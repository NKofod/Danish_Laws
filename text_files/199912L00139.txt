Fremsat den 7. december 1999 af  

 miljø- og energiminister (Svend Auken) Forslag til Lov om ændring af lov om  

 elforsyning (Kraftværkernes økonomiske  

 forhold m.v.) § 1 I lov nr. 375 af 2. juni 1999 om elforsyning foretages følgende  

 ændringer:
 1. I § 8 indsættes som stk. 6:
» 2. I § 46 indsættes efter stk. 2 som nyt  

 stykke:
» Stk. 3 bliver herefter stk. 4.
 3. I § 57, stk. 1, indsættes som nr.  

 3:
» 4. I § 57, stk. 1, nr. 1, ændres  

»§§ 58 og 59, og« til:  

»§§ 58 og 59,«.
5. I § 57, stk. 1, nr. 2 ændres »pågældende elproduktion« til: »pågældende elproduktion, og« 6. I § 57, stk. 2, ændres »stk. 1, nr. 2« til: »stk. 1, nr. 2 og 3«.
 7. I § 58, stk. 3, indsættes efter »afregningsregler«: », herunder særlige pristillæg,«.
 8. I § 69, stk. 1, indsættes som 2. pkt.:
» 9. I § 70, stk. 4, 1. pkt., ændres »ved de bevillingspligtige aktiviteter« til:  »som nævnt i §  

 69, stk. 1«.
 10. I § 71, stk. 2, 1. pkt., ændres "ved de  

 bevillingspligtige aktiviteter" til: "som nævnt i § 69, stk.  

 1".
 11. I § 102 indsættes efter stk. 1 som nyt  

 stykke:
» Stk. 2 bliver herefter stk. 3.
 12. I § 102, stk. 2, der bliver stk. 3, indsættes  

 efter »bestemmelsen i stk. 1«: »og af regler fastsat i  

 medfør af stk. 2 «.
§ 2 Tidspunktet for lovens ikrafttræden fastsættes af  

 miljø- og energiministeren.
Ministeren kan fastsætte, at dele af  

 loven træder i kraft før andre dele af loven.
Bemærkninger til lovforslaget Almindelige bemærkninger 1. Lovforslagets baggrund 1.1 Tillægsaftalen til elreformaftalen Et flertal af Folketingets partier indgik den 17. november  

 1999 en tillægsaftale til elreformaftalen af 3. marts 1999. Aftalen,  

 som er optrykt som bilag 1, fastlægger rammerne for  

 kraftværksselskabernes vilkår ved overgang til konkurrence og  

 tager dermed stilling til hvilke økonomiske forpligtelser, som  

 kraftværkerne skal bære under de kommende markedsvilkår.
I  

 aftalen indgår som forudsætning, at kraftværkerne  

 gennemfører en maksimal indsats for strukturrationaliseringer,  

 herunder ved fusioner reducerer de nuværende 8 produktionsselskaber til  

 højst to selskaber.
1.2 Formålet med lovforslaget Formålet med lovforslaget er navnlig at skabe  

 mulighed for, at kraftværkernes overgang til konkurrence kan ske  

 på en måde, der sikrer lavest mulige elpriser gennem et  

 velfungerende, konkurrencebetonet elmarked, og at modvirke behovet for  

 anvendelse af lovens kraftvarmegaranti, hvilket reelt ville sætte  

 størstedelen af elmarkedet ud af kraft.
Lovforslaget tilstræber  

 i sammenhæng med de forudsatte rationaliseringer i produktionssektoren  

 at sikre dette.
2. Lovforslagets indhold a) Sikkerhedsstillelse og hæftelse for gældsforpligtelser Lov om elforsyning, lov nr. 375 af 2. juni 1999, vil  

 bortset fra visse bestemmelser, som afventer Europa-Kommissionens endelige  

 vurdering - blive sat i kraft i slutningen af december måned 1999. De  

 erfaringer, der er indvundet i forbindelse med forberedelserne til  

 elforsyningslovens ikrafttræden, har vist, at der er behov for visse  

 præciseringer og justeringer vedrørende virksomhedernes  

 økonomiske forpligtelser.
§ 46 i lov om elforsyning har til formål at sikre,  

 at værdierne i de kollektive elforsyningsvirksomheder alene anvendes i  

 overensstemmelse med lovens prisbestemmelser.
Bestemmelsen retter sig alene  

 mod fremtiden og griber således ikke ind i eksisterende  

 retsforhold.
Forbudet mod, at de kollektive elforsyningsvirksomheder  

 stiller sikkerhed for andre, kan imidlertid give anledning til særlige  

 problemer i forhold til elproduktionsvirksomheders anlægsarbejder, som  

 allerede var påbegyndt på tidspunktet for lovforslagets  

 fremsættelse, men som forudsætter en restfinansiering, der endnu  

 ikke er på plads på tidspunktet for lovens ikrafttræden.  

 Beslutningen om gennemførelsen af disse anlægsarbejder vil  

 være truffet på grundlag af den gældende elforsyningslov,  

 som indebærer, at elproduktionsvirksomheden har et forsyningsmonopol og  

 er underlagt "hvile-i-sig-selv"-princippet.
Efter den gældende  

 elforsyningslov har elproduktionsvirksomhedernes kreditorer således  

 reelt sikkerhed for, at renter og afdrag på lån til  

 anlægsinvesteringer fuldt ud vil blive betalt gennem elpriserne.
Disse  

 forhold har der kunnet tages hensyn til ved beslutningen om  

 gennemførelse af nye anlægsarbejder, og de har haft betydning  

 for størrelsen af de forventede finansieringsudgifter.
Efter den nye elforsyningslovs ikrafttræden vil  

 produktionsvirksomhederne blive konkurrenceudsat, og restfinansieringen af  

 allerede iværksatte anlægsarbejder vil derfor kunne blive  

 vanskeliggjort eller vise sig at være væsentligt dyrere end  

 forudsat på det tidspunkt, hvor der blev truffet beslutning om  

 arbejdernes udførelse.
Overgangen fra "hvile-i-sig-selv"-princippet  

 til et konkurrencebaseret marked bør ikke føre til, at allerede  

 igangsatte anlægsarbejder ikke kan gennemføres eller bliver  

 væsentligt dyrere end forudsat på det tidspunkt, hvor der blev  

 truffet beslutning om deres gennemførelse.
Det er på den baggrund fundet nødvendigt at  

 tage højde for denne særlige situation, jf. forslagets § 1, nr.  

 2. Forslaget fastholder lovens udgangspunkt om, at en kollektiv  

 elforsyningsvirksomhed ikke kan stille sikkerhed for andre virksomheder efter  

 lovens ikrafttræden.
I de særlige tilfælde, hvor der er  

 tale om gældsforpligtelser, som en elproduktionsvirksomhed  

 påtager sig med henblik på restfinansiering af  

 anlægsarbejder, der allerede var iværksat inden datoen for  

 fremsættelsen af forslaget til elforsyningsloven, fastsættes der  

 med ændringen en særlig undtagelse, som giver den netvirksomhed,  

 som helt eller delvis ejer elproduktionsvirksomheden, jf. lovens § 97, stk.  

 2, mulighed for at påtage sig en hæftelse for sådanne  

 gældsforpligtelser.
Forslagets § 1, nr. 8, skal ligeledes ses på  

 baggrund af, at de investeringer, som er blevet besluttet under den hidtidige  

 lovgivning, er gennemført eller besluttet gennemført under  

 "hvile-i-sig-selv"-princippet.
Beslutningerne er ikke nødvendigvis  

 truffet ud fra virksomhedsøkonomiske overvejelser alene.
Eksempelvis  

 kan også miljømæssige hensyn eller forpligtelser  

 være inddraget i overvejelserne.
 § 97, stk. 2, sikrer, at eventuelle udlodninger eller  

 kapitalgevinster fra elproduktionsvirksomhederne kommer forbrugerne til gode.  

 Såfremt produktionsvirksomhederne viser sig ude af stand til selv at  

 betale renter og afdrag på deres gældsforpligtelser, kan  

 kollektive elforsyningsvirksomheder imidlertid også risikere at lide et  

 tab som en direkte konsekvens heraf, idet disse virksomheder efter  

 omstændighederne vil hæfte for produktionsvirksomhedens  

 gæld.
De kollektive elforsyningsvirksomheder vil desuden efter  

 omstændighederne hæfte for andre elforsyningsvirksomheders  

 gæld.
Denne hæftelse må dog antages kun at blive aktuel i  

 begrænset omfang.
 Hæftelsen følger for det første af, at  

 fordelingen af aktiver og passiver mellem de nye juridiske enheder ikke har  

 virkning som et debitorskifte i forhold til eksisterende kreditorer, jf. §  

 102, stk. 1.
Udover den hæftelse, der følger af § 102,  

 stk. 1, vil de kollektive elforsyningsvirksomheder også fortsat  

 hæfte for andre elforsyningsvirksomheder, i det omfang man måtte  

 have påtaget sig sådanne forpligtelser under  

 "hvile-i-sig-selv"-princippet.
Under den hidtidige regulering har der nemlig  

 ikke nødvendigvis været anledning til at sikre en strikt  

 opdeling af ejendomsrets- og hæftelsesforhold  

 elforsyningsvirksomhederne imellem, idet det under alle omstændigheder  

 har stået klart, at virksomhedernes samlede udgifter ville kunne  

 indregnes i elprisen.
 Endelig kan hæftelsen følge af, at en  

 netvirksomhed påtager sig en hæftelse for et produktionsselskabs  

 gældsforpligtelser i medfør af den foreslåede bestemmelse  

 i § 46, stk. 3 (forslagets § 1, nr. 2).
 Efter elforsyningsloven er der ikke mulighed for at  

 medregne sådanne udgifter ved fastsættelsen af de kollektive  

 elforsyningsvirksomheders priser, og det vil derfor være ejerkredsen  

 bag disse virksomheder, der i givet fald vil skulle bære udgiften.  

 Dette forekommer ikke rimeligt.
 Den foreslåede ændring af lovens § 69, stk. 1,  

 har derfor til hensigt at sikre, at de kollektive elforsyningsvirksomheder -  

 såfremt den situation skulle opstå, at en anden  

 elforsyningsvirksomhed ikke kan betale sin gæld -i sine priser kan  

 indregne de udgifter, som følger af, at de hæfter for den  

 pågældende virksomheds gældsforpligtelser.
b) Strandede omkostninger på eksisterende  

 gaskøbskontrakter Elkraft A.m.b.a. og I/S Elsam har tilsammen indgået  

 tre gaskøbskontrakter med DONG Naturgas A/S,  (tidligere Dansk  

 Naturgas A/S) der alle indeholder en forpligtelse for køberne til at  

 aftage visse mindstemængder naturgas om året i aftalernes  

 løbetid (take-or-pay forpligtelser). To af disse kontrakter  

 løber fra 1996 til 2020, mens den sidste løber fra 2001 til  

 2010, og de er alle uopsigelige i de nævnte perioder.  

 Konkurrencerådet har afsagt en kendelse, hvorefter det påbydes  

 DONG Naturgas A/S at afkorte aftalernes løbetid til 10 år, men  

 denne kendelse er indbragt for Konkurrenceankenævnet, der endnu ikke  

 har taget stilling til klagesagen.
Uanset klagesagens udfald vil Elkraft og  

 Elsam imidlertid være forpligtet efter aftalerne i en periode efter  

 elforsyningslovens ikrafttræden.
 De indgåede take-or-pay kontrakter indeholder regler  

 om prisfastsættelsen for den mængde naturgas, som Elkraft og  

 Elsam er forpligtet til at aftage, og disse regler vil kunne indebære,  

 at virksomhedernes omkostninger til elproduktion på grundlag af den  

 indkøbte naturgas vil kunne overstige den pris, som kan opnås  

 for den producerede elektricitet på et konkurrencebaseret marked.
 Da kontrakterne blev indgået, var  

 elproduktionsvirksomhederne underlagt "hvile-i-sig-selv"-princippet, og de  

 kunne derfor gå ud fra, at de ville kunne indregne købsprisen  

 for den mængde gas, som de forpligtede sig til at aftage, i elpriserne.  

 Den omkostning, som elproduktionsvirksomhederne vil blive  

 påført, såfremt købsprisen ifølge de  

 indgåede take-or-pay gaskontrakter viser sig at overstige elprisen i et  

 konkurrencebaseret marked, er derfor en uforudset omkostning, som  

 produktionsvirksomhederne ikke bør bære.
Miljø- og Energiministeriet har efter EF-Traktatens  

 statsstøtteregler anmeldt en overgangsordning, som giver mulighed for  

 at yde støtte til elproduktionsvirksomhederne, således at de vil  

 kunne få dækket deres nødvendige omkostninger til  

 elproduktion ved anvendelse af naturgas købt i medfør af de  

 indgåede take-or-pay kontrakter, i det omfang disse omkostninger viser  

 sig at overstige elprisen i et frit marked.
Kommissionen har endnu ikke  

 afsluttet behandlingen af anmeldelsen.
 Med lovforslaget etableres det lovgivningsmæssige  

 grundlag for, at elproduktionsvirksomhederne vil være garanteret en  

 afsætning af den elektricitet, der er produceret ved anvendelse af  

 naturgas købt på grundlag af take-or-pay gaskontrakterne, til en  

 pris, der mindst svarer til de nødvendige produktionsomkostninger.
c) Etablering af elproduktionsvirksomheders og forsyningspligtige  

 virksomheders nødvendige kapitalgrundlag Elforsyningslovens § 47 og § 97, stk. 2, sikrer en  

 selskabsmæssig opdeling, hvorefter der som udgangspunkt kun kan  

 udøves én form for bevillingspligtig aktivitet inden for hver  

 juridisk enhed.
Denne opdeling skal - i det omfang den ikke allerede er  

 gennemført - sikres ved, at aktiver og passiver i de eksisterende  

 juridiske enheder placeres i den juridiske enhed, hvor de naturligt  

 hører hjemme, jf. § 102, stk. 1.
Forberedelserne til ikrafttrædelsen af  

 elforsyningsloven har imidlertid vist, at de juridiske enheder, der vil  

 skulle udøve elproduktionsvirksomhed og forsyningspligtig virksomhed,  

 i et vist omfang vil have behov for en tilførsel af aktiver for at  

 være sikret et tilstrækkeligt kapitalgrundlag for den fremtidige  

 drift.
Dette har sammenhæng med de særlige forhold, der har gjort  

 sig gældende under den hidtidige regulering, og som har medført,  

 at der ikke allerede er tilvejebragt det fornødne kapitalgrundlag for  

 disse virksomheders fremtidige drift under den nye regulering.
Elforsyningen i et geografisk område, fra produktion  

 til forbruger, har været varetaget af den samme virksomhed eller af  

 virksomheder med fælles ejerkreds.
Desuden har elsektoren været  

 reguleret efter "hvile-i-sig-selv"-pricippet, hvilket bl.a. har  

 medført, at virksomhederne har været afskåret fra at  

 konsolidere sig, idet de alene har kunnet foretage hensættelser til  

 investering i anlægsaktiver.
 Disse forhold har medført, at man ikke som i et  

 konkurrencepræget marked med adskilte og klare ejerforhold har  

 foretaget en forretningsmæssig placering af aktiver mv., og at  

 virksomhederne i produktionsleddet ikke har opsparet den kapital, som vil  

 være nødvendig under den nye, konkurrencebaserede regulering.  

 Produktionsvirksomhedernes aktiver udgøres i dag næsten  

 udelukkende af anlægsaktiverne.
 Også i de tilfælde, hvor den  

 selskabsmæssige opdeling allerede er gennemført, er  

 produktionsvirksomhedernes kapitalgrundlag blevet fastlagt under hensyntagen  

 til "hvile-i-sig-selv"-princippet.
 Ved vurderingen af produktionsvirksomhedernes  

 nødvendige kapitalgrundlag må der desuden tages hensyn til, at  

 disse virksomheder står over for store investeringer i  

 miljøvenlige anlæg og udgifter til afvikling af gamle  

 produktionsanlæg og til dækning af eksisterende  

 pensionsforpligtelser.
Problemer af tilsvarende karakter vil kunne gøre  

 sig gældende ved opdelingen af de eksisterende  

 distributionsvirksomheder i henholdsvis netvirksomheder og forsyningspligtige  

 virksomheder.
De forsyningspligtige virksomheder vil have behov for et  

 kapitalgrundlag, som er tilstrækkeligt solidt til, at de kan  

 indkøbe elektricitet på rimelige vilkår, hvilket bl.a.  

 forudsætter, at sælgerne har tiltro til de forsyningspligtige  

 virksomheders betalingsevne.
Da distributionsvirksomhedernes aktiver i det  

 væsentlige udgøres af anlægsaktiverne  

 (distributionsnettene), der efter § 102, stk. 1, vil skulle placeres i  

 netvirksomhederne, vil det kunne være nødvendigt at  

 tilføre aktiver til de forsyningspligtige virksomheder.
 I net- og transmissionsvirksomhederne forventes det  

 derimod, at der ved opgørelsen af åbningsbalancerne vil kunne  

 konstateres en meget høj soliditetsgrad, og at soliditetsgraden  

 væsentligt vil overstige, hvad der må anses for nødvendigt  

 eller naturligt for den fremtidige drift af disse virksomheder.
 Det foreslås derfor, at miljø- og  

 energiministeren bemyndiges til at fastsætte regler, der giver mulighed  

 for, at net- og transmissionsvirksomhederne vil kunne tilføre kapital  

 til produktionsvirksomhederne og de forsyningspligtige virksomheder ud fra  

 markedsøkonomiske principper i forbindelse med overgangen til den nye  

 regulering.
d) Afregning af prioriteret elektricitet fra elværksejede  

 produktionsanlæg og anlæg opført af disse virksomheder Efter § 58, stk. 3, kan miljø- og energiministeren  

 efter forelæggelse for Folketingets Energipolitiske Udvalg  

 fastsætte særlige afregningsregler for miljøvenlig  

 elektricitet produceret på elværksejede anlæg eller  

 anlæg opført af disse virksomheder.
Sådanne  

 afregningsregler erstatter det i § 58, stk. 1, nævnte  

 afregningsprincip.
Denne bemyndigelsesbestemmelse blev indsat i loven, fordi  

 der på tidspunktet for lovens vedtagelse endnu ikke var sket en endelig  

 afklaring af de fremtidige økonomiske rammer for produktionssektoren.  

 Det var derfor ikke afklaret, i hvilket omfang miljøvenlig  

 elektricitet produceret på elværksejede anlæg eller  

 anlæg opført af disse virksomheder skulle afregnes efter de  

 særlige regler i §§ 58 og 59.
På grundlag af den afklaring af de fremtidige  

 økonomiske rammer for produktionssektoren, som har fundet sted efter  

 elforsyningslovens vedtagelse, blev det ved tillægsaftalen til  

 elreformaftalen besluttet, at miljøvenlig elektricitet produceret  

 på elværksejede anlæg eller anlæg opført af  

 disse virksomheder i en 4-årig periode kan få særlige  

 pristillæg.
Tillæg kan gives såvel til elektricitet  

 produceret på eksisterende, vedvarende energianlæg som til  

 elektricitet produceret på naturgasfyrede, decentrale  

 kraftvarmeanlæg.
Ministeren kan   efter forelæggelse for det i §  

 3 nævnte udvalg bestemme, at der skal gives særlige tillæg  

 til elektricitet produceret på anlæg, der udnytter bestemte  

 brændsler eller energikilder.
Hvis kraftværksselskabernes salgspris for  

 elektricitet stiger i forhold til det, som blev lagt til grund ved  

 tillægsaftalens indgåelse, kan de pågældende  

 pristillæg reduceres med henblik på at undgå  

 overkompensation.
Reglerne om de særlige pristillæg vil blive  

 udmøntet i en bekendtgørelse udstedt i medfør af § 58,  

 stk. 3.
De omhandlede pristillæg vil skulle opkræves  

 hos forbrugerne efter samme principper som dem, der ifølge § 8, stk.  

 5, gælder for det i § 59, stk. 1, fastsatte pristillæg for  

 VE-elektricitet.
Dette indebærer, at erhvervsvirksomheder med et  

 forbrug på 100 GWh eller derover fortsat vil være forpligtet til  

 at aftage elektricitet efter § 8, stk. 1, svarende til deres samlede  

 elforbrug uden at skulle betale en forholdsmæssig andel af  

 pristillæg for den del af deres aftageforpligtelse, som modsvarer  

 forbrug over 100 GWh.
 Lovforslaget tilvejebringer det lovmæssige grundlag  

 for, at der vil kunne fastsættes bestemmelser om opkrævningen af  

 de nævnte særlige pristillæg, og lovforslaget sikrer  

 desuden, at omkostningerne til disse pristillæg fordeles på  

 elforbrugerne efter de nævnte retningslinier.
 2. Administrative konsekvenser m.v.
 Forslaget skønnes ikke at have væsentlige  

 administrative, økonomiske, erhvervsmæssige eller  

 miljømæssige konsekvenser.
3. Forholdet til EU-retten Forslaget giver anledning til visse spørgsmål  

 i relation til EF-Traktatens statsstøttebestemmelser (artiklerne 87 og  

 88).
Hvad angår forslagets bestemmelser om, at  

 netvirksomhederne i særlige tilfælde kan påtage sig en  

 hæftelse for en produktionsvirksomheds låntagning, er der ikke  

 tale om en statsstøtte, idet netvirksomheden alene vil pådrage  

 sig en endelig udgift, såfremt produktionsvirksomheden ikke er i stand  

 til at opfylde sine forpligtelser.
Der vil derfor ikke blive overført  

 midler fra netvirksomheden, som produktionsvirksomheden vil kunne benytte til  

 at opnå en konkurrencefordel i forhold til sine konkurrenter.
Med hensyn til de foreslåede bestemmelser om  

 strandede omkostninger på gaskøbskontrakter, er der foretaget  

 anmeldelse i medfør af EU´s statsstøttebestemmelser.
De regler,  

 der i medfør af § 57, stk. 2, vil blive fastsat om indholdet og  

 omfanget af netvirksomhedernes og de systemansvarlige virksomheders  

 aftageforpligtelse, herunder den tidsmæssige udstrækning af  

 aftageforpligtelsen og afregningsprisen, vil blive fastsat i overensstemmelse  

 med, hvad Kommissionen godkender.
 Der er i øvrigt blot tale om en overgangsordning,  

 der sikrer, at allerede iværksatte anlægsarbejder trods  

 elforsyningslovens ikrafttræden kan gennemføres uden  

 væsentlige yderligere finansieringsomkostninger i forhold til, hvad der  

 var forventeligt på det tidspunkt, hvor arbejderne blev  

 iværksat.
De regler om kapitaltilførsel til produktions- og  

 forsyningspligtige virksomheder, som miljø- og energiministeren vil  

 kunne fastsætte efter forslagets § 1, nr. 11, vil udelukkende kunne  

 give mulighed for, at de værdier, der under den hidtidige regulering er  

 skabt i elsektoren, placeres dér, hvor de ud fra en  

 forretningsmæssig vurdering og efter sædvanlige  

 markedsøkonomiske principper bør placeres, når der tages  

 hensyn til de vilkår, som elforsyningsvirksomhederne fremover vil  

 skulle fungere under.
Der er desuden blot tale om en overgangsordning.
De regler, som vil blive fastsat, vil derfor ikke give  

 mulighed for en kapitaltilførsel til produktions- og  

 forsyningspligtige virksomheder, der vil være udtryk for en  

 krydssubsidiering af disse virksomheder ved hjælp af midler, som net-  

 og transmissionsvirksomhederne har indtjent som følge af deres monopol  

 på udøvelsen af de bevillingspligtige aktiviteter inden for det  

 berørte forsyningsområde.
Reglerne vil derfor heller ikke give  

 mulighed for en kapitaltilførsel, der har karakter af  

 statsstøtte.
Den nærmere præcisering heraf vil ske i  

 dialog med Europa-Kommissionen i forbindelse med drøftelserne om de  

 verserende, anmeldte sager vedrørende elementer i elforsyningsloven og  

 strandede omkostninger i elsektoren.
 Endelig vil det rejse spørgsmål i relation  

 til statsstøttereglerne, såfremt de særlige  

 afregningsregler, der fastsættes efter § 58, stk. 3, for  

 miljøvenlig elektricitet fra elværksejede produktionsanlæg  

 mv. indeholder bestemmelser om opkrævningen af særlige  

 pristillæg, hvortil omkostningerne fordeles på forbrugerne efter  

 den foreslåede bestemmelse i § 8, stk. 6. Sådanne særlige  

 regler vil derfor ikke kunne træde i kraft, før en godkendelse  

 fra Europa-Kommissionen foreligger.
4. Høring Lovforslaget er den 3. december 1999 sendt i høring  

 til følgende: Danske Elværkers Forening, Elsam, Elkraft,  

 Sjællandske Kraftværker, Københavns Belysningsvæsen,  

 Eltra, ELKRAFT System, Elfor, Danske Fjernvarmeværkers Forening,  

 Forening af Danske Kraftvarmeværker, DONG Naturgas A/S, KOMGAS,  

 Kommunernes Landsforening, Københavns Kommune, Frederiksberg Kommune,  

 Amtsrådsforeningen i Danmark, Dansk Industri, CO Industri, LO, SID,  

 Kommunale Tjenestemænd og Overenskomstansatte (KTO)  

 Arbejderbevægelsens Erhvervsråd, Handelskammeret, Dansk Handel og  

 Service, Håndværksrådet, Indukraft, Forbrugerrådet,  

 Landbrugsrådet, Energimiljørådet, Elsparefonden, Danmarks  

 Vindmølleforening, Affaldsteknisk Samarbejde, Reno Sam,  

 Vindmølleindustrien, Organisationen for Vedvarende Energi, Dansk  

 Erhvervsgartnerforening, Forening af Rådgivende Ingeniører,  

 Danmarks Naturfredningsforening, Greenpeace Danmark, OOA, Brancheforeningen  

 for biogas c/o danske landboforeninger, WHF, De Danske Landboforeninger,  

 Samvirkende Energi- og Miljøkontorer, Vindkraftudvalget,  

 Solenergiudvalget, Biogasgruppen, Varmepumpefabrikantforeningen,  

 Bølgekraftforeningen, Dansk Solcellegruppe, Statsministeriet,  

 Finansministeriet, Økonomiministeriet, Skatteministeriet,  

 Indenrigsministeriet, Justitsministeriet, Udenrigsministeriet, By- og  

 Boligministeriet, Erhvervsministeriet, Fødevareministeriet,  

 Forskningsministeriet, Elprisudvalget og Gas- og Varmeprisudvalget,  

 Energiklagenævnet, Miljø- og Energiministeriets  

 Landsplanafdeling, Miljøstyrelsen, Skov- og Naturstyrelsen.
 Høringen er ved lovforslagets fremsættelse  

 ikke afsluttet.
Vurdering af konsekvenserne af lovforslaget Positive konsekvenser/mindreud-gifter Negative konsekvenser/merudgifter Økonomiske konsekvenser for stat, kommuner og amtskommuner For nogle få kommuner vil forslagets § 1, nr. 2 fjerne en betydelig  

 økonomisk risiko.
Nej Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Lovforslagets gennemførelse påregnes at føre til en  

 elpris, som svarer til det, som var forudsat ved elreformaftalens  

 indgåelse den 3. marts 1999. De største elforbrugende  

 virksomheder vil - som i den vedtagne elforsyningslov   blive fritaget for at  

 bidrage til visse udgifter for en del af forbruget.
Nej Administrative konsekvenser for erhvervslivet Nej Miljømæssige konsekvenser Lovforslagets forventes ikke at have miljømæssige  

 konsekvenser.
Administrative konsekvenser for borgerne Lovforslaget forventes ikke at have administrative konsekvenser for  

 borgerne.
Forholdet til EU-retten Lovforslaget giver anledning til visse spørgsmål i relation  

 til EF-Traktatens statsstøttebestemmelser.
Der er eller vil i  

 nødvendigt omfang blive foretaget anmeldelse i medfør af  

 Traktatens statsstøttebestemmelser.
Bemærkninger til lovforslagets enkelte  

 bestemmelser Til § 1 Til nr. 1 Som beskrevet i de almindelige bemærkninger er det i  

 overensstemmelse med tillægsaftalen til elreformaftalen hensigten at  

 fastsætte regler, hvorefter miljøvenlig elektricitet produceret  

 på elværksejede anlæg eller anlæg opført af  

 disse virksomheder i en 4-årig periode kan få særlige  

 pristillæg.
 Af hensyn til erhvervsvirksomhedernes konkurrenceevne vil  

 netvirksomhedernes og de systemansvarlige virksomheders omkostninger til  

 sådanne pristillæg efter den foreslåede bestemmelse blive  

 afregnet på en sådan måde, at elforbrugere med et  

 årligt forbrug på 100 GWh eller derover ikke skal betale en  

 forholdsmæssig andel af omkostningerne til pristillæggene for den  

 del af deres aftageforpligtelse, der modsvarer forbrug over 100 GWh.
 Der sker herved en mindre fravigelse fra udgangspunktet  

 om, at alle elforbrugerne betaler en forholdsmæssig andel af  

 netvirksomhedernes og de systemansvarlige virksomheders nødvendige  

 omkostninger til opfyldelsen af deres aftageforpligtelser efter § 57, stk.  

 1.
Til nr. 2 Bestemmelsen er en undtagelsesbestemmelse og skal  

 forstås i overensstemmelse hermed.
En netvirksomhed kan således  

 kun stille sikkerhed til fordel for en produktionsvirksomhed, som  

 netvirksomheden helt eller delvis ejer, hvor sikkerhedsstillelsen udelukkende  

 vedrører gældsforpligtelser, som produktionsvirksomheden  

 påtager sig specifikt med henblik på restfinansiering af allerede  

 påbegyndte anlægsarbejder.
Det vil fortsat være udelukket at stille sikkerhed  

 for produktionsvirksomheders låntagning, såfremt  

 låntagningen har sammenhæng med, at yderligere låntagning  

 er nødvendig, fordi der efter den 29. april 1999 er truffet beslutning  

 om væsentlige ændringer i allerede påbegyndte  

 anlægsarbejder.
Derimod vil bestemmelsen gøre det muligt at  

 stille sikkerhed for låntagning, der nødvendiggøres af  

 udefrakommende fordyrelser af projekter.
Bestemmelsen omfatter kun sikkerhedsstillelse for  

 låntagning, der sker med henblik på restfinansiering af  

 produktionsvirksomhedernes anlægsarbejder.
Anlægsarbejder skal  

 forstås i overensstemmelse med sædvanlig sprogbrug og omfatter  

 ikke blot opførelse af helt nye produktionsanlæg, men f.eks.  

 også udvidelser af eksisterende produktionsanlæg eller  

 installation af miljøforbedrende anlæg.
Til nr. 3 Bestemmelsen indebærer, at netvirksomhederne og de  

 systemansvarlige virksomheder vil være forpligtet til at aftage  

 elektricitet produceret på grundlag af naturgas købt i  

 medfør af allerede indgåede take-or-pay gaskontrakter til en  

 pris, der mindst svarer til de nødvendige produktionsomkostninger.  

 Netvirksomhederne og de systemansvarlige virksomheder vil kunne indregne  

 udgiften hertil i elprisen, og denne udgift vil skulle dækkes af alle  

 elforbrugerne her i landet, jf. elforsyningslovens § 9, stk. 1, nr. 1.
 De nærmere rammer for omfanget og indholdet af denne  

 forpligtelse vil blive fastsat af miljø- og energiministeren efter §  

 57, stk. 2, jf. forslagets § 1, nr. 6.
Til nr. 4 og 5 Der er alene tale om en redaktionel  

 konsekvensændring som følge af lovforslagets nr. 3.
Til nr. 6 I overensstemmelse med hvad der gælder for den  

 såkaldte kraftvarmegaranti som udmøntet i gældende  

 bekendtgørelse nr. 231 af 21. april 1998, er det hensigten - når  

 Kommissionen har taget stilling til den anmeldte ordning - at fastsætte  

 regler, der nærmere specificerer aftageforpligtelsens omfang og  

 tidsmæssige udstrækning.
Disse regler vil udelukkende  

 vedrøre de 3 take-or-pay gaskontrakter, der er indgået inden  

 eldirektivets ikrafttræden, og reglerne vil indeholde en specifikation  

 af de berørte elproduktionsanlæg og de omfattede  

 produktionsmængder.
Det må forventes, at Kommissionen kun vil godkende  

 den anmeldte støtteordning i en overgangsperiode.
Det må desuden  

 forventes, at Kommissionen vil beslutte, at den støtte, der vil kunne  

 ydes til elproduktionsvirksomhederne med henblik på dækning af de  

 strandede omkostninger, som take-or-pay gaskontrakterne indebærer, skal  

 være degressiv henover denne overgangsperiode.
De regler, som  

 ministeren fastsætter, vil skulle overholde Kommissionens beslutning  

 om, i hvilket omfang den anmeldte ordning kan godkendes.
Det vil kun være nødvendigt at  

 fastsætte regler om dækning af produktionsvirksomhedernes  

 nødvendige omkostninger til produktion af elektricitet på  

 grundlag af naturgas købt i medfør af indgåede  

 take-or-pay gaskontrakter, i det omfang produktionsvirksomhederne ikke  

 allerede er sikret dækning for disse omkostninger i medfør af  

 den såkaldte kraftvarmegaranti, jf. ovenfor.
De regler, som ministeren  

 fastsætter, vil skulle tage højde herfor.
Til nr. 7 Baggrunden for den foreslåede ændring er, at  

 der bør være udtrykkelig hjemmel til at fastsætte  

  særlige pristillæg, hvortil omkostningerne fordeles på  

 forbrugerne efter bestemmelsen i forslagets § 1, nr. 1.
Til nr. 8 Bestemmelsen indebærer, at der ved de kollektive  

 elforsyningsvirksomheders prisfastsættelse kan tages hensyn til  

 udgifter, som de må afholde, fordi de hæfter for andre  

 elforsyningsvirksomheders gældsforpligtelser, der er stiftet inden  

 lovens ikrafttrædelse.
 For netvirksomhederne sikrer bestemmelsen tillige, at der  

 ved prisfastsættelsen kan tages hensyn til omkostninger, der  

 opstår, fordi en netvirksomhed i overensstemmelse med lovforslagets §  

 1, nr. 2, har stillet sikkerhed for en produktionsvirksomhed.
 Når Energitilsynet fastlægger  

 indtægtsrammen for hver enkelt net- og transmissionsvirksomhed skal der  

 tages hensyn til de omhandlede udgifter, jf. § 70, stk. 1 og 2.
Til nr. 9 og 10 Efter den nuværende affattelse af elforsyningslovens  

 § 70, stk. 4, og § 71, stk. 2, skal henholdsvis net- og  

 transmissionsvirksomhedernes og de systemansvarlige virksomheders  

 indtægter medgå til dækning af udgifter "ved de  

 bevillingspligtige aktiviteter". Det ville kunne give anledning til tvivl, om  

 de udgifter, der er omfattet af forslagets § 1, nr. 8, kan anses for udgifter  

 ved de bevillingspligtige aktiviteter.
 Den foreslåede affattelse af § 70, stk. 4, 1. pkt.,  

 og § 71, stk. 1, 1. pkt., vil fjerne en eventuel tvivl herom, idet  

 bestemmelsen vil sikre, at virksomhedernes indtægter kan medgå  

 til dækning af de udgifter, som er omfattet af § 69, stk. 1, og dermed  

 også til dækning af de udgifter, som der i medfør af  

 forslagets § 1, nr. 8 skal tages hensyn til ved prisfastsættelsen.
Til nr. 11 Efter bestemmelsen bemyndiges miljø- og  

 energiministeren til at fastsætte regler, hvorefter net- og  

 transmissionsvirksomhederne ved overgangen til den nye regulering, som  

 elforsyningsloven indebærer, kan overføre aktiver til  

 produktionsvirksomhederne og de forsyningspligtige virksomheder.
De regler, som fastsættes, skal sikre, at  

 beslutningen om tilførsel af aktiver baseres på  

 markedsøkonomiske principper.
Det skal således sikres, at  

 tilførsel af aktiver til produktionsvirksomheder og/eller  

 forsyningspligtige virksomheder alene vil kunne finde sted, såfremt en  

 privat virksomhedsejer i en tilsvarende situation ville have foretaget en  

 tilsvarende tilførsel af aktiver for at tilvejebringe det  

 nødvendige kapitalgrundlag for den fremtidige drift.
 Reglerne kan give mulighed for tilførsel af aktiver  

 både i den situation, hvor en eksisterende virksomhed skal deles op, og  

 inden opgørelsen af åbningsbalancerne i allerede adskilte  

 virksomheder, der har en fælles ejerkreds.
 Muligheden for tilførsel af aktiver vil alene  

 være til stede i forbindelse med overgangen til den nye  

 markedsstruktur, og der vil således ikke kunne foretages løbende  

 driftstilskud.
 Tilførslen af aktiver forventes at ske ved, at net-  

 og transmissionsvirksomhederne optager lån og overfører  

 låneprovenuet til de pågældende produktionsvirksomheder  

 eller forsyningspligtige virksomheder.
De regler, som ministeren fastsætter, vil skulle  

 præcisere, hvilke dokumentationskrav, der skal være opfyldt, for  

 at det vil kunne lægges til grund, at en tilførsel af aktiver  

 fra net- og transmissionsvirksomhederne udelukkende har til hensigt at  

 tilvejebringe det nødvendige kapitalgrundlag for den fremtidige drift  

 af produktionsvirksomhederne og de forsyningspligtige virksomheder.  

 Ministeren kan i den forbindelse fastsætte regler om, hvad der må  

 anses for et nødvendigt kapitalgrundlag for henholdsvis  

 produktionsvirksomheder og forsyningspligtige virksomheder.
I relation til  

 produktionsvirksomhederne vil det nødvendige kapitalgrundlag blive  

 fastsat i forhold til den i tillægsaftalen af 17. november 1999  

 nævnte forudsætning om, at produktionsvirksomhederne fusioner til  

 højst to selskaber.
Til nr. 12 Bestemmelsen udvider kontrolbeføjelsen i den  

 nuværende § 102, stk. 2, til også at omfatte regler fastsat i  

 medfør af forslagets § 1, nr. 11.
Til § 2 I overensstemmelse med hvad der gælder for elforsyningsloven,  

 fastsættes tidspunktet for ændringslovens ikrafttræden af  

 ministeren med mulighed for, at dele af loven kan sættes i kraft  

 før andre, herunder med mulighed for, at lovens enkelte bestemmelser  

 kan sættes i kraft helt eller delvis.
Dette vurderes at være  

 hensigtsmæssigt bl.a. under hensyn til, at dele af loven ikke kan  

 sættes i kraft, før Europa-Kommissionens godkendelse efter  

 statsstøttereglerne foreligger.
Bilag 1 Tillæg til aftale af 3. marts 1999 mellem Regeringen,  

 Venstre, Det Konservative Folkeparti, Socialistisk Folkeparti og Kristeligt  

 Folkeparti om en lovreform for elsektoren 17. november 1999 Vilkår for kraftværkernes overgang til  

 konkurrence Som opfølgning på elreformaftalen af 3. marts 1999 skal der  

 fastlægges rammer for opgørelsen af kraftværksselskabernes  

 åbningsbalancer jf. den nye ellovs § 101, og der skal tages stilling  

 til de økonomiske forpligtelser, som kraftværkerne under de  

 kommende markedsvilkår skal bære.
 Med denne tillægsaftale fastlægges de samlede rammer for  

 kraftværkernes vilkår ved overgang fra  

 "hvile-i-sig-selv" regulering til markedsvilkår.
Der er enighed om, at vilkårene for kraftværksselskabernes  

 overgang til konkurrence skal udformes med henblik på Parterne er enige om, at kraftværkerne på baggrund af de  

 beregninger over værkernes økonomiske situation, som er  

 beskrevet i notatet af 22. september 1999, ikke vil være i stand til at  

 bære strandede omkostninger og omkostninger forbundet med opfyldelsen  

 af miljøforpligtelserne uden, at indtjeningsevnen og selskabernes  

 kapitalgrundlag styrkes.
 På den baggrund vil ikraftsættelsen af elforsyningsloven ske  

 på følgende grundlag:
Kraftværkerne kompenseres for merudgifter ved miljøvenlig  

 elproduktion og gaskøbsaftaler ved at Disse ordninger skal holdes inden for en samlet ramme på 700 mio.  

 kr. årligt.
Hvis kraftværksselskabernes salgspris stiger i  

 forhold til det i beregningsgrundlaget forudsatte, reduceres de regulerede  

 pristillæg ned med henblik på at undgå overkompensation.  

 Ordningerne gennemføres på en sådan måde, at der  

 ikke sker indskrænkninger i den mængde el, som forbrugerne  

 får mulighed for at handle på markedet.
Det nuværende loft  

 for elintensive virksomheders betaling af pristillæg vil også  

 gælde for pristillæggene til ovennævnte anlæg.
Kraftværksselskaberne vil endvidere få mulighed for at styrke  

 kapitalgrundlaget ved at Kraftværksselskaberne vil med dette styrkede kapitalgrundlag selv  

 kunne afholde øvrige strandede omkostninger til skrotninger,  

 pensioner, mv.
De systemansvarlige selskaber samt  

 transmissionsnetvirksomhederne finansierer denne kapitaltilførsel ved  

 låneoptagelse under overholdelse af forsvarlige regnskabsprincipper  

 inden for rammerne af den nye prisregulering.
Kraftværksselskaberne vil  

 endvidere kunne opfylde varmeforsyningsforpligtelserne uden, at der bliver  

 behov for at udløse kraftvarmegarantien for de kulfyrede, centrale  

 kraftvarmeværker.
For visse centrale kraftvarmeværker, hvor kraftvarmefordelen endnu  

 tilfalder varmesiden fuldt ud, som f.eks. kraftvarme fra Amagerværk  

 blok 3 og Avedøreværkerne, indføres en overgangsordning,  

 jf.
Skatteministeriets skitse til en omlægning af  

 kraftvarmeafgiftsreglerne fra foråret 1999.
 Disse ordninger etableres i forbindelse med overgangen til  

 markedsvilkår under forudsætning af, at selskaberne  

 gennemfører en maksimal indsats for strukturrationaliseringer,  

 herunder ved fusioner så de nuværende 8 produktionsselskaber og 2  

 kraftværkssammenslutninger reduceres i antal til højst to  

 fusionerede selskaber.
Der skal forhandles særlige vilkår for gennemførelsen  

 af  restforpligtelserne under biomasseaftalen og udbygningen med  

 havmøller.
Parterne er enige om, at investeringerne skal  

 gennemføres på en måde, så de ikke belaster  

 kraftværksselskabernes konkurrenceevne.
Miljø- og  

 energiministeren vil snarest indkalde partierne bag biomasseaftalen til disse  

 drøftelser.
 Der skal som led i gennemførelsen af aftalen i samarbejde med de  

 systemansvarlige virksomheder fastsættes en tidsplan for  

 udjævning af omkostninger til prioriteret produktion og andre  

 systemudgifter.
Med henblik på at undgå meromkostninger for elforbrugerne er  

 der enighed om, at fastsættelsen af åbningsbalancerne for  

 distributionsnetvirksomhederne og iværksættelsen af den nye  

 incitamentregulering af disse selskaber skal sikre størst mulig  

 reduktion i forbrugernes udgifter til eldistribution.
Der sigtes mod, at  

 forbrugernes udgifter - ved gennemførelse af effektiviseringer,  

 omlægning af kapitalforhold mv. i netselskaberne - reduceres med ca. 1  

 øre/kWh ud over de omkostningsreduktioner, der hidtil har været  

 forventet, samtidig med at fordelene ved markedsåbningen  

 fastholdes.
 Der er endvidere enighed om, at distributionsselskabernes hæftelse  

 for eksisterende gældsforpligtelser i produktionsvirksomhed kan  

 videreføres inden for rammerne af den nye regulering af netvirksomhed.  

 I forbindelse med afslutningen af  "hvile-i-sig-selv"-regnskabet  

 for distributionsselskaberne skal størrelsen af netvirksomhedernes  

 garantier for gæld til finansiering af historiske forpligtelser derfor  

 også opgøres.  Herved påføres kommuner og andre  

 ejere af elproduktionsvirksomhed ikke nogen øget risiko for tab  

 på eksisterende gældsforpligtelser som følge af  

 liberaliseringen af elproduktionsvirksomheden.
 Ovennævnte gennemføres dels i forbindelse med udstedelse af  

 bekendtgørelser under den vedtagne lov dels ved visse ændringer  

 i den vedtagne lov inden ikraftsættelse.
 Aftaleparterne vil årligt følge prisudviklingen og vurdere,  

 om der er behov for at revidere aftalen ikke mindst under hensyn til at  

 undgå overkompensation af kraftværksselskaberne.
