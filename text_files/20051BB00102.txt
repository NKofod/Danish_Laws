Fremsat den 28. marts 2006 af Line Barfod (EL),  

 Jørgen Arbo‑Bæhr (EL), Majbrit Berlau (EL),  

 Per Clausen (EL),  

 Rune Lund (EL) og Søren Egge Rasmussen (EL) Forslag til folketingsbeslutning om  

 at anmode Straffelovrådet om en udtalelse om juridiske personers  

  

 strafansvar Folketinget opfordrer justitsministeren til at anmode  

 Straffelovrådet om afgive en udtalelse om straffelovens bestemmelser om  

 ansvar  

 for juridiske personer.
 Straffelovrådet skal bl.a. vurdere, hvilke bestemmelser i  

 straffeloven strafansvar for juridiske personer skal gælde for, og hvilke  

 betingelser der skal være opfyldt for, at juridiske personer kan ifalde  

 ansvar,  

 samt de  

 generelle bestemmelser om strafansvar for  

 juridiske personer med hensyn til speciallovgivningen og med hensyn til  

 reglerne  

 om forsøg, forsæt m.v.
 Straffelovrådet skal på baggrund heraf udarbejde et udkast til  

 lovforslag.
Bemærkninger til forslaget 1. Baggrund og formål Med terrorpakken i 2002 blev der gennemført en ændring,  

 hvorefter juridiske personer generelt kan straffes for overtrædelser af  

 straffeloven.
Denne meget væsentlige og principielle ændring blev gennemført  

 uden en forudgående offentlig debat og blev hastet igennem Folketinget som en  

 relativt mindre del af den meget omfattende terrorpakke.
Lovgivningsprocessen  

 gav  

 efter Enhedslistens opfattelse ikke mulighed for en tilstrækkelig grundig  

 behandling af indholdet og rækkevidden af ændringerne om juridisk personers  

 strafansvar efter straffeloven.
 De med terrorpakken gennemførte ændringer i bestemmelserne om  

 juridiske personers strafansvar var imidlertid så væsentlige, at den  

 daværende  

 justitsminister, Frank Jensen, året før havde givet udtryk for, at en så  

 vidtgående nykriminalisering ikke burde gennemføres uden mere tilbundsgående  

 overvejelser, f.eks. i Straffelovrådet, jf. bemærkningerne til lovforslag nr.  

 L  

 129 fra 2000-01 (Folketingstidende 1999-2000, tillæg A s. 2886 ff.).
Straffelovrådet afgav i  

 1995 betænkning 1289/1995 om juridiske personers bødeansvar.
Lovgivningen er  

 imidlertid blev ændret meget væsentligt siden betænkningen og afviger markant  

 fra lovgivning, som blev anbefalet af Straffelovrådet dengang. jf. nedenfor i  

 afsnit 3.
Professor Gorm Toftegaard Nielsen har i en artikel i Ugeskrift  

 for Retsvæsen (U2003.B.100 f.: Strafansvar.
Straffelovens § 306 som  

 hovsalovgivning) kritisk gennemgået Straffelovrådets betænkning fra 1995 og  

 de  

 lovændringer, som er gennemført siden da.
Gorm Toftegaard Nielsen  

 dokumenterer  

 efter Enhedslistens opfattelse behovet for at anmode Straffelovrådet om at  

 analysere problemstillingerne på ny.
Enhedslisten vil sørge for, at artiklen  

 bliver omdelt i Retsudvalget, så den kan indgå under behandlingen af  

 beslutningsforslaget.
 Behovet for at anmode Straffelovrådet om en udtalelse om  

 juriske personers strafansvar er blevet aktualiseret og eksemplificeret med  

 Østre Landsrets dom i januar måned over Greenpeace, jf. nærmere herom  

 nedenfor  

 i afsnit 2.
 Enhedslisten finder, at alle  uanset  

 retspolitisk holdning til spørgsmålet om juridiske personers strafansvar  

 efter  

 straffeloven  må have en interesse i, at en så principiel lovgivning  

 bygger på  

 grundige forarbejder og analyser.
 Enhedslisten foreslår, at  

 j  

 ustitsministeren pålægges at anmode  

 Straffelovrådet om en udtalelse om juridiske personers strafansvar efter  

 straffeloven.
Straffelovrådet er nedsat af  

 Justitsministeriet som et stående udvalg.
Rådet har til opgave efter  

 Justitsministeriets  

 anmodning at afgive indstilling om strafferetlige lovgivningsspørgsmål og  

 principielle  

 spørgsmål vedrørende fastsættelsen af administrative bestemmelser af  

 strafferetlig karakter og den praktiske gennemførelse af kriminalpolitiske  

 foranstaltninger.
 Straffelovrådet skal efter beslutningsforslaget dels vurdere,  

 hvilke bestemmelser i straffeloven strafansvar for juridiske personer skal  

 gælde for, og dels, hvilke betingelser der skal være opfyldt for, at  

 juridiske  

 personer kan ifalde ansvar.
 Enhedslisten foreslår endvidere, at  

 Straffelovrådet også skal vurdere de generelle bestemmelser om strafansvar  

 for  

 juridiske personer med hensyn til speciallovgivningen og med hensyn til  

 reglerne om forsøg, forsæt m.v.
Straffelovrådet skal på baggrund heraf udarbejde et udkast til  

 lovforslag.
Lovudkastet skal endvidere sikre den lovtekniske kvalitet af  

 eventuelle straffebestemmelser, herunder at bestemmelser af generel karakter  

 placeres i straffelovens almindelige del og ikke  som tilfældet er i  

 dag  i  

 straffelovens specielle del.
2. Dommen over Greenpeace vedrørende en happening  

 på Axelborg Som den første organisation blev foreningen Greenpeace Norden  

 dømt for at overtræde lovændringer indført med terrorpakken fra 2002. Det  

 skete,  

 da Østre Landsret den 9. februar 2006 skærpede en byretsdom fra juni 2005.
Retten idømte miljøorganisationen en bøde på i alt 50.000 kr.  

 (25 dagbøder af 2.000 kr.) i forbindelse med en fredelig happening i oktober  

 2003, hvor frivillige aktivister hængte et banner ned fra Axelborg i  

 København  

 i protest mod gensplejset svinefoder.
Greenpeace blev dømt for overtrædelse  

 af  

 straffelovens § 264, stk. 1, nr. 1 (husfredskrænkelse), jf. straffelovens §  

 306  

 (strafansvar for juridiske personer).
De 15 aktivister fra Greenpeace, som deltog i klatreaktionen på  

 DLG-bygningen ved Axelborg accepterede alle de individuelle bøder på 1.500  

 kr.  

 for husfredskrænkelse, jf.
Københavns Byrets dom afsagt den 10. juni 2005.
 Det politiske krav fremført i 2003 under Axelborgaktionen var,  

 at kød og mejeriprodukter baseret på gensplejset dyrefoder skal mærkes, så  

 forbrugeren får mulighed for at afvise brugen af gensplejsede afgrøder i  

 fødevareproduktionen.
 Efter det oplyste har Greenpeace søgt om adgang til at  

 appellere dommen til Højesteret.
Enhedslisten ønsker ikke med  

 beslutningsforslaget at blande sig i en verserende sag ved domstolene, hvor  

 det  

 endelige udfald endnu ikke er kendt.
Men sagen og de reaktioner, der har  

 været  

 i offentligheden, viser, at der er behov for en grundigere analyse af, i  

 hvilket omfang juridiske personer skal kunne dømmes for overtrædelse af  

 straffeloven.
Enhedslisten finder det bekymrende og paradoksalt, at en lovændring,  

 som blev gennemført med det formål at bekæmpe terrorisme, nu finder  

 anvendelse  

 mod en organisation, der klart og utvetydig bekender sig til  

 ikkevoldsprincipper.
Dommen vil kunne få alvorlige konsekvenser for danske  

 græsrodsorgansationers arbejde i fremtiden og udgør efter Enhedslistens  

 opfattelse et brud med grundlæggende demokratiske principper.
3. Straffelovens bestemmelser om strafansvar  

 for juridiske personer Straffelovrådet frarådede i betænkning 1289/1995 om juridiske  

 personers bødeansvar, at en generel bestemmelse om strafansvar for juridiske  

 personer kom til at omfatte overtrædelser af straffeloven.
Baggrunden for  

 Straffelovrådets  

 konklusioner var bl.a., at flertallet af straffebestemmelserne i straffeloven  

 sigter på at beskrive enkeltpersoners skadegørende eller farlige eller på  

 anden  

 måde forkastelige handlinger.
De begås i henhold til individuelle  

 beslutninger,  

 eventuelt efter aftale mellem flere, og uden nogen sammenhæng med, om den  

 eller  

 de pågældende står i et ansættelsesforhold til nogen.
Endvidere henviste  

 Straffelovrådet til, at det for langt de fleste straffelovsbestemmelser er en  

 betingelse for strafansvar, at der er handlet med forsæt, jf. straffelovens  

 § 19. En juridisk person, f.eks. et aktieselskab, kan ikke have forsæt i  

 strafferetlig forstand.
Indtil 2000 fandtes der således heller ikke i straffeloven  

 bestemmelser, der gav mulighed for at straffe juridiske personer for  

 overtrædelser af straffeloven.
Derimod fandtes der i et meget stort antal  

 særlove strafansvar for juridiske personer.
Strafansvar for en juridisk  

 person  

 forudsatte, at der inden for dens virksomhed er begået en overtrædelse, der  

 kan  

 tilregnes en eller flere til den juridiske person knyttede personer eller den  

 juridiske person som sådan, jf. straffelovens § 27, stk. 1.. For at  

 kunne pålægge juridiske personer strafansvar krævedes det også, at denne  

 særlige ansvarsform har hjemmel i lovgivningen på de enkelte områder, hvor  

 ansvaret skal gælde, jf. straffelovens § 25.
 Ved lov nr. 228 af 4. april 2000 indførtes der i et nyt 30.  

 kapitel i straffeloven som § 306 en bestemmelse, der bl.a. gav mulighed  

 for at pålægge selskaber m.v. (juridiske personer) strafansvar for  

 overtrædelse  

 af § 122 (aktiv bestikkelse i dansk, udenlandsk og international  

 offentlig  

 tjeneste eller hverv), § 289 a (EU-svig) og § 299, nr. 2, 2. led  

 (aktiv bestikkelse i private retsforhold). Formålet med bestemmelsen var at  

 give mulighed for, at man i Danmark kan anvende en række konventioner og  

 andre  

 folkeretlige aftaler, der medfører pligt til at kunne straffe juridiske  

 personer for handlinger, som for Danmarks vedkommende var omfattet af  

 straffelovsbestemmelser, der alene giver mulighed for at straffe fysiske  

 personer.
Ved lov nr. 280 af 25. april 2001 blev straffelovens § 306  

 ændret med henblik på at give almindelig adgang til at pålægge juridiske  

 personer ansvar for overtrædelse af straffeloven, som er begået for at skaffe  

 den pågældende juridiske person vinding.
Lovændringen var bl.a. en følge af  

 en  

 EU-rammeafgørelse om beskyttelse mod falskmøntneri.
Ved lov nr.  

 378 af 6.  

 juni 2002 (terrorpakken) blev § 306 ændret på ny.
Med ændringen af  

 straffelovens  

 § 306 blev kravet om, at lovovertrædelsen skal være begået for at skaffe den  

 juridiske person vinding, ophævet.
Med lovændringen er det ikke en betingelse  

 for juridiske personers strafansvar, at en eller flere enkeltpersoner inden  

 for  

 den juridiske person bevisligt har handlet med forsæt.
Den fornødne  

 tilregnelsesgrad afhænger af den enkelte straffebestemmelse.
Det vil herefter  

 være muligt at straffe juridiske personer for uagtsomme  

 straffelovsovertrædelser,  

 såfremt uagtsomhed særskilt er kriminaliseret.
Enhedslisten foreslog under Folketingets behandling af  

 lovforslaget, at reglerne om strafansvar for juridiske personer blev samlet i  

 straffelovens almindelige del.
Enhedslisten henviste til, at § 306 hidtil kun  

 havde omhandlet meget få forbrydelser, og at bestemmelsen derfor kunne  

 placeres  

 i straffelovens specielle del.
Lovforslaget indebar imidlertid at, at  

 juridiske  

 personer kunne straffes for alle overtrædelser af straffeloven.
Bestemmelsen  

 hørte derfor hjemme i straffelovens almindelige del, som indeholder  

 bestemmelser, der gælder alle overtrædelser af straffeloven.  

 Ændringsforslaget  

 blev forkastet.
 Som det fremgår, har lovgivningen om  

 juridiske personers strafansvar efter straffeloven således i spring bevæget  

 sig  

 meget langt væk fra anbefalingerne i Straffelovrådets betænkning fra 1995.  

 Tiden er efter Enhedslistens opfattelse inde til at gøre status på baggrund  

 af  

 en grundig bearbejdelse og analyse af retstilstanden fra Straffelovrådet.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at anmode Straffelovrådet om en udtalelse om  

 juridiske  

 personers strafansvar.
(Beslutningsforslag nr.
B 102).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
