I medfør af lov om kvalitetskontrol med fisk og fiskevarer, jfr.  

 lovbekendtgørelse nr. 383 af 17. juni 1986, § 5, er det ikke tilladt at  

 udbyde fisk og fiskevarer til salg under omstændigheder, der er egnet til at  

 vildlede køberen eller modtageren.
Fiskeriministeriets bekendtgørelse nr. 613  

 af 16. september 1986 om mærkning af fisk og fiskevarer, §§ 5 og 17,  

 fastsætter ligeledes krav til mærkning for at undgå vildledning af køberen og  

 modtageren.
De anførte bestemmelser er optrykt på bagsiden af denne  

 vejledning.
 Under henvisning hertil anses det under hensyn til den lighed/forskel, der  

 eksisterer mellem produkter fremstillet af forskellige fisk af Salmo-slægten  

 (laks og ørreder) samt stillehavslaks, for korrekt fremgangsmåde, når der ved  

 mærkning anvendes følgende betegnelser:
 1. BETEGNELSE: »RØGET/GRAVAD LAKS«.  

 Betegnelsen kan kun anvendes for produkter fremstillet af Salmo salar.
 2. BETEGNELSE: »RØGET/GRAVAD  

 LAKS/REGNBUELAKS/STILLEHAVSLAKS FREMSTILLET AF.......(NAVN)».
Det skal på en klar og entydig måde fremgå, hvilken laks eller ørred, der  

 er anvendt til fremstilling af produktet.
Der kan her benyttes det latinske  

 eller danske navn samt andet anderkendt eller almindeligt kendt navn for  

 laksen eller ørreden, som eksempelvis angivet herefter:
3. BETEGNELSE: »RØGET/GRAVAD ØRRED«.
Såfremt  

 der ikke anvendes en betegnelse under punkt 2 er det korrekt at betegne  

 produktet røget/gravad ørred eventuelt med tilføjelse af artens latinske,  

 danske, eller andet anerkendt eller almindeligt kendt navn for ørreden.
 Fiskeriministeriet, den 12. december  

 1986.
P.
M.
V.
 E.B.
