I Skrivelse af 8. Juni 1925 har Hr.
Præsidenten til Justitsministeriets  

 Afgørelse forelagt et Andragende fra Dommeren for A.
Købstad m.v. 1. Afdeling  

 om, at der - for saa vidt saadant maatte anses fornødent - maa blive meddelt  

 Approbation paa, at hans Fuldmægtig i Dommerens Forfald paa Grund af andre  

 Embedsforretninger i flere Tilfælde har beklædt Retten i Sager vedrørende  

 Umyndiggørelse eller fast Lavværgemål, hvilke Sager ifølge det oplyste er  

 blevet behandlet indenfor Skifteretten, idet De har indstillet, at De  

 bemyndiges til at give de fornødne Approbationer.
 Foranlediget heraf skal man meddele, at Justitsministeriet med Dem er  

 enigt i, at den Omstændighed, at Sager angaaende Umyndiggørelse og  

 Lavværgemaal ved Retsplejelovens § 459, jfr. § 39 i Lov Nr. 300 af 30. Juni  

 1922, er henlagt til den underretsdommer under hvem Forretningerne vedrørende  

 Skifteforvaltningen henhører, ikke berøver de paagældende Sager Karakteren af  

 egentlige Dommerforretninger, jfr. ogsaa Retsraadets Udtalelse Nr. 263 i  

 Ugeskrift for Retsvæsen 1924 B, pag 324, og at man herefter bemyndiger Dem  

 til at meddele de i de foreliggende Sager fornødne Approbationer.
