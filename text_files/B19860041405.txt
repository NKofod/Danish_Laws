 I medfør af § 1, stk. 1 og 2, § 7 og § 16, stk. 6 i lov nr. 595 af 22.  

 december 1972 om administration af det europæiske økonomiske Fællesskabs  

 forordninger om markedsordninger for landbrugsvarer m.v., jfr.  

 lovbekendtgørelse nr. 487 af 13. september 1984, fastsættes:
 § 1.  Denne bekendtgørelse vedrører kontrollen med  

 opgørelse og betaling af medansvarsafgift af korn, der undergår en første  

 forarbejdning, er genstand for interventionsopkøb eller udføres i form af  

 korn i hele kerner til tredjelande eller Portugal i henhold til Det  

 europæiske økonomiske Fællesskabs forordninger, jfr. artikel 4 i forordning  

 nr. 2727/ 75, som senest ændret ved forordning nr. 1579/ 86 af 23. maj 1986,  

 forordning nr. 1871/ 86 af 17. juni 1986 og forordning om  

 gennemførelsesbestemmelser for medansvarsafgiften for korn.
Korn, der undergår en første forarbejdning § 2.  Virksomheder, der lader korn undergå en første  

 forarbejdning, skal, når produktet heraf anvendes til andet end dyrefoder i  

 forarbejderens virksomhed, anmelde sig hos toldvæsenet til registrering.
 § 3.  Registrerede virksomheder skal føre regnskab  

 over tilførsel og fraførsel af korn i hele kerner samt forarbejning af korn.
 Stk. 2.  Toldvæsenet fastsætter nærmere regler om de  

 registrerede virksomheders udstedelse af afregningsbilag og fakturaer samt om  

 deres regnskabsførelse.
 Stk. 3.  Registrerede virksomheder skal opbevare  

 regnskabsmateriale, herunder afregningsbilag, fakturakopier og opgørelser, i  

 5 år efter regnskabsårets udløb.
 § 4.  Registrerede virksomheder skal inden udgangen af  

 måneden efter udløbet af en afgiftsperiode på en måned angive og indbetale  

 afgiften for afgiftsperioden til toldvæsenet.
 Stk. 2.  Afgives angivelsen ikke inden udløbet af den i  

 stk. 1 nævnte frist, kan toldvæsenet inddrage registreringen af virksomheden,  

 indtil den manglende angivelse er toldvæsenet i hænde.
 Stk. 3.  Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned fra sidste  

 rettidige betalingsdag, dog mindst 10 kr.
 § 5.  Såfremt det konstateres, at en virksomhed har  

 afgivet urigtig angivelse efter § 4, således at virksomheden har betalt for  

 lidt i afgift, afkræves det skyldige beløb til betaling senest 14 dage efter  

 påkrav.
 Stk. 2.  Kan størrelsen af det afgiftsbeløb, der  

 påhviler virksomheden, ikke opgøres på grundlag af virksomhedens regnskaber  

 m.v., kan toldvæsenet foretage skønsmæssig ansættelse af afgiftstilsvaret.  

 Afgørelsen skal indeholde oplysninger om den i stk. 3 nævnte klageadgang.
Stk. 3.  Virksomheden kan indbringe ansættelsen for det  

 nævn, som er nedsat efter § 37 i merværdiafgiftsloven, og som har den  

 endelige administrative afgørelse.
Begæring om indbringelse for nævnet skal  

 være fremsat over for toldvæsenet senest 4 uger efter, at virksomheden er  

 gjort bekendt med afgørelsen.
 Stk. 4.  Betales den skyldige afgift ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden, dog mindst 10  

 kr.
 § 6.  Toldvæsenet har til enhver tid mod behørig  

 legitimation uden retskendelse adgang til at foretage eftersyn i den  

 registreringspligtige virksomhed og til at efterse virksomhedens  

 varebeholdninger, forretningsbøger og øvrigt regnskabsmateriale samt  

 korrespondance m.v.
 Stk. 2.  Den, der er ansvarlig for en  

 registreringspligtig virksomhed, samt de personer, der er beskæftiget i  

 virksomheden, skal yde toldvæsenet fornøden vejledning og hjælp ved  

 foretagelsen af de i stk. 1 nævnte eftersyn.
 Stk. 3.  Det i stk. 1 nævnte regnskabsmateriale m.v.  

 skal på toldvæsenets begæring udleveres eller indsendes til toldvæsenet.
 Stk. 4.  Virksomheder, som tilfører korn til  

 registreringspligtige virksomheder, skal på begæring meddele toldvæsenet  

 oplysning om de tilførte mængder.
 Stk. 5.  Virksomheder, som modtager korn i hele kerner  

 eller forarbejdet korn fra registreringspligtige virksomheder, skal på  

 begæring meddele toldvæsenet oplysning om de modtagne mængder.
 Stk. 6.  Toldvæsenet er berettiget til at foretage  

 eftersyn af varebeholdninger og regnskaber m.v. hos de i stk. 4 og 5  

 omhandlede virksomheder.
 § 7.  For betaling af medansvarsafgift for korn hæfter  

 den, der som ejer, forpagter eller lignende driver virksomheden for egen  

 regning.
 § 8.  Ansøgninger om fritagelse for medansvarsafgift  

 af korn på lager, jfr. forordningen nr. 1871/ 86 af 17. juni 1986, skal  

 indsendes til toldvæsenet.
Interventionsopkøb og udførsel af korn i  

 form af kerner til § 9.  Ved interventionsopkøb og ved udførsel af korn i  

 form af kerner til tredjelande eller Portugal opkræves medansvarsafgiften af  

 EF-direktoratet.
Straffe-, overgangs- og  

 ikrafttrædelsesbestemmelser § 10.  Overtrædelse af § 2, § 3, stk. 1 og 3, § 4,  

 stk. 1, § 6, stk. 2-5 og § 11, stk. 2 og 3 straffes med bøde, medmindre  

 højere straf er forskyldt, efter § 16 i lov nr. 595 af 22. december 1972 om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jfr. lovbekendtgørelse nr. 487 af  

 13. september 1984.
 § 11.  Denne bekendtgørelse træder i kraft den 1. juli  

 1986 og finder anvendelse på korn, der fra og med denne dato undergår en  

 første forarbejdning, sælges til intervention eller udføres i form af kerner  

 til tredjelande eller Portugal.
 Stk. 2.  Virksomheder, der er registreringspligtige  

 efter § 2, skal anmelde sig til registrering hos toldvæsenet senest den 1.  

 juli 1986.
 Stk. 3.  De i stk. 2 nævnte virksomheder skal foretage  

 en opgørelse af lagerbeholdningen af korn i hele kerner pr. 30. juni 1986.
