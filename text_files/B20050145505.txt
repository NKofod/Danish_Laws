 Bekendtgørelse  

 om kommunernes  

  

 budget- og regnskabsvæsen, revision m.v.
 I medfør af § 37, stk. 2, § 38,  

 stk. 2, § 45, stk. 1, § 46 og § 57, stk. 1  

 og 2, i lov om kommunernes styrelse, jf. lovbekendtgørelse nr. 968 af 2.  

 december 2003, samt §§ 1 og 2 i kgl. anordning nr. 1383 af 19. december  

 2005, om at visse forskrifter for kommunernes, regionernes,  

 sammenlægningsudvalgenes og forberedelsesudvalgenes budget- og regnskabsvæsen  

 ikke indføres i Lovtidende, fastsættes:
 § 1.  

  

 I »Budget- og regnskabssystem for  

 kommuner « fastsætter Indenrigs- og Sundhedsministeriet forskrifter  

 vedrørende  

 formen for kommunernes årsbudget, flerårige budgetoverslag og regnskab,  

 regler  

 om specifikation af de poster på årsbudgettet, hvortil kommunalbestyrelsen  

 ved  

 dettes endelige vedtagelse skal tage bevillingsmæssig stilling, samt regler  

 om  

 udarbejdelse og udsendelse af oplysninger til kommunalbestyrelsen om  

 kommunens  

 økonomiske forhold.
 Stk. 2.  

  

 Budget- og regnskabssystem for  

 kommuner er tilgængelig på Indenrigs- og Sundhedsministeriets  

 hjemmeside,  

 www.im.dk., under Budget- og regnskabssystem.
 Stk. 3.  

  

 Ændringer eller tilføjelser til  

 »Budget- og regnskabssystem for kommuner« træder i kraft ugedagen efter  

 offentliggørelse på Indenrigs- og Sundhedsministeriets hjemmeside, medmindre  

 andet fastsættes i forbindelse med offentliggørelsen af materialet.
 § 2.  

  

 Forslag til kommunernes årsbudget og flerårige budgetoverslag udarbejdes af  

 økonomiudvalget  

 til kommunalbestyrelsen senest den 15. september forud for det pågældende  

 regnskabsår.
 Stk. 2.  

  

 Kommunalbestyrelsens  

 2. behandling af forslaget til årsbudget og flerårige budgetoverslag  

 foretages  

 senest den 15. oktober.
 § 3.  

  

 Der skal være balance mellem  

 indtægter og udgifter på årsbudgettet og de flerårige budgetoverslag.
Stk. 2.  

  

 Ændringsforslag til forslag til  

 årsbudget skal angive, hvilken bevilling forslaget retter sig imod, samt med  

 hvilket beløb bevillingen ønskes ændret.
Balancen i årsbudgettet  

 tilvejebringes  

 ved forhøjelse eller nedsættelse af den kommunale indkomstskat, medmindre  

 kommunalbestyrelsen vedtager at tilvejebringe balancen på anden måde.
Stk. 3.  

  

 Perioden for de flerårige  

 budgetoverslag fastsættes til 3 år. Ændringsforslag til de flerårige  

 budgetoverslag skal have en sådan specifikationsgrad, at oversigter i budget-  

 og regnskabssystemet, som enten skal indsendes til staten, eller som skal  

 foreligge i forbindelse med budgetbehandlingen, umiddelbart skal kunne  

 udfyldes. Ændringsforslag til de flerårige budgetoverslag skal angive med  

 hvilket beløb, posten ønskes ændret.
Balancen i de flerårige budgetoverslag  

 tilvejebringes ved forhøjelse eller nedsættelse af den kommunale  

 indkomstskat,  

 medmindre kommunalbestyrelsen vedtager at tilvejebringe balancen på anden  

 måde.
§ 4.  

  

 Den regnskabsmæssige  

 supplementsperiode løber fra regnskabsårets udgang til udgangen af februar  

 måned i det følgende regnskabsår.
Kommunalbestyrelsen kan i kommunens kasse-  

 og  

 regnskabsregulativ fastsætte en kortere supplementsperiode, som dog ikke må  

 fastsættes til at udløbe før den 15. januar.
 § 5.  

  

 Kommunalbestyrelsen antager en  

 sagkyndig revision, jf. § 42, stk. 1, i lov om kommunernes  

 styrelse.
 Stk. 2.  

  

 Kommunalbestyrelsen skal give  

 revisionen adgang til at foretage de undersøgelser, revisionen finder  

 nødvendige, og skal sørge for, at revisionen i øvrigt får de oplysninger og  

 den  

 bistand, som revisionen anser for påkrævet for udførelsen af hvervet.
 Stk. 3.  

  

 Kommunalbestyrelsen fastsætter  

 de nærmere regler om revisionen i et revisionsregulativ.
§ 6.  

  

 Revisionen afgiver en  

 årsberetning om revisionen af årsregnskabet.
Revisionen afgiver endvidere  

 beretning i årets løb, når det er foreskrevet, eller revisionen finder det  

 hensigtsmæssigt (delberetninger), jf. § 42, stk. 4, i lov om  

 kommuners styrelse.
 Stk. 2.  

  

 Kommunalbestyrelsens formand  

 sørger for, at revisionens årsberetning og delberetninger udsendes til  

 kommunalbestyrelsens medlemmer senest 7 dage efter modtagelsen, jf. § 42  

 b  

 i lov om kommuners styrelse.
§ 7.  

  

 I delberetninger redegøres for  

 den udførte revision samt for forhold, der har givet anledning til  

 bemærkninger, eller forhold i øvrigt, som revisionen har fundet anledning til  

 at fremdrage.
Revisionen skal gøre bemærkning, hvis den mener, at regnskabet  

 ikke er rigtigt, eller at de dispositioner, der er omfattet af  

 regnskabsaflæggelsen,  

 ikke er i overensstemmelse med meddelte bevillinger, kommunalbestyrelsens  

 øvrige beslutninger, love og andre forskrifter samt med indgåede aftaler og  

 sædvanlig praksis, jf. § 42, stk. 2, 2. pkt., i lov om kommunernes  

 styrelse.
Revisionens bemærkninger efter 2. pkt. skal fremgå særskilt af  

 beretningen.
 Stk. 2.  

  

 Beretningen forelægges  

 økonomiudvalget og for så vidt angår bemærkninger, der ikke umiddelbart angår  

 den forvaltning, der hører under økonomiudvalget tillige den pågældende  

 kommunale myndighed til besvarelse, inden kommunalbestyrelsen i et møde  

 træffer  

 afgørelse om revisionens bemærkninger og om eventuelle andre spørgsmål  

 vedrørende  

 det pågældende regnskab.
 Stk. 3.  

  

 Beretningen og  

 kommunalbestyrelsens afgørelse herom indsendes til tilsynsmyndigheden senest  

 3  

 måneder efter modtagelsen af beretningen, dog senest samtidig med afgørelsen  

 vedrørende revisionsberetningen om årsregnskabet, jf. § 8. Samtidig  

 sendes  

 et eksemplar af afgørelsen til revisionen.
 § 8.  

  

 Årsregnskabet aflægges af  

 økonomiudvalget/magistraten til kommunalbestyrelsen, således at årsregnskabet  

 kan afgives til revisionen inden den 1. juni det følgende år.
 Stk. 2.  

  

 Efter at revisionen af  

 årsregnskabet er afsluttet, skal dette af revisionen forsynes med påtegning  

 om,  

 at revisionen er udført i overensstemmelse med revisionsregulativets  

 bestemmelser.
 Stk. 3.  

  

 Revisionen afgiver inden den 15.  

 august beretning om revisionen af årsregnskabet til kommunalbestyrelsen.
 Stk. 4.  

  

 Den i § 7, stk. 1 og  

 2, angivne fremgangsmåde finder også anvendelse på revisionens og  

 kommunalbestyrelsens behandling af årsregnskabet. Årsregnskabet skal tillige  

 godkendes af kommunalbestyrelsen.
Stk. 5.  

  

 Kommunens årsregnskab sendes  

 inden udgangen af september måned til tilsynsmyndigheden sammen med  

 revisionsberetningen og de afgørelser, som kommunalbestyrelsen har truffet i  

 forbindelse hermed.
Samtidig sendes afgørelserne til revisionen.
 § 9.  

  

 Årsregnskabet aflægges i  

 Københavns Kommune af økonomiudvalget til Borgerrepræsentationen, således at  

 årsregnskabet kan afgives til revisionen inden 1. juni det følgende år.
 Stk. 2.  

  

 Revisionen afgiver inden den 15.  

 september beretning om revisionen af årsregnskabet til  

 Borgerrepræsentationen.
 Stk. 3.  

  

 Københavns Kommunes årsregnskab  

 sendes inden den 31. december til tilsynsmyndigheden sammen med  

 økonomiudvalgets revisionsbetænkning og de afgørelser, som  

 Borgerrepræsentationen  

 har truffet i forbindelse hermed.
 § 10.  

  

 §§ 1  4, §   

 5, stk. 2, § 6 og § 8,  

 stk. 4, jf. § 7, stk. 1 og 2, finder tilsvarende anvendelse på  

 Københavns Kommune. § 5, stk. 3, og § 8, stk. 2, om en  

 kommunes revisionsregulativ henholdsvis den påtegning herom, revisionen skal  

 foretage, finder tilsvarende anvendelse på den revisionsvedtægt, der vedtages  

 af Borgerrepræsentationen og stadfæstes af indenrigs- og sundhedsministeren,  

 jf. § 42 a, stk. 1, i lov om kommunernes styrelse, henholdsvis den  

 påtegning herom, revisionen skal foretage.
 § 11.  

  

 Bekendtgørelsen træder i kraft  

 den 1. august 2006.
 Stk. 2.  

  

 Bekendtgørelsen finder anvendelse for årsbudgettet for 2007 for kommuner, der  

 ikke indgår i en sammenlægning som led i gennemførelsen af en revision af den  

 kommunale inddeling med virkning fra 1. januar 2007. Bekendtgørelsen finder  

 endvidere anvendelse for samtlige kommuners årsregnskaber for 2007 og  

 fremefter  

 og for samtlige kommuners årsbudgetter for 2008 og fremefter.
 Stk. 3.  

  

 Bekendtgørelse nr. 1095 af 12.  

 december 2003 om kommunernes budget- og regnskabsvæsen, revision mv. ophæves  

 med virkning fra den 31. december 2007.
 Stk. 4.  

  

 §§ 1  

 og 2 i bekendtgørelse nr. 1036 af 16. december 1999 om kommunernes  

 budgetfrister og budgetfrister for Hovedstadens Udviklingsråd ophæves den 1.  

 august 2006.
