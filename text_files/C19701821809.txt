De i KD-meddelelse 1970-10 omtalte identifikationsark for arbejdsgivere er  

 nu udskrevet af de regionale EDB-centraler og fordelt til  

 arbejdsgiverkommunerne.
Udskrivningen er sket på grundlag af CIR's  

 oplysninger pr. 7. april 1970.
 Der vil ikke blive udskrevet identifikationsark på nytilmeldte  

 arbejdsgivere, ligesom det ikke er forudsat, at der skal foretages en løbende  

 ajourføring af de på identifikationsarkene anførte oplysninger.
 AKM's grundlæggende registermateriale for arbejdsgiverne vil således  

 fortsat være kontrolfortegnelsen (med nummerfortegnelse) og de dertil  

 knyttede supplementer.
AKM vil i den nærmeste fremtid modtage ny kontrolfortegnelse og  

 nummerfortegnelse.
På grundlag af kontrolfortegnelsen bedes AKM foretage den  

 på side 72 i A-vejledningen omtalte oversendelse af identifikationsark med  

 sagsmateriale til ny AKM, hvis en arbejdsgiver har skiftet  

 virksomhedsadresse.
Identifikationsarket oversendes også, selv om der ikke  

 foreligger sagsmateriale i den hidtidige AKM.
 Det er af hensyn til oversendelsen nødvendigt, at AKM gennemgår  

 kontrolfortegnelse eller supplement, hver gang AKM modtager et af disse  

 materialer.
 AKM kan - efter ønske - benytte denne gennemgang til at lade afmeldte  

 arbejdsgiveres identifikationsark m.v. udgå af sagsmaterialet vedrørende  

 aktive arbejdsgivere.
AKM kan - ligeledes efter eget valg - udskrive identifikationsark på  

 arbejdsgivere, der ifølge de nævnte fortegnelser tilmeldes CIR.
De fleste  

 kommuner har fået blanke identifikationsark sammen med det udskrevne  

 materiale.
Yderligere eksemplarer kan rekvireres fra KD.
Rekvisitionsnummer  

 er A 105. Opmærksomheden henledes på, at en arbejdsgiver, der tilmeldes CIR,  

 men tidligere har været optaget, normalt tildeles sit hidtidige nummer.
