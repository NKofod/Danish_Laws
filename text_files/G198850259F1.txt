Formålet med registeret er at foretage registrering af opbevaring og forvaltning af de økonomiske midler, bankbøger og værdigenstande, der af indlagte patienter på Sankt Hans hospital er afleveret til opbevaring i hospitalets administrationskontor.
Endvidere er formålet med registeret en registrering og afregning af de af hospitalet forlods udlagte sociale ydelser m.m. til indlagte patienter, der finder sted efter anmodning fra social- og sundhedsforvaltningen i Københavns Kommune, og at danne grundlag for en årlig udfærdigelse af kontoudtog til patienters værger for omsætningen af patienters opbevarede og forvaltede midler.
Personkreds: Registeret må kun indeholde oplysninger om personer, der har eller som har haft økonomiske midler og værdigenstande indleveret til opbevaring i Sankt Hans hospitals administrationskontor.
 Ikrafttrædelsesdato: 31/10/1988.
