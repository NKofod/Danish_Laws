Nr BSF 44 Forslag til folketingsbeslutning om nedbringelse af kemikalietrykket Fremsat af Steen Gade (SF) Jørn Jespersen (SF) Jes Lunde (SF) Anni  

 Svanholt (SF) Kristen Touborg (SF) den 7. maj 1998 Folketinget opfordrer regeringen til at forstærke indsatsen mod  

 kemikalietrykket ved at:
1. konkretisere den langsigtede målsætning for kemikalieområdet  

 (generationsmålet), 2. fremme anvendelse af gruppeklassificering samt positivlister inden for  

 udvalgte anvendelsesområder, 3. udarbejde udfasningsplaner for det kommende tiår og gøre listen over  

 uønskede stoffer let tilgængelig, informativ og brugervenlig samt udarbejde  

 vejledende lister over farlige kemikalier, 4. etablere mærkningsordning for produkter og artikler indeholdende  

 stoffer på listen over uønskede stoffer, 5. forbedre kontrollen og overvågningen og 6. forbedre det internationale samarbejde på kemikalieområdet, herunder  

 vedrørende Arktis.
Bemærkninger til forslaget Generelle bemærkninger til forslaget I november 1995 vedtog Folketinget dagsordensforslag nr.
D 14, der  

 konstaterer, at udfasning af miljøfremmede stoffer er eet af de fire  

 vigtigste miljøpolitiske indsatsområder i de kommende år.
Samtidig opfordrede  

 Folketinget regeringen til at bygge kommende handlingsplaner på tankegangen  

 om det økologiske råderum.
I januar 1997 vedtog Folketinget dagsordensforslag nr.
D 49, hvori  

 Folketinget bekræfter Nordsøkonferencens vedtagelse af stop for udledning og  

 tab til miljøet af alle miljøfarlige stoffer over en generation  

 (generationsmålet).
 Folketinget betonede samtidig betydningen af øget gruppeklassificering af  

 kemiske stoffer.
 Med dette beslutningsforslag ønsker forslagsstillerne at fremme en  

 intensiveret indsats for at nedbringe kemikalietrykket og virkeliggøre  

 generationsmålet.
 Den nuværende indsats kan forbedres gennem nye initiativer og ved at  

 effektivisere allerede igangværende initiativer.
Bemærkninger til forslagets enkelte punkter Til nr. 1. Konkretisering af generationsmålet I en uautoriseret oversættelse af § 17 i deklarationen fra den 4.  

 Nordsøkonference i Esbjerg i juni 1995 er generationsmålet beskrevet således:
»Ministrene ER ENIGE om, at formålet er at sikre et bæredygtigt og  

 sundt økosystem i Nordsøen.
Det overordnede princip til opnåelse af dette  

 formål er forsigtighedsprincippet.
Dette indebærer, at man skal forhindre forurening af Nordsøen ved hele  

 tiden at stræbe efter at reducere udledninger, udslip til luften og tab af  

 miljøfarlige stoffer for at bringe disse til ophør inden for een generation  

 (25 år) med det endelige mål at opnå koncentrationer i miljøet i nærheden af  

 baggrundsværdierne for naturligt forekommende stoffer og koncentrationer tæt  

 på nul for menneskeskabte syntetiske stoffer.« Nordsøkonferencerne har siden 1984 givet en tiltrængt politisk  

 saltvandsindsprøjtning til konventionssamarbejdet og miljøsamarbejdet i EU.  

 Nordsøsamarbejdet har således påvirket dagsordenen i andre fora gennem  

 introduktionen af forsigtighedsprincippet (1984) og det heraf afledte  

 generationsmål fra 1995.
Folketinget var det første parlament, der vedtog denne målsætning ud fra  

 forsigtighedsprincippet i februar 1990 gennem dagsordensforslag nr.
D 17, der  

 opfordrer regeringen til at arbejde for, at ren teknologi og affaldsreduktion  

 prioriteres frem for bedste tilgængelig teknologi og for en målsætning om  

 principiel eliminering af miljøfremmede stoffer og sortlistede stoffer på  

 Pariskonventionens bilag.
Under den 3. Nordsøkonference i Haag i 1990  

 lykkedes det ikke den daværende miljøminister at overbevise de øvrige  

 Nordsølande eller EUKommissionen; det lykkedes, som det fremgår, først i  

 1995.
Gennemførelsen af generationsmålet vil betyde en massiv nedsættelse af  

 kemikalietrykket både fra de naturligt forekommende farlige stoffer som  

 tungmetallerne og fra de miljøfremmede stoffer, som er syntetisk  

 fremstillede, og som er nye for økosystemet og organismerne.
Indtil dato er  

 det imidlertid svært at se, hvor generationsmålet konkret har gjort en  

 forskel.
Een årsag er, at man i de enkelte lande siden vedtagelsen i praksis  

 ikke har taget generationsmålet alvorligt i administrationen eller i  

 forberedelsen af regler og lovgivning.
Men som med begrebet bæredygtig  

 udvikling mangler der en operativ beskrivelse af generationsmålet.
Der er  

 ingen tvivl om, hvad generationsmålet indebærer.
Ministrene, der underskrev  

 deklarationen i Esbjerg i juni 1995, ved godt, hvad der blev vedtaget.  

 Storbritannien kunne således som det eneste land ikke tilslutte sig  

 generationsmålet.
Forslagsstillerne ønsker at få konkretiseret og operationaliseret  

 generationsmålet som et led i arbejdet med at konkretisere bæredygtig  

 udvikling ud fra begrebet det økologiske råderum og forsigtighedsprincippet.  

 Dette indebærer bl.a., at regeringen beskriver, hvordan kemikaliereguleringen  

 ser ud, når generationsmålet er opfyldt, samt angiver, hvilke indikatorer der  

 kan benyttes som udgangspunkt for at justere indsatsen de kommende år.
Det  

 vil sige, at målet synliggøres og gøres operativt.
Til nr. 2. Gruppeklassificering samt positivlister inden for udvalgte  

 anvendelsesområder Konkret gennemgang af hvert enkelt af de mange tusinde uvurderede stoffer,  

 der markedsføres i dag, er en uoverkommelig opgave, som vil tage mange år.
En  

 arbejdsgruppe under Teknologirådet foreslog i 1996 en model til  

 gruppeklassificering, der inspirerede Folketinget til at understrege  

 betydningen af øget klassificering i grupper eller klynger af kemikalier i  

 ovennævnte dagsordensforslag nr.
D 49 fra januar 1997.
Gruppeklassificering betyder, at alle kemiske stoffer placeres i et system  

 efter kemisk/biokemisk slægtskab som udgangspunkt for fareklassificering og  

 mærkning.
Er der ufuldstændig dokumentation for et stof, fareklassificeres og  

 mærkes det i overensstemmelse med det farligste stof i gruppen.  

 Gruppeklassificering vil sammen med de heraf afledte forbud eller  

 begrænsninger i anvendelsen medvirke til at få nedbragt antallet af stoffer,  

 der kan anvendes, og øge industriens tilskyndelse til at fremkomme med  

 yderligere dokumentation, hvis der som udgangspunkt skrides ind over for alle  

 stoffer i gruppen.
Forslagsstillerne har bemærket, at Miljøstyrelsen er i gang med en  

 gennemgang af alle godt 100.000 stoffer, der er registreret i EU, gennem  

 anvendelse af QSARteknologi til screening for sundheds og miljøeffekter, jf.  

 Ingeniøren for den 23. januar 1998. QSAR er anvendt i USA i flere år og i  

 Danmark i forbindelse med listen over uønskede stoffer og den såkaldte  

 Effektliste.
Det forventes ifølge Ingeniøren, at systemet kan udvikles videre  

 i de kommende år med henblik på screening af flere miljø og sundhedseffekter.
 QSARmetoden kan betyde en markant nedgang i anvendelsen af dyr til forsøg  

 med kemikalier.
Regeringen bør anvende computerteknologien til at fremme og gennemføre  

 gruppeklassificering af alle stoffer, og Danmark bør konkret foreslå EU og de  

 internationale miljøkonventioner at bruge denne model.
Samtidig bør der  

 arbejdes på en egentlig godkendelsesordning for industrikemikalier.  

 Regeringen bør foreslå udarbejdelse af positivlister for kemikalier inden for  

 udvalgte anvendelsesområder.
Regeringen bør arbejde for, at brugen af  

 ordningen med omvendt bevisbyrde fremmes i EU, OECD, de internationale  

 miljøkonventioner og i FN's kemikaliearbejde.
 Til nr. 3. Udfasningsplaner, listen over uønskede stoffer og  

 vejledende liste over farlige stoffer m.m.
I de få tilfælde, hvor der er fastsat faste tidsplaner for udfasning af  

 stoffer, har industrien hurtigt kunnet omstille sig.
Det er oplagt, at  

 stoffer, der vurderes at være skadelige f.eks. for vitale organer,  

 kræftfremkaldende, grundvandstruende, ozonlagsnedbrydende, drivhusgasser,  

 svært nedbrydelige og giftige i vandmiljøet, hormonlignende eller  

 allergifremkaldende, bør omfattes af udfasningsplaner med en kort  

 tidshorisont inden for de nærmeste 10 år, med vægten lagt på de nærmeste år.
 Formålet med Miljøstyrelsens liste over uønskede stoffer er at fremme  

 reduktion og afvikling af de miljø og sundhedsbelastende stoffer, først og  

 fremmest ved at gøre det muligt for producenter og indkøbere at vælge fra.  

 Der er således tale om en langsigtet strategi, medmindre det nuværende  

 koncept suppleres med bl.a. en udfasningsstrategi, og medmindre den gøres  

 informativ og brugervenlig.
 Det foreslås derfor, at:
 - Stofferne på Effektlisten inddrages, dvs. de nuværende ca. 1.100  

 stoffer, som kan have lige så alvorlige effekter som stofferne på listen over  

 uønskede stoffer, men som ud fra de foreliggende oplysninger anvendes i  

 mængder på mindre end 100 tons/år.
- Produktregisteret opdateres og smidiggøres, således at informationerne  

 fra virksomheder og importører kan fremsendes ved hjælp af IT.
Det bør  

 overvejes at overføre produktregisteret til Miljøstyrelsen, og grænserne for  

 at gøre Produktregisteret offentligt præciseres og udvides mest muligt.
 - Der udarbejdes en vejledende liste over farlige stoffer, der (endnu)  

 ikke er omfattet af listen over uønskede stoffer eller Effektlisten, men som  

 QSARteknologien eller andre anerkendte metoder har udpeget som potentielle  

 kandidater.
- Listen over uønskede stoffer suppleres med produktnavne.
Inden for de  

 enkelte anvendelsesområder listes produkter indeholdende stoffer på den  

 reviderede liste over uønskede stoffer.
Forbrugerstyrelsen bruger således  

 allerede i vid udstrækning både produkt og producentnavne i sit  

 informationsarbejde.
 - Den reviderede liste over uønskede stoffer gøres tilgængelig på  

 Internettet, eventuelt i et samarbejde med andre lande.
Til nr. 4. Mærkning af produkter og artikler indeholdende uønskede  

 stoffer Forbrugerne har næppe et ønske om at købe produkter indeholdende stoffer,  

 som Miljøstyrelsen har fundet uønskede af sundheds og/eller miljøhensyn,  

 eller som er uvurderede.
 Problemet er, at forbrugerne ikke har en reel valgmulighed, fordi der ikke  

 eksisterer en informationsforpligtelse (mærkning på varer, på indpakning, på  

 hylden eller i butikken).
Det har længe været dansk politik, at fødevarer produceret på basis af  

 GMO'ere skal mærkes, og denne politik har i de seneste par år vundet stor  

 opbakning i flere lande og i EUKommissionen.
Uanset at industrien næppe vil  

 bakke op om en negativ mærkning af produkter indeholdende uønskede eller  

 uvurderede stoffer, er der næppe tvivl om, at et stort flertal i befolkningen  

 vil se det som en kærkommen mulighed for at bidrage til at få nedbragt  

 kemikalietrykket.
Denne del af beslutningsforslaget ligger tæt op ad et forslag af 16.  

 februar 1998 fra den svenske »kretsloppsdelegation« om, at den, som  

 sælger varer indeholdende »afviklingsstoffer«, skal informere  

 køberne herom.
Forslaget overvejes også i Miljøstyrelsens oplæg til en  

 styrket produktorienteret miljøindsats fra 1996.
 Det foreslås derfor, at der indføres en informations og mærkningsordning  

 for produkter og artikler indeholdende stoffer på listen over uønskede  

 stoffer og stoffer, som er uvurderede eller utilstrækkeligt vurderede.
 Regeringen opfordres til at udarbejde det fornødne beslutningsgrundlag,  

 som tager højde for EU's harmoniseringsbestemmelser.
Til nr. 5. Forbedret kontrol og overvågning De seneste få år er kontrolindsatsen blevet forbedret, men der er stadig  

 behov for at forstærke kontrolindsatsen, ikke mindst med produkter fra lande  

 uden for EU.
Kontrollen kunne fordeles blandt en række lande, således at  

 Danmark f.eks. koncentrerer sig om 12 anvendelsesområder eller produktgrupper  

 og aftaler kontrol af andre med andre lande.
Dette kunne være de samme  

 produktområder, som landene har ansvaret for at udarbejde positivlister for,  

 jf. punkt 2 ovenfor (anvendelsesområder).
Overtrædelser skal rammes med præventive sanktioner, herunder  

 konfiskation.
Internationalt samarbejde og offentliggørelse på Internettet  

 vil kunne afsløre systematiske overtrædelser og bistå myndigheder og NGO'er i  

 andre lande.
I forbindelse med aftalen om fordobling af pesticidafgiften blev det  

 aftalt, at en del af provenuet fra afgiften skulle bruges til, at Danmarks og  

 Grønlands Geologiske Undersøgelse (GEUS) effektivt kan opspore og undersøge  

 udenlandske fund af pesticider i grundvandet.
Siden er det fremgået, at  

 Miljøstyrelsen ikke har tilsvarende ressourcer til at opspore og følge op på  

 udenlandske fund af industrikemikalier i grundvandet, jf. fundene af MtBE i  

 USA og nu også i Danmark.
 Det foreslås, at kontrolindsatsen opprioriteres i et  

 internationalt/regionalt samarbejde, og at Miljøstyrelsen får ressourcer til  

 opfølgning af udenlandske fund af industrikemikalier i grundvandet.
Til nr. 6. Forbedret internationalt samarbejde Det internationale samarbejde prioriteres for lavt i regeringens  

 kemikalieredegørelse fra 1997.
Det er forslagsstillernes ønske, at initiativerne ovenfor sammen med de  

 mere langsigtede initiativer bl.a. inden for den produktorienterede  

 miljøindsats også kan medvirke til at konkretisere den danske  

 forhandlingslinje i internationale og regionale fora.
Ud over et øget  

 samarbejde om klassificering, positivlister for anvendelsesområder og kontrol  

 er der behov for at intensivere det politiske samarbejde blandt ligesindede  

 lande.
Alt for ofte bremses eller udvandes initiativer af hensyn til et ønske  

 om konsensus, eller fordi det forlods i al for høj grad forventes, at  

 EUregler begrænser mulighederne for indgreb mod kemikalierne.
De skandinaviske lande har traditionelt været i spidsen for  

 kemikaliearbejdet, og der kan forventes støtte til konkrete initiativer fra  

 en række lande i og uden for EU, hvis Norden tager samlede initiativer mod  

 kemikalietrykket, herunder de initiativer, der nævnes ovenfor.
Herved kan der  

 løbende skabes et stadigt større marked for grønne produkter.
Koordinerende møder på ministerplan i god tid før EU's miljørådsmøder og  

 møder på ministerplan i f.eks.
HELCOM og OSPAR med koordinerede forslag og  

 holdninger vil kunne medvirke til at fremme tiltag mod kemikalietrykket.
Herved sikres også, at de politiske målsætninger vedtaget på f.eks.  

 Nordsøkonferencerne bliver prioriteret på højeste politiske niveau, når de  

 politiske deklarationer skal virkeliggøres.
Samtidig med at Danmark nationalt  

 intensiverer arbejdet med at virkeliggøre generationsmålet, bør der arbejdes  

 for en international virkeliggørelse gennem konkrete strategier og planer i  

 EU og miljøkonventionerne.
 Det næste relevante ministermøde finder sted i Portugal i juli 1998  

 (OSPAR). Her skal generationsmålet indarbejdes i OSPAR's arbejde.
Prioriteringen af bistandsmidlerne, herunder MIKAmidlerne, bør i højere  

 grad reflektere den forebyggende indsats frem for investeringer i  

 behandlingsteknologi.
Eksempelvis er det oplagt at fokusere på  

 affaldsminimering og fremme af grønne produkter, således som man officielt  

 gør det i Danmark, frem for at fokusere midlerne på opbygning af  

 forbrændingskapacitet i udviklingslandene og Østeuropa.
MIKAmidler og andre  

 bistandsmidler kan desuden anvendes til at hjælpe udviklingslandene og  

 Østeuropa til at undgå internationalt prioriterede miljøgifte, eksempelvis  

 POP'erne, de svært nedbrydelige organiske miljøgifte (pesticider,  

 industrikemikalier og industrielle biprodukter), som nu bliver genstand for  

 international regulering under FN.
Generelt bør regeringen arbejde for  

 politisk og praktisk tilslutning til generationsmålet blandt de lande,  

 Danmark yder miljøbistand til.
Dette vil være en logisk opfølgning af den  

 danske indsats i Baselkonventionen (fremme af affaldsminimering og renere  

 teknologi og forbud mod eksport af miljøfarligt affald til ikke-OECDlande),  

 PICkonventionen og den kommende POPkonvention m.m.
OECDlandenes omgang med farlige kemikalier påvirker det arktiske miljø og  

 den arktiske kultur.
Forslagsstillerne ønsker, at de nordatlantiske og  

 arktiske dele af rigsfællesskabet får den bedst mulige baggrund for at  

 deltage i rigsfællesskabets, de nordiske og de internationale forhandlinger  

 om havforurening og om gennemførelsen af generationsmålet og på alle måder  

 får adgang til beslutningsprocesser, som den danske regering har adgang til.
Det foreslås således, at samarbejdet med ligesindede lande opprioriteres  

 med hensyn til konkretisering af generationsmålet, gruppeklassificering og  

 positivlister inden for anvendelsesområder, udfasningsplaner,  

 afviklingslister, mærkning, kontrol og overvågning samt koordinering af  

 forslag til internationale og regionale fora.
Miljøbistanden prioriteres til  

 de lande, der ønsker at tilslutte sig generationsmålet, frem for at opbygge  

 infrastruktur til en forurenende industri, som ikke hører hjemme i et  

 bæredygtigt samfund.
 Grønland og Færøerne sikres involvering og deltagelse i alle fora, der  

 influerer kemikalietrykket i Arktis og Nordatlanten.
Afsluttende bemærkninger Beslutningsforslaget er ikke udtømmende.
Andre elementer i en strategi for  

 at nedbringe kemikalietrykket er udeladt, fordi de allerede er under  

 diskussion eller behandling.
Det gælder den produktorienterede miljøindsats,  

 som Miljøstyrelsen redegjorde for i februar 1998, (jf.
Miljø- og  

 Planlægningsudvalget, 1997-98, 1. samling, Alm. del - bilag 718), offentlig  

 grøn indkøbspolitik, som er genstand for et selvstændigt beslutningsforslag  

 nr.
B 43, regeringens lovforslag nr.
L 18 om tilskud til renere produkter  

 m.v. samt grønne afgifter og gebyrer.
Det er klart, at de øgede aktiviteter i  

 dette beslutningsforslag kun kan realiseres gennem tilførsel af flere  

 ressourcer til Miljøstyrelsens kemikalieindsats.
Handlingsplanerne mod PVC og phthalater er ligesom Affald 21 udsat, og  

 dette beslutningsforslag forholder sig heller ikke direkte til diskussionen  

 om placering af det overordnede ansvar for sundhed og miljø i eet ministerium  

 og heller ikke til den vigtige og nødvendige særlige indsats til beskyttelse  

 af børn og fostre.
Med hensyn til sidstnævnte har forslagsstillerne siden  

 efteråret 1997 forsøgt at få regeringen til at fastlægge dette ansvar og  

 iværksætte en særlig indsats for at beskytte børn og fostre mod  

 kemikalietrykket.
Skriftlig fremsættelse Steen Gade (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om nedbringelse af  

 kemikalietrykket.
(Beslutningsforslag nr.
B 44).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
