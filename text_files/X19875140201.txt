 Tilsynet fandt det ikke i overensstemmelse med god  

 pengeinstitutpraksis, at et pengeinstitut, i forbindelse med en sikringskonto  

 oprettet til debitering af renten og kreditering af udbytter m.v. i  

 forbindelse med et engagement, beregne sig en overtræksrente på  

 sikringskontoen uden forinden at have gjort klager opmærksom på, at  

 debetsaldoen på kontoen ville blive betragtet som et overtræk, for hvilket  

 der ville blive beregnet en overtræksrente.
 Tilsynets skrivelse af 9. december 1987 vedrørende beregning af  

 overtræksrente.
Et udlandslån var sikret ved pant i obligationer, købt for låneprovenuet,  

 og i forbindelse med engagementet var oprettet en sikringskonto til  

 debitering af renten og kreditering af udbytter m.v.
Sikringskontoen blev  

 rentemæssigt etableret på almindelige sikringskontovilkår.
 Pengeinstituttet meddelte klager, at lånet forfaldt den 14. juli 1986, og  

 indfrielsesbeløbet blev ved forfald debiteret sikringskontoen.
 Tilsynet fandt det ikke i overensstemmelse med god pengeinstitutpraksis,  

 at pengeinstituttet under de nævnte omstændigheder beregnede sig en  

 overtræksrente på 4 % p.a. på sikringskontoen uden forinden at have gjort  

 klager opmærksom på, at debetsaldoen på sikringskontoen ville blive betragtet  

 som et overtræk, for hvilket der ville blive beregnet en overtræksrente ud  

 over sædvanlig debetrente.
