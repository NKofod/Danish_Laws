Bekendtgørelse om ændring af bekendtgørelse om indberetning i henhold til lov om beskyttelse af havmiljøet1) § 1 I bekendtgørelse nr. 573 af 18. juni 2008 om indberetning i henhold til lov om beskyttelse af havmiljøet, som ændret ved bekendtgørelse nr. 472 af 15. maj 2012, foretages følgende ændringer:
1. I fodnoten til bekendtgørelsens titel ændres »samt dele af Europa-Parlamentets og Rådets direktiv 2004/35/EF af 21. april 2004 om miljøansvar for så vidt angår forebyggelse og afhjælpning af miljøskader, EU-Tidende 2004, nr.
L 143, side 56« til: »dele af Europa-Parlamentets og Rådets direktiv 2004/35/EF af 21. april 2004 om miljøansvar for så vidt angår forebyggelse og afhjælpning af miljøskader, EU-Tidende 2004, nr.
L 143, side 56, samt dele af Europa-Parlamentets og Rådets direktiv 2013/30/EU af 12. juni 2013 om sikkerheden i forbindelse med offshore olie- og gasaktiviteter og om ændring af direktiv 2004/35/EF, EU-tidende 2013, nr.
L 178, side 66«.
 2. Indledningen affattes således:
»I medfør af § 39, § 58 b, og § 61, stk. 1, i lov om beskyttelse af havmiljøet, jf. lovbekendtgørelse nr. 963 af 3. juli 2013, som ændret ved lov nr. 1499 af 23. december 2014, og § 26, § 44, stk. 1 og 3, og § 45 i anordning nr. 1035 af 22. oktober 2004 om ikrafttræden for Grønland af lov om beskyttelse af havmiljøet, fastsættes:« 3. Overalt i bekendtgørelsen ændres »Søværnets Operative Kommando« til: »Den Værnsfælles Forsvarskommando«.
 4. I § 2, stk. 2, indsættes efter »straks«: », jf. dog § 14 b,«.
 5. I § 5, stk. 1, 1. pkt., indsættes efter »Den Værnsfælles Forsvarskommando«: », jf. dog § 14 b«.
 6. Efter kapitel 1 indsættes:
»Kapitel 1 a Særligt vedrørende olie- og gasanlæg § 14 a.
Operatøren af et olie- og gasanlæg, jf. bekendtgørelse om beredskab ved forurening af havet fra olie- og gasanlæg, rørledninger og andre platforme, skal i tilfælde af en større ulykke, jf. offshoresikkerhedsloven, udover den indberetning, der finder sted efter kapitel 1, give Miljøstyrelsen de oplysninger om miljømæssige forhold, som fremgår af bilag I til forordning (EU) nr. 1112/2014.
Stk. 2. Miljøstyrelsen videregiver de i stk. 1 nævnte oplysninger til Arbejdstilsynet med henblik på videregivelse til Europa-Kommissionen.
Oplysningerne offentliggøres på Miljøstyrelsens og Arbejdstilsynets hjemmesider.
§ 14 b.
Spild af olie på mindre end 70 l fra et olie- og gasanlæg indberettes hvert halve år til Miljøstyrelsen.
Operatøren skal føre en logbog over sådanne spild og sin opfølgning herpå.
Logbogen og indberetningen til Miljøstyrelsen skal også omfatte spild større end 70 l, som indberettes efter § 2, stk. 2.
Stk. 2. Indberetningen efter stk. 1 indsendes senest den 1. marts for andet halvår af det foregående kalenderår og senest den 1. september for første halvår af det indeværende kalenderår.« 7. I § 15, stk. 1, nr. 1, indsættes efter »§§ 2-6«: », § 14 a, stk. 1 eller § 14 b«.
 8. § 17 affattes således:
»§ 17. §§ 3, 12, 14 a og 14 b finder ikke anvendelse for Grønland.« § 2 Bekendtgørelsen træder i kraft den 19. juli 2015.
Miljø- og Fødevareministeriet, den 10. juli 2015 Eva Kjer Hansen / Michel Schiling 1) Bekendtgørelsen gennemfører dele af Europa-Parlamentets og Rådets direktiv 2013/30/EU af 12. juni 2013 om sikkerheden i forbindelse med offshore olie- og gasaktiviteter og om ændring af direktiv 2004/35/EF, EU-Tidende 2013, nr.
L 178, side 66.
