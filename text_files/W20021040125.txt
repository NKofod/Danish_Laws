Klage  

 over utilstrækkelig pleje og behandling i hjemmet Patientklagenævnet fandt, ikke grundlag for at  

 kritisere praktiserende læge for hans behandling af kvinden i perioden fra  

 oktober 2000 til oktober 2001. Nævnet lagde vægt på, at praktiserende læge  

 havde kendt patienten siden 1988, og at han aflagde hjemmebesøg hos patienten  

 på grund af klager over periodevis opkastning.
Lægen fik i den forbindelse  

 oplyst, at hun ikke var generet af smerter eller vægttab, og han fandt blandt  

 andet ved undersøgelsen, at hun havde normalt blodtryk, og ordinerede diverse  

 blodprøver.
Disse prøver viste efterfølgende normale værdier.
Videre lagde  

 nævnet vægt på, at lægen i august 2001 blev kontaktet af hendes datter på  

 grund  

 af moderens dårlige appetit, og at han foreslog undersøgelse på sygehuset.
Patientklagenævnet fandt ikke grundlag for at kritisere  

 hjemmeplejelederen for hendes administration af pleje og omsorg af patienten  

 i  

 perioden fra oktober 2000 til oktober 2001. Nævnet fandt imidlertid, at det  

 havde været hensigtsmæssigt om hun havde sikret sig, at patienten havde  

 modtaget  

 den planlagte pleje ved at have søgt information af det personale, der kom i  

 hjemmet.
Nævnet lagde vægt på, at patienten modtog maksimal hjælp i hjemmet,  

 herunder hjælp til medicinadministration, og etablering af madudbringning og  

 nødkald.
Nævnet lagde endvidere vægt på, at ifølge hjemmeplejens tids- og  

 opgaveplanmoduler var der ikke var aflagt besøg og udført hjemmeplejeopgaver  

 hos patienten om aftenen efter den 8. juli 2001.
