 I meddelelse nr. 1614 af 22. oktober 1992 er anført de ændrede  

 bestemmelser om akseltryk og totalvagt m.v. for bil i international trafik,  

 som træder i kraft den 1. januar 1993.
 I den anledning meddeles følgende om administrationen af de ændrede  

 bestemmelser:
 1. Ny typegodkendelse.
Ansøgning om ny typegodkendelse med de ændrede vægte indsendes efter  

 sædvanlig praksis.
Dog skal ansøgningen i givet fald indeholde en erklæring  

 om, at »bilens drivaksel er forsynet med vejvenlig affjedring«, jf.  

 afsnit 1.04 i Detailforskrifter for Køretøjer.
For bil med 3 eller flere  

 aksler skal tillige oplyses om tilladt bogietryk i national trafik dvs.  

 begrænset af højst 10.000 kg akseltryk og 16.000 kg bogietryk.
 2. Eksisterende typegodkendelse.
 2.1. Tillæg.
 Der kan ikke udstedes tillæg til typegodkendelse omhandlende de ændrede  

 vægte.
 2.2. Bilag.
 Der kan udstedes bilag til en typegodkendelse udstedt før den 1. januar  

 1993, uanset at den pågældende godkendelse er over 5 år gammel og uanset hvor  

 mange tillæg, der allerede er udstedt.
Bilag til typegodkendelse kan udstedes, såfremt der foreligger godkendelse  

 af bremsesystemet i henhold til Hvis bremsesystemet ikke er ECE-/EF godkendt, skal der udstedes ny  

 typegodkendelse efter sædvanlig praksis.
 Hvis alle de typegodkendte varianter af bilen kan godkendes med de ændrede  

 vægte, udstedes der eet bilag til typegodkendelsen.
 Hvis kun nogle varianter kan godkendes med de ændrede vægte, kan der  

 udstedes et eller flere bilag.
 Et bilag kan kun omfatte ændring af:
 - Tilladt akseltryk og bogietryk.
 - Tilladt totalvægt.
 - Størst påhængskøretøj.
Der medtages ingen nye komponenter ved udstedelse af bilag.
Det er således  

 en forudsætning, at alle komponenter, som er nødvendige for at opnå de  

 ændrede vægte, allerede er anføret i den pågældende typegodkendelse.
Det tillades dog, - at enkelte ventiler udelades, - at den typegodkendte dækdimension anføres med højere bæreevne, eller at  

 der anføres dæk med tilnærmelsesvis samme dynamiske rulleradius og med  

 nødvendig bæreevne, og - at ALB-indstillingen ændres, hvis bilens bremsesystem og vægte derved bringes i overensstemmelse med  

 den anførte ECE-/EF-godkendelse.
 Ved ansøgning om bilag til typegodkendelse skal der indsendes et særligt  

 ansøgningsskema (ansøgning om bilag til typegodkendelse), som kan rekvireres  

 hos Justitsministeriet, Typegodkendelsessektionen (tlf. 42 91 73 74).
 Sammen med det udfyldte ansøgningsskema skal indsendes den anførte  

 ECE-/EF-bremsegodkendelse med samtlige tilhørende tillæg og bilag, medmindre  

 den tidligere er indsendt.
 Udstedelse af bilag foretages uden betaling, men udgifterne til trykning  

 afholdes af godkendelsesindehaveren.
 3. Godkendelseserklæring.
Ansøgning om ny godkendelseserklæring med de ændrede vægte - herunder  

 ændring af tidligere udstedt godkendelseserklæring - indsendes efter  

 sædvanlig praksis.
Dog skal ansøgningen tillige indeholde det i pkt. 1.  

 nævnte supplerende materiale.
 4. Syn og registrering.
 Godkendelse ved syn samt registrering af de ændrede vægte kan ske fra den  

 1. januar 1993.
For fabriksnye biler skal typegodkendelsen udover tilhørende tillæg være  

 vedlagt det aktuelle bilag.
På typegodkendelser, hvor  

 fabrikant-/repræsentanterklæringen indeholder oplysning om tilhørende tillæg,  

 anføres tillige oplysning om det aktuelle bilag.
 For brugte biler skal det aktuelle bilag medbringes i forbindelse med  

 godkendelse af de ændrede vægte.
Ved syn af bil med 2 aksler kan tilladt drivakseltryk nedsættes til 10.000  

 kg, såfremt fremstilleren ønsker det.
Ved syn af bil med 3 eller flere aksler  

 kan tilladte bogietryk tilsvarende nedsættes til 16.000 kg, medmindre det  

 ifølge typegodkendelsen skal nedsættes til en lavere værdi svarende til  

 10.000 kg drivakseltryk.
 5. Ikrafttræden.
 Meddelelsen træder i kraft straks.
 Samtidig ophæves meddelelse nr. 1595 af 29. november 1991.
 P.M.V.
 E.B.
Ib Rasmussen Bilag MED DETTE BILAG GODKENDES: Ændrede vægte, m.m.
