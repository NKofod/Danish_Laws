Nr BRL 226 Beretning over Forslag til lov om ændring af lov om social bistand (Adgang  

 til at klage over afgørelser om praktisk bistand i hjemmet)   

 Nr 226 1992-93, 1. samling Afgivet af Socialudvalget Afgivet: 19930617 Udvalget har behandlet lovforslaget i nogle møder.
 Endvidere har udvalget modtaget skriftlige henvendelser fra De Samvirkende  

 Invalideorganisationer og Det Sociale Forbrugerråd.
Herefter tilkendegiver et flertal (Socialdemokratiets, Socialistisk  

 Folkepartis, Fremskridtspartiets, Centrum-Demokraternes, Det Radikale  

 Venstres og Kristeligt Folkepartis medlemmer af udvalget), at efter  

 flertallets opfattelse er problemerne på hjemmehjælpsområdet først og  

 fremmest et ressourceproblem.
Derfor ønsker flertallet, at hjemmehjælpen  

 styrkes.
Der er allerede iværksat initiativer til at øge kommunernes  

 incitament til at få ledige i beskæftigelse, og der er af indenrigsministeren  

 fremsat lovforslag herom, jf. lovforslag nr.
L 311, forslag til lov om  

 midlertidig refusion af kommunernes merudgifter på børnepasnings- og  

 ældreområdet, der skal have virkning fra den 1. januar 1994.
 Flertallet finder, at Socialministeriets cirkulære af 30. oktober 1980 om  

 praktisk bistand i hjemmet efter bistandsloven bør ajourføres snarest.
 Ajourføringen skal medføre en præcisering af hjemmehjælpens arbejdsopgaver  

 og omfang, således at hjemmehjælpsmodtageren ved, hvilke minimumsrettigheder  

 den enkelte har i forhold til sin kommune.
 Når disse minimumsrettigheder er fastlagt, vil det blive muligt at  

 fastlægge kriterier til brug for en formulering i bistandslovens § 15 om, at  

 åbenbart urimelige forhold skal kunne ankes.
 Flertallet anmoder derfor socialministeren om at nedsætte en arbejdsgruppe  

 bestående af repræsentanter for de handicappede, de ældre og fra De  

 Samvirkende Invalideorganisationer og fra Kommunernes Landsforening  

 tilligemed en person fra hjemmehjælpernes organisation, som sammen med de af  

 socialministeren udpegede embedsmænd efter grundige drøftelser skal fremkomme  

 med en rapport med forslag til minimumsrettigheder og kriterier for  

 ankemulighed for praktisk bistand i hjemmet.
 Arbejdsgruppens arbejde skal være afsluttet inden den 1. april 1994.
 Et mindretal (Det Konservative Folkepartis og Venstres medlemmer af  

 udvalget) har taget til efterretning, at socialministeren (i bilag nr. 3) har  

 tilkendegivet, at ministeren vil nedsætte et udvalg til belysning af  

 problemet.
 P. u. v.
Lysholm Christensen, formand.
