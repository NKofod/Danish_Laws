Efterkommelsesfrist ved påbud om oprettelse af sikkerhedsorganisation [Adressat udeladt] Arbejdsmiljøklagenævnet har på møde den 27. oktober 2009 behandlet ansøgningen om at få forlænget efterkommelsesfristen for Arbejdsmiljøklagenævnets afgørelser af 27. maj 2009 vedrørende  [virksomhedens navn udeladt]  [virksomhedens navn udeladt]  [virksomhedens navn udeladt] Nævnet traf følgende A F G Ø R E L S E Arbejdsmiljøklagenævnets afgørelser af 27. maj 2009 om oprettelse af selvstændig sikkerhedsorganisation skal efterkommes senest den 30. november 2009.
 Tilbagemelding skal ske til Arbejdstilsynet senest den 7. december 2009.
 Arbejdsmiljøklagenævnet ændrer således afgørelserne af 27. maj 2009 for så vidt angår efterkommelsesfristen.
B E G R U N D E L S E Arbejdsmiljøklagenævnet traf den 27. maj 2009 afgørelser om, at virksomhederne skal etablere selvstændig sikkerhedsorganisation.
 Efterkommelsesfristen blev fastsat til den 17. august 2009.
 Virksomhederne har den 10. juli 2009 søgt om at få efterkommelsesfristen udsat til den 1. november 2010.
Virksomhedernes ansøgning er begrundet i, at afgørelserne medfører en større omorganisering af arbejdsmiljøindsatsen.
Samtidig kræver den daglige drift ekstra opmærksomhed i den aktuelle økonomiske situation.
 Arbejdsmiljøklagenævnet har foretaget en konkret vurdering af ansøgningen og sammenholdt den med de regler, som virksomhederne i afgørelserne af 27. maj 2009 er påbudt at efterkomme.
Efter reglerne skal sikkerhedsorganisationen opbygges inden for rammerne af den eksisterende ledelsesstruktur.
Der stilles således krav om valg af sikkerhedsrepræsentant og udpegning af ledelsesrepræsentant til de sikkerhedsgrupper, der skal oprettes.
 Hvad virksomhederne herudover måtte ønske at foretage, ligger udover hvad afgørelserne kræver.
 Arbejdsmiljøklagenævnet finder, at de krav, der stilles i afgørelserne, kan efterkommes inden for 3 måneder, men fordi den oprindelige frist løb over sommeren, hvor der afholdes ferie, finder nævnet det rimeligt at give en yderligere frist til 30. november 2009.
R E G L E R Arbejdsmiljøklagenævnet henviser til  § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005  § 7, stk. 1-4, i Arbejdstilsynets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til  Arbejdstilsynet, Tilsynscenter, Postboks 1228, 0900 København C J.nr.
 [Adressat udeladt]  [Adressat udeladt]  [Adressat udeladt]  [Adressat udeladt]  [Adressat udeladt] Det retlige grundlag for afgørelsen fremgår af de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
Arbejdstilsynets bekendtgørelse nr. 575 af 21. juni 2001 om virksomhedernes sikkerheds- og sundhedsarbejde Kapitel 2 Organisering af sikkerheds- og sundhedsarbejdet Sikkerhedsgrupper § 7. Arbejdslederen for en afdeling eller et arbejdsområde skal sammen med en sikkerhedsrepræsentant, der er valgt af alle ansatte i afdelingen eller arbejdsområdet, danne en sikkerhedsgruppe for den pågældende afdeling eller det pågældende arbejdsområde.
 Stk. 2. Afdelinger eller arbejdsområder med 1-9 ansatte kan organiseres i en fælles sikkerhedsgruppe eller en i øvrigt eksisterende gruppe.
Stk. 3. Afdelinger eller arbejdsområder, hvor de ansatte udelukkende eller hovedsagelig er beskæftiget med kontorarbejde eller andet administrativt arbejde, kan uanset antallet af ansatte organiseres i en fælles sikkerhedsgruppe eller tilsluttes en i øvrigt eksisterende gruppe.
Hvor det samlede antal ansatte er 50 eller derover, skal der normalt oprettes flere sikkerhedsgrupper.
 Stk. 4. Hvor de i stk. 1, 2 og 3 nævnte afdelingers art eller arbejdsområders størrelse eller beliggenhed gør det hensigtsmæssigt, skal der dog oprettes flere sikkerhedsgrupper.
 Stk. 5.
