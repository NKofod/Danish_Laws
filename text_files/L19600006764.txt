 Ved en i København den 20. maj 1960 stedfunden noteveksling mellem  

 udenrigsministeriet og den britiske ambassade i København er afsluttet  

 følgende overenskomst mellem Danmark og Det forenede Kongerige Storbritannien  

 og Nordirland om kontrol med reaktorer og reaktorbrændsel m. v. i forbindelse  

 med det dansk-britiske samarbejde med henblik på atomenergiens udnyttelse til  

 fredelige formål:
DEN BRITISKE AMBASSADE KØBENHAVN Den 26. maj 1960.
Hr. minister, Jeg har den ære at henvise til de mellem Det forenede Kongeriges  

 Atomenergimyndighed (herefter betegnet som »Myndigheden«) og den  

 danske Atomenergikommission (herefter betegnet som »Kommissionen«)  

 trufne aftaler om samarbejde til fremme og udvikling af atomenergiens  

 udnyttelse til fredelige formål.
I det øjemed at sikre, at materiale, som  

 under dette samarbejde leveres af Myndigheden til Kommissionen, udelukkende  

 anvendes til fremme og udvikling af atomenergiens udnyttelse til fredelige  

 formål, har jeg den ære at foreslå, at regeringen i Det forenede Kongerige  

 Storbritannien og Nordirland og regeringen i Kongeriget Danmark afslutter en  

 overenskomst af følgende indhold:
1. Den danske regering skal sikre at a. enhver reaktor, der af Det forenede Kongerige leveres til Kommissionen,  

 og alt uranium, thorium eller plutonium af en hvilken som helst  

 isotopsammensætning, der af Myndigheden leveres til Kommissionen, samt alt  

 plutonium eller U-233, der udvindes ved brugen af en sådan reaktor eller  

 sådant kildemateriale, udelukkende anvendes til fremme og udvikling af  

 atomenergiens udnyttelse til fredelige formål:
 b. alle brændselselementer, som af Myndigheden leveres til Kommissionen,  

 og som måtte kræve behandling, afleveres til Myndigheden til behandling eller  

 behandles i anlæg, der er godkendt af Myndigheden:
c. der, med mindre andet aftales mellem heden og Kommissionen, ikke foretages ændringer i sådanne brændselselementers form og indhold, når  

 disse er udtaget af reaktoren og før de afleveres til Myndigheden eller til  

 de i punkt b i dette stykke omhandlede anlæg:
d. der føres fortegnelser over opbrænding af reaktorbrændsel, som leveres  

 af Myndigheden i medfør af denne overenskomst, samt over effektniveauer for  

 driften af de reaktorer, hvori nævnte reaktorbrændsel anvendes, samt at  

 Kommissionen årligt eller på sådanne andre tidspunkter, som måtte blive  

 fordret i forbindelse med behandlingen af det bestrålede brændsel, afgiver  

 beretning til Myndigheden herom: og e. repræsentanter for Myndigheden efter derom fremsat begæring gives  

 adgang til fra tid til anden at kontrollere tilstanden og anvendelsen af alle  

 reaktorer eller en hvilken som helst del af alle brændselselementer, som leveres i medfør af denne overenskomst, eller alt plutonium eller U-233, der udvindes ved brugen af de pågældende  

 reaktorer eller brændselselementer.
Repræsentanterne vil efter den danske  

 regerings skøn kunne ledsages af repræsentanter for denne.
2. Den danske regering skal garantere, at a. alt materiale, der i medfør af denne overenskomst ved leje, salg eller  

 på anden måde overdrages til Kommissionen eller til bemyndigede personer  

 under den danske regerings retsmyndighed, eller materiale udvundet ved brug  

 af sådant materiale eller af enhver reaktor, der leveres i medfør af denne  

 overenskomst, udelukkende vil blive anvendt til fremme og udvikling af atomenergiens udnyttelse til fredelige formål og ikke i noget militært  

 øjemed: og b. intet sådant materiale vil blive overladt til uvedkommende personer  

 eller bragt uden for den danske rederings retsmyndighed undtagen med  

 Myndighedens forudgående skriftlige samtykke.
 3. Hvis Myndigheden og Kommissionen beslutter at  

 udvide deres samarbejde udover det område, som omfattes af denne  

 overenskomst, skal Det forenede Kongeriges regering og Danmarks regering  

 rådføre sig med hinanden for at bestemme, om det er nødvendigt at ændre denne  

 overenskomsts bestemmelser.
Når Den internationale Atomenergi-Organisation eller den inden for  

 rammerne af Organisationen for Europæisk Økonomisk Samarbejde oprettede  

 Europæiske Atomenergi-Organisation har etableret et sikkerhedssystem, skal  

 Det forenede Kongeriges regering og Danmarks regering rådføre sig med  

 hinanden for at bestemme, i hvilke henseender og i hvilken udstrækning, de  

 ønsker at foranledige de ved denne overenskomst tilvejebragte kontrol- og  

 sikkerhedsforholdsregler administreret af Den internationale  

 Atomenergi-Organisation eller Den europæiske Atomenergi-Organisation.
Et  

 sådant samråd skal finde sted på begæring af hver af de to kontraherende  

 parter.
5. Denne overenskomst træder i kraft dags dato og skal  

 forblive i kraft for et tidsrum af ti år.
Derefter vil den kunne forlænges  

 for sådanne perioder, som måtte blive aftalt mellem Det forenede Kongeriges  

 regering og Danmarks regering.
6. Hvis regeringerne efter det ovenfor i stk. 5  

 foreskrevne samråd ikke kan nå til enighed, kan hver af de to regeringer ved  

 et års skriftligt varsel til den anden opsige denne overenskomst.
I tilfælde  

 af sådan opsigelse skal alt kildemateriale og alle specielle kærnematerialer,  

 som er modtaget i medfør af denne overenskomst, og som er i Kommissionens  

 eller den danske regerings besiddelse eller i nogen under den danske  

 regerings retsmyndighed værende personers besiddelse, af den danske regering  

 tilbagesendes til Myndigheden.
 Hvis ovenstående forslag kan godtages af den danske regering, har jeg den  

 ære at foreslå, at denne note sammen med Deres Excellences bekræftende svar  

 betragtes som udgørende en overenskomst mellem de to regeringer på  

 ovenanførte vilkår.
 Jeg har den ære at forblive, med den mest udmærkede højagtelse, Deres  

 Excellences ærbødige tjener.
(sign.) R.
W.
Selby.
Hans Excellence statsminister og fungerende udenrigsminister Viggo Kampmann, København.
UDENRIGSMINISTERIET København, den 20. maj 1960.
Sir, Jeg har den ære at anerkende modtagelsen af Deres sålydende note af 20.  

 maj 1960 vedrørende samarbejde mellem Kongeriget Danmarks regering og Det  

 forenede Kongerige Storbritannien og Nordirlands regering til fremme og  

 udvikling af atomenergiens udnyttelse til fredelige formål:
(Her følger ordlyden af den britiske note.) I besvarelse heraf har jeg den ære at bekræfte, at de i Deres note  

 fremsatte forslag kan godtages af den danske regering, og at den danske  

 regering samtykker i, at Deres note og dette svar udgør en overenskomst  

 mellem de to regeringer om dette emne, med gyldighed fra dags dato.
 Modtag, Sir, forsikringen om min udmærkede højagtelse.
 (sign.) Kampmann.
R.
W.
Selby, Esq.
Det forenede Kongerige Storbritannien og Nordirlands Charge d'Affaires a. i., København.
 Udenrigsministeriet, den 15. oktober  

 1960.
 Kampmann.
