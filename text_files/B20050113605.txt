Bekendtgørelse om ændring af bekendtgørelse om uddannelsen  

 til studentereksamen (Forenkling af udbuddet af studieretninger og  

 adgangsgivende, naturvidenskabelig studieretning) § 1 I bekendtgørelse nr. 1348 af 15. december 2004 om  

 uddannelsen til studentereksamen (stx-bekendtgørelsen) foretages følgende  

 ændringer:
 1.  


  

 § 45  

  

 affattes således:
 »§ 45.  

  

 Amtsrådet fastsætter efter indstilling fra rektor, der forinden  

 skal have hørt skolens bestyrelse, principper for udbuddet af studieretninger  

 og valgfag på den enkelte skole.
 Stk. 2.  

  

 Amtsrådet skal  

 sikre, at der inden for amtet er et bredt udbud af valgfag inden for de 3  

 hovedområder humaniora, naturvidenskab og samfundsvidenskab.
 Stk. 3.  

  

 Hver skole skal  

 gruppere sit udbud af studieretninger i følgende hovedkategorier:  

 Kunstneriske,  

 naturvidenskabelige, samfundsvidenskabelige og sproglige studieretninger.  

 Skolen afgør ud fra studieretningens to fag på højeste niveau, hvilken  

 hovedkategori en studieretning henhører under.
Stk. 4.  

  

 Antallet af forskellige studieretninger, som  

 udbydes på den enkelte skole, skal stå i rimeligt forhold til skolens  

 størrelse.
Alle offentlige skoler skal dog hver udbyde mindst 4  

 studieretninger.  

 Af disse skal mindst én indeholde mindst to humanistisk-sproglige fag på AA-  

 eller AB-niveau, mindst én skal indeholde samfundsfag A, og mindst én skal  

 indeholde matematik A, sammen med fysik på mindst B-niveau og kemi på mindst  

 B-niveau.
Stk. 5  

  

 Amtsrådet træffer efter indstilling  

 fra rektor beslutning om, hvilke studieretninger og valgfag, der udbydes på  

 den  

 enkelte skole.
På de private skoler træffer bestyrelsen efter indstilling fra  

 rektor beslutning om udbuddet af studieretninger og valgfag.« 2.  


  

 § 46  

  

 affattes således:
 »§ 46.  

  

 En  

 studieretning må udelukkende navngives med navnene på de to fag på højeste  

 niveau i studieretningen, jf. dog stk. 2.  

 Såfremt det ikke er entydigt, hvilke fag der i en studieretning skal anses  

 for de to på højeste niveau, afgør skolen selv, hvilke to af studieretningens  

 fag, der tilsammen skal udgøre navnet.
Stk. 2.  

  

 Skolen må gerne på sin hjemmeside, på  

 informationsmøder og i informationsbrochurer informere yderligere om  

 indholdet  

 af og sigtet med de enkelte studieretninger, herunder påtænkte niveauer.  

 Informationen skal fokusere på det centrale indhold i den enkelte  

 studieretning  

 og må ikke stride mod § 50, stk. 2 og 3.« 3.  


  

 § 48, stk. 4  

  

 , affattes således:
»Stk. 4.  

  

 Hver skole skal som minimum oprette én studieretning,  

 der indeholder mindst to humanistisk-sproglige fag på AA- eller AB-niveau.
En  

 studieretning, der består af  

 matematik  

 A sammen med fysik på mindst B-niveau og kemi på mindst B-niveau, skal altid  

 oprettes, medmindre dette af økonomiske grunde i helt særlige tilfælde ikke  

 er  

 muligt.
Såfremt denne sidstnævnte studieretning ikke oprettes, skal skolen på  

 anden vis sikre, at eleverne tilbydes de tre fag på de nævnte niveauer, og  

 skolen skal samtidig oprette  

 mindst én studieretning, der indeholder  

 mindst et naturvidenskabeligt fag på A-niveau (biologi, fysik eller kemi)  

 eller  

 matematik A i kombination med biologi, fysik eller kemi på mindst B-niveau.« 4.  


  

 § 50  

  

 affattes således:
»§ 50.  

  

 Skolens udbud af studieretninger og  

 valgfag mv. skal offentliggøres senest den 1. december forud for fristen for  

 ansøgning om optagelse.
Udmeldingen sker på skolens eller amtsrådets  

 hjemmeside  

 og på et eventuelt orienteringsmøde for kommende 1.g-elever.
 Stk. 2.  

  

 Skolens udmelding skal for den enkelte  

 studieretning informere om, hvilke to studieretningsfag der indgår som  

 studieretningens to fag på højeste niveau, jf. § 46, stk. 1, men ikke fagenes  

 niveau, jf. dog § 46, stk. 2.
Stk. 3.  

  

 Skolen skal  

 endvidere for den enkelte studieretning oplyse,  

 hvilke eller hvilket fag  

 der påtænkes som mulige eller muligt tredje eller fjerde, jf. § 21, stk. 2-3,  

 studieretningsfag.« 5.  

  

 Som  

  

 §  

 50 a  

  

 indsættes  

 efter § 50:
 »§ 50 a.  

  

 Skolen  

 skal i sit udbud angive hvilke to naturvidenskabelige fag der indgår i det  

 enkelte  

 studieretningsforløb, jf. § 9, stk. 1, og udmelde, hvilke naturvidenskabelige  

 fag den tilbyder som valgfag på B-niveau.
Stk. 2.  

  

 Skolens udmelding skal endvidere informere om,  

 hvilke fag der udbydes som 2. fremmedsprog og som kunstnerisk fag.« § 2 Bekendtgørelsen træder i kraft den 1. januar  

 2006.
