Cirkulæreskrivelse om opsparing og afvikling af frihed - Fridøgnsbank 1. FORMÅL Bestemmelsen fastlægger retningslinjer for opsparing og afvikling af friheder benævnt fridøgnsbank.
2. GENERELT 2.1. Grundlag.
 Forsvarsministeriets Personalestyrelse og en række personelorganisationer indgik den 7. december 2005 en aftale, der giver ansatte mulighed for at spare frihed op med henblik på senere afvikling.
Individuelle aftaler om opsparing af frihed, der er indgået før april 2005, skal så vidt muligt - med mindre andet aftales - afvikles i overensstemmelse med forudsætningerne i den individuelle aftale.
Det er således ikke muligt at spare yderligere frihed op i disse aftaler.
 2.2. Omfang.
 Aftalen gælder for alle tjenestemands-, tjenestemandslignende og overenskomstansatte under de i bilag 1, Aftale om opsparing og afvikling af frihed, tilsluttede organisationer (1), bortset fra chefer i lønramme 36 og derover.
 Elever og vikarer samt personer, der er ansat i henhold til det sociale kapitel, er undtaget fra aftalen.
3. OPSPARING OG AFVIKLING AF FRIHED 3.1. Opsparing af frihed.
 Opsparing af frihed kan ske til følgende formål:
 Seniorpolitik (fx ved nedsættelse af arbejdstid, tidligere fratræden mv.)  Familiepolitikken (fx ved pasning af børn, sygdom i familien mv.)  Andre formål (fx ved sabbat, uddannelse mv.) Den ansatte kan maksimalt spare 820 timer op (svarende til seks måneders frihed). Følgende frihedstyper kan indgå i opsparingen:
 Over-/merarbejde  2/7 dage optjent i international tjeneste  Fridage til gode  Frihed for tjeneste til søs  Frihedskompensation for aften- og nattjeneste (fx § 15-frihed)  Frihed der optjenes i henhold til lokalt indgåede aftaler om en forhøjet ugentlig arbejdstid (fx 40 timer i stedet for 37 timer pr. uge.)  Frihed optjent i forbindelse med døgntjeneste (erstatningsfri for vagt (EV-dage), erstatningsfri for øvelse (EØ-dage) og søøvelsesdage).
 Frihed, der indgår i opsparingsordningen, optjenes og opgøres i overensstemmelse med de regler, der er fastsat i de til enhver tid gældende aftaler for de respektive personelgrupper.
 3.2. Varighed.
Den individuelle aftale om fridøgnsbank kan maksimalt have en varighed af i alt tre år, inkl. opsparings- og afviklingsperiode.
Frihed, der er sparet op før den individuelle aftales ikrafttræden, kan dog indgå i opsparingsordningen.
Opsparings- og afviklingsperiode kan skilles ad af hensyn til den planlagte tjeneste.
Opsparingsperioden kan maksimalt have en varighed på tre år, og den følgende afviklingsperiode kan maksimalt have en varighed på tre år.
Sammenlagt kan varigheden i disse tilfælde maksimalt blive på i alt seks år.
 For opsparing inden for seniorpolitikken er varigheden dog i alt maksimalt seks år, inkl. opsparings- og afviklingsperiode.
 3.3. Afvikling af frihed.
 Afviklingen af frihed inden for seniorpolitikken kan tidligst ske efter det fyldte 55. år, med mindre den ansatte selv eller en pårørende er syg.
 Afviklingen af frihed kan ske som måneder, uger, dage eller som nedsat arbejdstid.
 Friheden afvikles time for time med den løn og evt. tillæg, som den ansatte ville få, hvis den pågældende havde gjort tjeneste.
 De almindelige regler om arbejdstid kan som udgangspunkt ikke fraviges ved optjening og afvikling af frihed i forbindelse med fridøgnsbank.
 Opsparet frihed skal så vidt muligt afvikles inden fratræden.
 Den opsparede frihed kan kun afvikles, hvis tjenesten gør det muligt.
Hvis særlige omstændigheder gør det nødvendigt, kan enheden/myndigheden udsætte en allerede varslet og godkendt eller påbegyndt afvikling af opsparet frihed.
Det gælder dog kun, hvis der er tale om:
 væsentlige driftsmæssige hensyn  at den opståede situation har været upåregnelig/uforudsigelig for ledelsen  at det er nødvendigt, at afviklingen af den opsparede frihed udsættes for netop den pågældende ansatte.
Det ønskede tidspunkt for afvikling af opsparet frihed skal meddeles tjenestestedet i god tid, og mindst med et varsel der svarer til længden af den ønskede frihedsafvikling.
Varslet kan dog i helt særlige tilfælde være kortere, fx hvis den ansatte er syg, eller der er sygdom i den ansattes nære familie.
 3.4. Forhold ved sygdom.
Såfremt den ansatte under afvikling af optjent frihed bliver syg, ydes ikke erstatningsfrihed.
Kritisk sygdom, som ligger inden for Forenede Gruppelivs definition, er dog undtaget.
 3.5. Forhold ved fratræden.
 Hvis den ansatte ved fratræden har tilgodehavende frihed i fridøgnsbanken, godtgøres denne økonomisk på fratrædelsestidspunktet i henhold til arbejdstidsaftaler mv.
 Hvis den ansattes fratræden skyldes skift af tjenestested til anden ansættelsesmyndighed inden for ministerområdet, kan opsparet frihed dog overføres til det nye tjenestested ved den nye ansættelsesmyndighed.
 Hvis den ansattes fratræden skyldes skift til et tjenestested uden for Forsvarsministeriets område, kan den opsparede frihed overføres til det nye ansættelsesforhold, såfremt den modtagende ansættelsesmyndighed vil godkende det.
Hvis den ansattes fratræden skyldes disciplinær afskedigelse, skal fridøgnsbanken så vidt muligt afvikles inden fratræden.
Eventuelt resterende frihed godtgøres kontant.
Ved dødsfald godtgøres den opsparede frihed økonomisk.
 3.6. Udnævnelse til chefgruppen.
Hvis den ansatte udnævnes til chef i lønramme 36 og derover, afvikles den allerede opsparede frihed så vidt muligt inden tiltræden som chef.
Såfremt dette ikke er helt eller delvist muligt, godtgøres friheden økonomisk.
 3.7. Forhold ved suspension.
Ved suspension efter tjenestemandslovens § 19 skal der ske afvikling af opsparet frihed.
Hvis der efter ophør af suspension skal ske efterbetaling af den indeholdte 1/3 af lønnen, tilbageføres samtidig den afviklede frihed til fridøgnsbanken.
 3.8. Forhold ved tjenestefrihed.
 Ved tjenestefrihed uden løn sættes opsparingsordningen i bero, og den opsparede frihed kan afvikles senere.
 3.9. Genforhandling.
Hvis den ansatte af uforudsete årsager ikke har mulighed for at afvikle den opsparede frihed i overensstemmelse med det aftalte afviklingstidspunkt og/eller afviklingsbetingelser, skal aftalen genforhandles.
Kan parterne ikke blive enige om nye vilkår for afviklingstidspunkt og/eller afviklingsbetingelser, godtgøres den opsparede frihed økonomisk på fratrædelsestidspunktet.
4. FORVALTNING AF FRIDØGNSBANK 4.1. Ansøgning om fridøgnsbank.
Den ansatte fremsender ansøgning om fridøgnsbank til eget tjenestested.
Tjenestestedet og den ansatte indgår den individuelle aftale om fridøgnsbank.
Tjenestestedet fastsætter vilkår og rammer for, hvordan den individuelle aftale skal administreres, idet planlagt tjeneste  f.eks.
INTOPS  går forud for den ansattes forslag til afviklingsperioder.
 Den individuelle aftale om opsparing og afvikling af frihed (fridøgnsbank) skal som minimum indeholde:
 hvilke former for frihed der omfattes af ordningen,  hvilken opsparings- og afviklingsperiode der omfattes af ordningen og  afviklingstidspunkt og/eller afviklingsbetingelser.
 4.1.1. Underretning til NIV II.
 Ved indgåelse af nye individuelle aftaler om fridøgnsbank skal indgående myndighed, af budgethensyn, underrette egen budgetansvarlige styrelse/myndighed.
 4.2. Regnskab med friheder.
Regnskab med friheder overført til fridøgnsbank føres i arbejdstidsregistreringsmodulet i DeMars.
Friheder opgøres og overføres til fridøgnsbank kvartalsvis.
Ved overførsel af frihed til fridøgnsbank, skal saldi for den/de pågældende frihedstyper for fridøgnsbank opskrives ved tidsomkontering i DeMars.
Der sker samtidig hermed automatisk nedskrivning af tilgodehavende frihed for de oprindelige frihedstyper.
Undtaget herfra er merarbejde på saldo 2001 og 2099, der kræver individuel sagsbehandling.
Ved afvikling af frihed fra fridøgnsbank anvendes tidsart for fridøgnsbank i arbejdstidsopgørelsen.
Saldo for tilgodehavende frihed i fridøgnsbank fremgår af den månedlige arbejdstidsopgørelse fra DeMars.
 4.3. Skift af tjenestested.
 Ved skift af tjenestested inden for samme ansættelsesmyndighed kan styrelsen/myndigheden i særlige tilfælde foretage rammeregulering efter anmodning via nærmest foresatte budgetansvarlige styrelse/myndighed.
 Ved ansøgning om nyt tjenestested har medarbejderen pligt til at oplyse det nye tjenestested om den individuelle aftale om fridøgnsbank.
 Medarbejderen skal ved selvansøgt skift af tjenested, være indstillet på at genforhandle afviklingsvilkår med det nye tjenestested jf. punkt 3.9., Genforhandling.
 4.4. Økonomi.
 Myndigheden, der har forpligtigelsen for den enkelte aftale om fridøgnsbank, skal reservere de fornødne økonomiske ressourcer til dækning af værdien af fridøgnsbanken.
 Det er værdien af den enkelte frihedstype på overførselstidspunktet, fratrukket værdien af eventuelt afviklet frihed jf. den til enhver tid gældende prioritetsrækkefølge for afvikling af frihed, der ligger til grund for en evt. økonomisk godtgørelse af tilgodehavende frihed.
Økonomisk godtgørelse for fridøgnsbank kan først ske efter koordination med Forsvarsministeriets Personalestyrelse med henblik på kontrol i DeMars af korrekt grundlag for udbetaling.
Ansøgningen skal indeholde en beskrivelse af ønsket om udbetaling samt årsag til, at fridøgnsbanken ikke er afviklet ved frihed.
5. SAGSBEHANDLENDE AFDELING Henvendelser vedrørende administrationen af fridøgnsbanken kan rettes til Forsvarsministeriets Personalestyrelse, HR-Rådgivning (via portal eller på telefon).
 Forsvarsministeriets Personalestyrelse, Overenskomster og Forretningsstøtte er ansvarlig for vedligeholdelse af denne bestemmelse.
6. IKRAFTTRÆDEN Denne bestemmelse træder i kraft ved offentliggørelsen på Koncernfælles Intranet.
 Note (1) Hovedorganisationen af Officerer i Danmark, Hærens Konstabel- og Korporalforening, Centralforeningen for Stampersonel (herunder Stampersonel/civile), HK/Stat, Forsvarsarbejdernes landsorganisation (Dansk Metal, Dansk El-Forbund, Blik- og Rørarbejderforbund og Malerforbundet i Danmark), Fagligt Fælles Forbund - 3F, Ingeniørforeningen IDA, Maskinmestrenes Forening, Yngre Læger, Dansk Sygeplejeråd og Radiotelegrafistforeningen af 1917.
BILAG 1 AFTALE om opsparing og afvikling af frihed Nedenstående aftale er indgået i henhold til den mellem Finansministeriet og centralorganisationerne indgåede rammeaftale af 14. juni 2002 om opsparing af frihed.
 § 1. Aftalen gælder for alle tjenestemands-, tjenestemandslignende og overenskomstansatte, bortset fra chefer i lønramme 36 og derover.
 Stk.2. Elever og vikarer samt personer, der er ansat i henhold til det sociale kapitel, er undtaget fra aftalen.
 § 2. Aftalens formål er  som led i ministerområdets samlede personalepolitik  at give den enkelte mulighed for at opspare frihed med henblik på senere afvikling.
 Stk. 2. Opsparing af frihed kan ske inden for områderne:
 Seniorpolitik (til fx nedsættelse af arbejdstid, tidligere fratræden mv.) eller  Familiepolitikken (til fx pasning af børn, ved sygdom i familien mv.) eller  Andre formål (til fx sabbat, uddannelse mv.) Stk. 3. Afviklingen af frihed inden for seniorpolitikken kan tidligst ske efter det fyldte 55. år, med mindre den ansatte selv eller en pårørende er syg.
 § 3. Den enkelte ansatte kan maksimalt opspare frihed svarende til 6 måneder.
 Stk.2. Følgende former for frihed kan opspares:
 Over/merarbejde  2/7 dage, der optjenes i udlandet og til søs  Frihedskompensation for aften- og nattjeneste (fx § 5-frihed)  Erstatningsfrihedsdage (EF-dage)  Frihed der optjenes i henhold til lokalt indgåede aftaler om en forhøjet ugentlig arbejdstid (fx 40 timer i stedet for 37 timer pr. uge.)  Frihed optjent i forbindelse med døgntjeneste (erstatningsfri for vagt (EV-dage), erstatningsfri for øvelse (EØ-dage) og søøvelsesdage).
 Stk.3. Frihed, der er opsparet før den individuelle aftales ikrafttræden, kan indgå i opsparings-ordningen, såfremt betingelserne herfor i øvrigt er opfyldt.
 § 4. Frihed, der indgår i opsparingsordningen, optjenes og opgøres i overensstemmelse med de regler, der er fastsat i de til enhver tid gældende aftaler for de respektive personelgrupper.
 Stk. 2. Friheden afvikles time for time med den løn, herunder evt. tillæg, som den ansatte ville være berettiget til, hvis vedkommende på det pågældende tidspunkt havde gjort tjeneste.
 § 5. Den opsparede frihed skal afvikles således, at der altid er de nødvendige personelressourcer til løsning af enhedens/myndighedens opgaver og kan kun ske i det omfang tjenesten tillader.
Stk. 2. Hvis særlige omstændigheder gør det nødvendigt, kan enheden/myndigheden udsætte en allerede varslet og godkendt eller påbegyndt afvikling af opsparet frihed.
Det gælder dog kun, hvis der er tale om:
 væsentlige driftsmæssige hensyn  at den opståede situation har været upåregnelig/uforudsigelig for ledelsen  at det er nødvendigt, at afviklingen af den opsparede frihed udsættes for den netop den pågældende ansatte.
 Stk. 3. Tidspunktet for afvikling af opsparet frihed skal meddeles tjenestestedet med et varsel, der normalt mindst svarer til længden af den ønskede frihedsafvikling.
 Stk. 4. Det i stk. 3 nævnte varsel kan dog i helt særlige tilfælde forkortes, hvis særlige omstændigheder taler herfor, fx ved den ansattes egen sygdom eller ved sygdom i nær familie.
 Stk. 5. Såfremt den ansatte under afvikling af optjent frihed måtte blive syg, kan der ikke ydes erstatningsfrihed, med mindre der er tale om kritisk sygdom defineret af Forenede Gruppeliv.
 § 6. Den individuelle aftale (fridøgnsbank) kan maksimalt have en løbetid på i alt 3 år, inkl. opsparings- og afviklingsperiode, jf. dog § 3, stk. 3. For seniorpolitikken er løbetiden dog maksimalt i alt 6 år, inklusiv opsparings- og afviklingsperiode, jf. dog § 3, stk. 3.
Stk.2. Såfremt det er mere hensigtsmæssigt af hensyn til den planlagte tjeneste for den ansatte samt formålet med den individuelle aftale, kan opsparings- og afviklingsperiode skilles ad.
I sådanne tilfælde kan opsparingsperioden maksimalt få en løbetid på 3 år, ligesom den følgende afviklingsperiode maksimalt kan få en løbetid på 3 år.
Sammenlagt kan løbetiden i disse tilfælde maksimalt blive på i alt 6 år, jf. dog § 3, stk. 3.
 Stk. 3. Afviklingen af frihed kan ske som måneder, som uger, som dage eller som nedsat arbejdstid.
 § 7. Opsparet frihed skal så vidt muligt afvikles inden fratræden.
 Stk. 2. Hvis der ved den ansattes fratræden fortsat henstår opsparet frihed, godtgøres denne kontant på fratrædelsestidspunktet i overensstemmelse med de regler, der er fastsat i de respektive aftaler mv.
Stk. 3. Hvis den ansattes fratræden skyldes skift af tjenestested (varig eller midlertidigt) inden for ministerområdet, kan den i stk. 1 nævnte frihed dog overføres til det nye tjenestested.
I så fald overføres et beløb svarende til den i stk. 2 beregnede godtgørelse til den modtagende ansættelsesmyndighed.
Stk. 4. Hvis den ansattes fratræden skyldes skift til et tjenestested uden for ministerområdet, kan den i stk. 1 nævnte frihed i stedet overføres til det nye ansættelsesforhold, såfremt den modtagende ansættelsesmyndighed indvilliger heri.
I så fald overføres et beløb svarende til den i stk. 2 beregnede godtgørelse til den modtagende ansættelsesmyndighed.
Stk. 5. Hvis den ansattes fratræden skyldes disciplinær afskedigelse, følges de i stk. 1 og 2 nævnte regler.
Ved dødsfald godtgøres den opsparede frihed kontant, jf. stk. 2.
 Stk. 6. Hvis den ansatte måtte blive udnævnt til chef i lønramme 36 og derover, afvikles den allerede opsparede frihed inden tiltræden som chef, jf. stk. 1. Såfremt dette ikke er helt eller delvist muligt godtgøres den opsparede frihed kontant, jf. stk. 2.
Stk. 7. Ved suspension efter tjenestemandslovens § 19 skal der ske afvikling af opsparet frihed.
Hvis der efter ophør af suspension skal ske efterbetaling af den indeholdte 1/3 af lønnen, tilbageføres samtidig den afviklede frihed til fridøgnsbanken.
 Stk. 8. Ved tjenestefrihed uden løn sættes opsparingsordningen i bero, og den opsparede frihed henstår til senere afvikling efter genoptagelse af tjenesten eller i direkte forlængelse af tjenestefrihedsperioden.
Stk. 9. Hvis den ansatte af uforudsete årsager ikke har mulighed for at afvikle den opsparede frihed i overensstemmelse med det aftalte afviklingstidspunkt og/eller afviklingsbetingelser, skal aftalen genforhandles.
Kan parterne ikke blive enige om nye vilkår for afviklingstidspunkt og/eller afviklingsbetingelser godtgøres den opsparede frihed kontant, jf. stk. 2.
 § 8. Den personelforvaltende myndighed fastsætter vilkår og rammer for, hvordan denne aftale skal administreres.
 Stk. 2. Inden for denne aftales rammer kan der mellem tjenestestedet og den enkelte ansatte aftales en individuel opsparingsordning, der som minimum skal indeholde:
 hvilke former for frihed der omfattes af ordningen  hvilken periode der omfattes af ordningen  afviklingstidspunkt og/eller afviklingsbetingelser § 9. Denne aftale træder i kraft den 1. april 2005. Samtidig ophæves aftale af 21. februar 2003 om opsparing og afvikling af frihed.
Frihed som er opsparet ved individuelle aftaler indgået i henhold til aftalen af 21. februar 2003 afvikles så vidt muligt i overensstemmelse med forudsætningerne i den individuelle aftale, jf. § 8, stk. 2, medmindre andet aftales.
 Stk. 2. Denne aftale kan opsiges med et varsel på 3 måneder, dog tidligst pr. 1. april 2008.
 Stk. 3. Ved opsigelse af denne aftale afvikles den allerede opsparede frihed så vidt muligt i overensstemmelse med forudsætningerne i den individuelle aftale, jf. § 8, stk. 2, med mindre andet aftales.
Forsvarets Personeltjeneste Forsvarsgruppen i AC E.b.
Hærens Konstabel- og Korporalforening Centralforeningen for Stampersonel Forsvarets Civil-Etat HK STAT Forsvarsarbejdernes Landsorganisation 3F Foreningen af Ingeniører i Forsvaret Farvandsvæsenets Funktionærforening Farvandsforeningen Maskinmestrenes Forening Foreningen af Yngre Læger Dansk Sygeplejeråd Radiotelegrafistforeningen af 1917 BILAG 2 Individuel aftale om opsparing og afvikling af frihed (Fridøgnsbank) I henhold til den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises, indgås hermed nærværende aftale mellem følgende parter:
§ 1. Den ansatte:__________________________________________________________________ (navn, personnummer, grad, stilling samt medarbejdernummer) samt ___________________________________________________________________________ (den pågældendes tjenestested).
 § 2. Frihed, opsparet i henhold til nærværende aftale, sker med henblik på afvikling inden for:
Seniorpolitikken ___________ Familiepolitikken ___________ Andre formål ___________ § 3. Opsparingsperioden træder i kraft _____________ og løber til _____________ (Perioden angives til maksimum 3/6 år jf.
Aftale om opsparing og afvikling af frihed, § 6).
 § 4. Nedennævnte former for frihed er omfattet af aftalen:
 Over/merarbejde  2/7 dage, der optjenes i udlandet  Frihed for tjeneste til søs (2/7-dage)  Frihedskompensation for aften- og nattjeneste (fx § 15-frihed)  Fridage til gode  Frihed der optjenes i henhold til lokalt indgåede aftaler om en forhøjet ugentlig arbejdstid (fx 40 timer i stedet for 37 timer pr. uge.)  Frihed optjent i forbindelse med døgntjeneste (erstatningsfri for vagt (EV-dage), erstatningsfri for øvelse (EØ-dage) og søøvelsesdage).
 § 5. Følgende er aftalt med hensyn til afvikling af den opsparede frihed:
(Perioden angives til maksimum 3 år jf.
Aftale om opsparing og afvikling af frihed, § 6).
Afviklingsperioden træder i kraft _____________ og løber til _____________ Form:	____________________________________________________ Betingelser:	____________________________________________________ § 6. Evt. bemærkninger: ___________________________________________________________ _______________________________________________________________________________ _______________________________________________________________________________ § 7. Ved ansøgning om nyt tjenestested, har medarbejderen pligt til at oplyse det nye tjenestested om indholdet af denne aftale.
 Medarbejderen skal ved selvansøgt skift af tjenested, være indstillet på at genforhandle aftalens afviklingsvilkår med det nye tjenestested.
 § 8. Som bilag til nærværende individuelle aftale er vedlagt den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises.
Sted: _______________________________	Dato: ______________________________ Underskrift: _________________________	Underskrift: _________________________ BILAG 3 Individuel aftale om opsparing og afvikling af frihed (Fridøgnsbank) I henhold til den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises, indgås hermed nærværende aftale mellem følgende parter:
§ 1. Den ansatte:_Hans Petersen, 111161-1111, OK, SBH, MA 122013_______________________ (navn, personnummer, grad, stilling samt medarbejdernummer) samt ___________________1. Eskadre________________________________________________ (den pågældendes tjenestested).
 § 2. Frihed, opsparet i henhold til nærværende aftale, sker med henblik på afvikling inden for:
Seniorpolitikken ___________ Familiepolitikken _____X_____ Andre formål ___________ § 3. Opsparingsperioden træder i kraft _1. februar 2016___og løber til _31. januar 2019___ (Perioden angives til maksimum 3/6 år jf.
Aftale om opsparing og afvikling af frihed, § 6).
 § 4. Nedennævnte former for frihed er omfattet af aftalen:
 Over/merarbejde  2/7 dage, der optjenes i udlandet  Frihed for tjeneste til søs (2/7-dage)  Frihedskompensation for aften- og nattjeneste (fx § 15-frihed)  Fridage til gode  Frihed der optjenes i henhold til lokalt indgåede aftaler om en forhøjet ugentlig arbejdstid (fx 40 timer i stedet for 37 timer pr. uge.)  Frihed optjent i forbindelse med døgntjeneste (erstatningsfri for vagt (EV-dage), erstatningsfri for øvelse (EØ-dage) og søøvelsesdage).
 § 5. Følgende er aftalt med hensyn til afvikling af den opsparede frihed:
(Perioden angives til maksimum 3 år jf.
Aftale om opsparing og afvikling af frihed, § 6).
Afviklingsperioden træder i kraft 1. januar 2018 og løber til 31. januar 2019_ Form:	Friheden afvikles som enkeltdage i form af fredagsfri_______ Betingelser:	Der opspares ikke frihed ud over dækning af ovennævnte______ § 6. Evt. bemærkninger: Der kan opspares frihed svarende til antallet af fredage i afviklingsperioden minus normal ferie i alt 49 dage. ______________________________________________________________________________________________________________________________ § 7. Ved ansøgning om nyt tjenestested, har medarbejderen pligt til at oplyse det nye tjenestested om indholdet af denne aftale.
Medarbejderen skal ved selvansøgt skift af tjenested, være indstillet på at genforhandle aftalens afviklingsvilkår med det nye tjenestested § 8. Som bilag til nærværende individuelle aftale er vedlagt den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises.
Sted: _Frederikshavn__________________	Dato: _15. januar 2016________________ Underskrift: _________________________	Underskrift: For 1ESK,  xxxxxxxx________ BILAG 4 Individuel aftale om opsparing og afvikling af frihed (Fridøgnsbank) I henhold til den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises, indgås hermed nærværende aftale mellem følgende parter:
§ 1. Den ansatte:_Kurt Hansen, 110152-1111, MJ, SBH, MA 141918_________________________ (navn, personnummer, grad, stilling samt medarbejdernummer) samt ____________________Gardehusar Regimentet____________________________________ (den pågældendes tjenestested).
 § 2. Frihed, opsparet i henhold til nærværende aftale, sker med henblik på afvikling inden for:
Seniorpolitikken ____ X ______ Familiepolitikken ___________ Andre formål ___________ § 3. Opsparingsperioden træder i kraft _1. oktober 2016____ og løber til _31. januar 2022__ (Perioden angives til maksimum 3/6 år jf.
Aftale om opsparing og afvikling af frihed, § 6).
 § 4. Nedennævnte former for frihed er omfattet af aftalen:
 Over/merarbejde  2/7 dage, der optjenes i udlandet  Frihed for tjeneste til søs (2/7-dage)  Frihedskompensation for aften- og nattjeneste (fx § 15-frihed)  Fridage til gode  Frihed der optjenes i henhold til lokalt indgåede aftaler om en forhøjet ugentlig arbejdstid (fx 40 timer i stedet for 37 timer pr. uge.)  Frihed optjent i forbindelse med døgntjeneste (erstatningsfri for vagt (EV-dage), erstatningsfri for øvelse (EØ-dage) og søøvelsesdage).
 § 5. Følgende er aftalt med hensyn til afvikling af den opsparede frihed:
(Perioden angives til maksimum 3 år jf.
Aftale om opsparing og afvikling af frihed, § 6).
Afviklingsperioden træder i kraft 1. februar 2019 og løber til 31. januar 2022 Form:	Friheden afvikles som hele uger _________________________ Betingelser:	Friheden planlægges til afvikling i f.m. tjenestestedets normale planlægning § 6. Evt. bemærkninger: Der kan maksimalt opspares frihed svarende til 6. måneders fravær, inkl. andele af ferie weekender, skæve helligdage mv.  i alt 820 timer. __________________________ _______________________________________________________________________________ _______________________________________________________________________________ § 7. Ved ansøgning om nyt tjenestested, har medarbejderen pligt til at oplyse det nye tjenestested om indholdet af denne aftale.
Medarbejderen skal ved selvansøgt skift af tjenested, være indstillet på at genforhandle aftalens afviklingsvilkår med det nye tjenestested § 8. Som bilag til nærværende individuelle aftale er vedlagt den mellem Forsvarets Personeltjeneste og de underskrivende personelorganisationer indgåede aftale om opsparing og afvikling af frihed, hvortil der henvises.
