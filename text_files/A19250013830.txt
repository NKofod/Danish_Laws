 VI CHRISTIAN DEN TIENDE, af Guds Naade Konge til Danmark  

 og Islan, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Saafremt der i en Kvægbesætning konstateres Mund- og Klovesyge, og Ejeren  

 eller den, som paa hans Vegne fører Tilsyn med den paagældende Besætning, har  

 undladt rettidig at anmelde, at der i denne er fremkommet Sygdomstilfælde af  

 smitsom Art, jfr. § 3 i Lov Nr. 156 af 14. April 1920 om smitsomme Sygdomme  

 hos Husdyrene, skal han, hvis Undladelse heraf er begrundet i uagtsomt  

 Forhold, saasom at ham paa utilbørlig Måde enten ikke har holdt sig  

 underrettet om Besætningens Sundhedstilstand eller ikke har tillagt de paa  

 smitsom Sygdom tydende Symptomer nogen Betydning, straffes med Bøder fra 50  

 Kr. til 5 000 Kr. samt fortabe den Ret til Erstatning for tilbageholdt Mælk,  

 som han, jfr. § 2 i Lov Nr. 188 af 1. Maj 1923 om Tillæg til fornævnte Lov,  

 maatte have.
Er Undladelsen forsætlig, straffes han med Bøder fra 200 Kr. til  

 10 000 Kr. og fortaber enhver Ret til Erstatning for tilbageholdt Mælk.
 Overtrædelser i øvrigt af de til Mund- og Klovesygens Bekæmpelse sigtende  

 Bestemmelser, jfr. § 18 i fornævnte Lov Nr. 156 af 14. April 1920, straffes,  

 for saa vid der ikke efter den øvrige Lovgivning er forskyldt højere Straf,  

 med Bøder fra 20 Kr. til 5 000 Kr.
§ 2 Landbrugsministeren bemyndiges til at træffe de Foranstaltninger, der  

 udkræves til Forebyggelse af, at Mund- og Klovesyge indslæbes her i Landet.
 Hvorefter alle vedkommende sig have at rette.
Givet paa Christiansborg, den 18. April  

 1925 Under Vor Kongelige Haand og Segl.
 Christian R.
(L.S.) /Kr.
Bording.
