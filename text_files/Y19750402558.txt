 Direktoratet oplyser, at udstykningslovens § 1 og § 11C ikke er til  

 hinder for opførelse og pantsætning af en bebyggelse, som delvis står på  

 lejet grund og delvis på egen grund, hvis panteretten kun omfatter bygningen,  

 eller hvis panteretten foruden selve bebyggelsen omfatter hele ejerens grund,  

 men ingen del af den lejede grund.
 I skrivelse af 28-5-1975 har De oplyst, at Deres klient Nyby  Grunde  A/S  

 påtænker at opføre en større ejendom med beboelses- og erhvervslejemål, og De  

 har derefter stillet følgende spørgsmål:
 1. Er det i relation til bestemmelserne i udstykningsloven, navnlig § 1,  

 og tinglysningslovens bestemmelser, navnlig § 19, § 14, stk. 2,  

 tinglysningsanordningens § 21, stk. 4, m.v. muligt at opføre og pantsætte en  

 ejendom som omhandlet ovenfor, delvist på egen grund, og delvist på lejet  

 nabogrund, når der er tale om en stor bebyggelse, som hænger sammen og er  

 delvist beliggende på begge omhandlede grunde.
 2. Videre spørger jeg, om man også i denne situation idet det forudsættes  

 at De er enig i, at den lejede ejendom skal være en selvstændig fast ejendom  

 uden andre bebyggelser eller grundarealer som lejes med om lejekontrakt på  

 grunden selvstændigt kan tinglyses på grunden for et tidsrum af 10 år  

 (ubegrænset varighed).
Efter landbrugsministeriets opfattelse er bestemmelserne i  

 udstykningslovens § 1, stk. 1 og § 11.C ikke til hinder for opførelse og  

 pantsætning af en sådan bebyggelse, hvis panteretten kun omfatter bygningen  

 og ikke selve den grund, hvorpå bygningen ligger, eller hvis panteretten  

 foruden selve bebyggelsen omfatter hele ejerens grund, men ingen del af den  

 lejede grund.
Man kan ikke udtale sig om, hvorvidt af hensyn til  

 bestemmelserne i byggelovgivningen vil være muligt at opføre en bebyggelse på  

 den angivne måde.
Med hensyn til forholdet vedrørende lejekontrakten bemærkes, at såfremt  

 forholdet er det, at den lejede nabogrund udgør en hel samlet fast ejendom,  

 jfr. udstykningslovens § 1, stk. 2, vil der ikke være noget i vejen for, at  

 lejemålet tinglyses på ejendommen for et længere tidsrum end 10 år.
Hvis  

 lejemålet derimod kun skal omfatte en del af ejendommen, f.eks. kun den del  

 hvorpå bebyggelsen ligger, kan lejemålet af hensyn til bestemmelsen i  

 udstykningslovens § 1, stk. 1, efter direktoratets opfattelse ikke indgås og  

 tinglyses for et længere tidsrum end 10 år.
Et lejemål vedrørende en del af  

 en samlet fast ejendom kan dog efter landbrugsministeriets opfattelse  

 forsætte ud over 10-års perioden, når blot aftalen ikke binder nogen af  

 parterne for længe tidsrum end 10 år ad gangen.
Hver af parterne skal således  

 ved udløbet af en 10-års periode være frit stillet med hensyn til, om de  

 ønsker at fortsætte lejemålet.
 Afgørelsen af de rejste spørgsmål hører dog under domstolene.
 Med hensyn til spørgsmålene om forholdet til tinglysningsloven henvises  

 til telefonsamtale med advokat Hedin den 11-7-1975.
