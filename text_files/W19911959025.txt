Ret til forlængelse af dagpengeperioden, idet pågældende var under  

 lægebehandling, der måtte antages at gøre hende arbejdsdygtig inden for 2 x  

 26 uger fra varighedsbegrænsningens indtræden.
Der var tale om en lidelse,  

 der krævede langvarig behandling og havde en god prognose.
Dagpengeudvalget  

 har endvidere lagt til grund, at pågældende må anses for at have fast  

 tilknytning til arbejdsmarkedet, idet hun indtil sygdommens indtræden modtog  

 dagpenge fra en arbejdsløshedskasse.
 SAGSFREMSTILLING:
Kommunen traf afgørelse om, at der ikke var ret til forlængelse af  

 dagpengeperioden, idet betingelsen i dagpengelovens § 22 om genoptagelse af  

 erhvervsmæssig beskæftigelse indenfor 26 uger ikke var opfyldt.
Behandling på  

 hospital kunne først påbegyndes i løbet af 6- 8 uger og man måtte derefter  

 forvente en behandlingsperiode på omkring 18 uger, før man kunne udtale sig  

 om effekten.
Af oplysningerne fra hospitalet fremgår det, at man først efter  

 behandlingsperioden på omkring 18 uger kan udtale sig om effekten.
På  

 grundlag af tidligere erfaring med behandling her i landet og i udlandet må  

 man dog forvente, at der er særdeles gode chancer for, at pågældende igen kan  

 blive fuldt arbejdsdygtig.
 Sagen har været forelagt Dagpengeudvalgets lægekonsulent, der skønner, at  

 pågældende efter en periode på 2 x 26 uger med overvejende sandsynlighed vil  

 blive arbejdsdygtig.
 AFGØRELSE:
 Lønmodtageren har ret til forlængelse af dagpengeperioden udover den 30.  

 juni 1991, idet pågældende er under lægebehandling, der må antages at gøre  

 vedkommende arbejdsdygtig inden for 2 x 26 uger fra varighedsbegrænsningens  

 indtræden den 1. juli 1991, jf. dagpengelovens § 22, stk. 1, nr. 3 og  

 Socialministeriets bekendtgørelse nr. 153 af 5. marts 1990, § 49, nr. 1.
 Udvalget har ved afgørelsen lagt vægt på, at der er tale om en lidelse,  

 der kræver langvarig behandling og har en god prognose, og at  

 Dagpengeudvalgets lægekonsulent har skønnet, at pågældende efter en periode  

 på 2 x 26 uger efter den 1. juli 1991 med overvejende sandsynlighed vil kunne  

 blive arbejdsdygtig.
 Dagpengeudvalget har endvidere lagt til grund, at pågældende må anses for  

 at have fast tilknytning til arbejdsmarkedet, idet hun indtil sygdommens  

 indtræden modtog dagpenge fra en arbejdsløshedskasse.
 Dagpengeudvalget ændrer således kommunens afgørelse.
