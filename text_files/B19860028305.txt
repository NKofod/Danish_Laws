 I medfør af energiministeriets bekendtgørelse nr. 19 af 16. januar 1981  

 samt af § 1, stk. 2, § 3, stk. 3, § 6, stk. 3, § 7 og § 10 i lov nr. 2 af 2.  

 januar 1981 om statstilskud til udnyttelse af vedvarende energikilder m.v.  

 som ændret ved lov nr. 309 af 9. juni 1982 fastsættes:
Tilskudsberettigede anlæg § 1.  Tilskud kan ydes til følgende nye anlæg: 1)  

 solvarmeanlæg, 2) vindmøller, 3) varmepumpeanlæg, 4) biogasanlæg, 5)  

 komposteringsvarmeanlæg og 6) vandkraftanlæg.
Anlæggene skal installeres med  

 henblik på bygningers opvarmning og forsyning med varmt vand eller  

 elektricitet.
Tilskud kan opnås til installering af anlæg såvel i forbindelse  

 med eksisterende bygninger som ved nybyggeri.
 Stk. 2.  Tilskud kan ydes til såvel et som flere anlæg  

 på samme ejendom samt til anlæg for flere ejendomme.
 Stk. 3.  Der kan kun ydes et tilskud pr. anlæg.
Stk. 4.  Tilskud kan ikke ydes til træ- og  

 halmfyringsanlæg, til pejse og brændeovne, til varmepumpeanlæg i forbindelse  

 med varmegenvindingsanlæg eller varmepumpeanlæg, der benyttes til køling  

 eller i forbindelse med køleanlæg.
Tilskud ydes desuden ikke til mindre  

 eldrevne varmepumpeanlæg samt til biogasanlæg i forbindelse med  

 spildevandsrensning.
Stk. 5.  Tilskud kan ikke ydes til brugte eller  

 renoverede anlæg.
Tilskud ydes desuden ikke til separate anlægskomponenter  

 eller til anlægskomponenter, som ikke indgår i en helhed.
Tilskudsberettigede § 2.  Tilskud til anlæg, der benyttes erhvervsmæssigt,  

 kan ydes til bygningens ejer, lejer eller forpagter.
Søger såvel ejer som  

 lejer eller forpagter tilskud, og er der uenighed om tilskuddets fordeling  

 mellem parterne, afgøres spørgsmålet af energistyrelsen.
 Stk. 2.  Tilskud til anlæg, der ikke benyttes  

 erhvervsmæssigt, kan kun ydes til bygningens ejer.
Stk. 3.  Søger flere om tilskud til samme anlæg, skal  

 der søges samlet på et skema.
En af ansøgerne skal som befuldmægtiget  

 underskrive skemaet, der skal indeholde en liste over øvrige ansøgere,  

 redegørelse for størrelsen af de enkelte ejeres andele samt bilægges eventuel  

 aftale mellem parterne.
Sker der, inden tilskuddet udbetales, mindre  

 ændringer i ejerfordelingen samt i aftalen mellem parterne, skal ændringerne  

 meddeles energistyrelsen bilagt attestation for, at §§ 5 a, 5 b og 5 c  

 fortsat er opfyldt.
Større ændringer nødvendiggør en ny ansøgning.
Stk. 4.  Søges om tilskud til et anlæg, såvel i henhold  

 til stk. 1 som stk. 2, ydes tilskud på grundlag af fordeling af udgiften  

 efter bygningernes eller bygningsdelens bruttoareal.
Såfremt denne  

 fremgangsmåde ikke er mulig, afgøres fordelingen af energistyrelsen.
 Stk. 5.  Tilskud kan ydes til installering af såvel  

 offentligt som privat ejede anlæg.
 § 3.  Tilskud kan normalt ikke ydes til anlæg, hvortil  

 der ydes tilskud efter anden statslig støtteordning.
Betingelser for meddelelse af tilsagn om  

 tilskud § 4.  Tilsagn om tilskud kan kun meddeles, såfremt  

 anlægget er system- eller typegodkendt, og de i godkendelsen indeholdte  

 betingelser er opfyldt.
 § 5.  Tilsagn om tilskud kan kun meddeles, såfremt der  

 foreligger skriftligt overslag eller tilbud om installering af anlægget.  

 Overslaget eller tilbuddet skal for elproducerende anlæg angive  

 investeringsbidraget, såfremt der søges om tilskud hertil.
 Stk. 2.  Tilsagn om tilskud kan kun meddeles, såfremt  

 der foreligger en endelig byggetilladelse, hvor en sådan kræves af kommunen.
 § 5 a.  Det er en betingelse for tilskud til  

 vindmølleanlæg, at ejeren har bopæl i den kommune, hvor vindmølleanlægget  

 etableres eller indenfor en afstand af 10 km fra vindmølleanlægget.
Stk. 2.  Hvor flere ejer et vindmølleanlæg i fællesskab,  

 gælder stk. 1 for alle ejere.
Ved selskabsejede vindmølleanlæg betragtes  

 enhver, der ejer en andel, anpart eller aktie i selskabet, som ejer af  

 vindmølleanlægget.
 Stk. 3.  Bopælskravets opfyldelse for samtlige ejere  

 dokumenteres af ansøger.
 § 5 b.  Det er en betingelse for tilskud til  

 vindmølleanlæg, at størrelsen af den forventede årlige elproduktion ikke  

 overstiger ejerens forventede årlige elforbrug på bopælen (inkl.  

 erhvervsforbrug) med mere end 35 pct., samt at forbruget ikke i forvejen er  

 lagt til grund for statstilskud til et vindmølleanlæg.
Stk. 2.  Hvor flere ejer et vindmølleanlæg i fællesskab,  

 gælder stk. 1 for hver enkelt ejer for sig.
Ved selskabsejede vindmølleanlæg  

 betragtes enhver, der ejer en andel, anpart eller aktie i selskabet, som ejer  

 af vindmølleanlægget.
 Stk. 3.  Stk. 1 gælder ikke for anlæg, der kun har en  

 ejer, såfremt anlægget kun omfatter en vindmølle, der tilsluttes direkte til  

 ejerens forbrugsinstallation.
 Stk. 4.  I særlige tilfælde kan energistyrelsen  

 dispensere fra stk. 2.
Stk. 5.  Ansøgningsskemaet påføres en udtalelse fra det  

 eller de berørte elselskaber om hver enkelt ejers forventede årlige  

 elforbrug.
Ansøgningsskemaet påføres endvidere en udtalelse - eksempelvis fra  

 vedkommende fabrikant eller elselskab - om møllens forventede årlige  

 elproduktion.
§ 5 c.  Bopælskravet i § 5 a gælder ikke for ejere af  

 fast ejendom på småøer.
Tilskud til vindmølleanlæg ydes til ejere af  

 ejendomme i det omfang forbrugskravet i § 5 b er opfyldt i forhold til den  

 pågældende ejers totale elforbrug på øen.
 § 6.  Arbejdet må ikke påbegyndes, inden skriftligt  

 tilsagn om tilskud er modtaget.
Stk. 2.  Arbejdet anses for påbegyndt ved den fysiske  

 iværksættelse på ejendommen.
I tvivlstilfælde afgør energistyrelsen, hvornår  

 et arbejde anses for påbegyndt.
 § 7.  Tilskud kan kun ydes, såfremt installeringen af  

 anlægget udføres af en momsregistreret virksomhed, der driver bygge- og  

 anlægsvirksomhed.
 Stk. 2.  Tilskud til indkøb af anlægget og materialer  

 dertil kan kun ydes, såfremt det dokumenteres, at anlægget og materialerne  

 indkøbes og anvendes af de momsregistrerede virksomheder, som foretager  

 installeringen.
 Stk. 3.  Tilskud kan ikke ydes til arbejde, der udføres  

 af en virksomhed eller en virksomhedsindehaver på virksomhedens eller  

 virksomhedsindehaverens egen ejendom.
 Stk. 4.  Tilskud kan ikke ydes til anlæg eller  

 materialer, der leveres eller fremstilles af en virksomhed eller  

 virksomhedsindehaver og anvendes på virksomhedens eller  

 virksomhedsindehaverens egen ejendom.
Godkendelse af anlægstyper § 8.  Der er etableret prøvestationer med henblik på  

 en godkendelsesordning, der omfatter en afprøvning og godkendelse af de  

 enkelte anlægstyper i både kvalitets- og sikkerhedsmæssig henseende samt  

 udarbejdelse af forskrifter for anlæggenes installation.
 Stk. 2.  Energistyrelsen fastsætter løbende de nærmere  

 regler for anlæggenes godkendelse.
§ 9.  Det påhviler anlæggets fabrikant eller  

 leverandør at fremskaffe den i § 8 nævnte godkendelse.
Ansøgning herom  

 indsendes til den pågældende prøvestation.
Stk. 2.  Energistyrelsen fastsætter gebyret for  

 godkendelse.
Gebyret betales af anlæggets fabrikant/ leverandør.
 § 10.  Prøvestationerne orienterer løbende fabrikanter  

 og leverandører om ændringer af godkendelsesprocedurer og formidler tekniske  

 informationer vedrørende afprøvningerne.
 § 11.  Godkendelse af støtteberettigede anlægstyper  

 meddeles i form af en systemgodkendelse på en særlig blanket.
 Stk. 2.  Af systemgodkendelsen fremgår dennes  

 gyldighedsperiode og de vilkår, hvis opfyldelse er en betingelse for at få  

 tilskud.
 Stk. 3.  Systemgodkendelsen meddeles af følgende:
Solvarmeanlæg Prøvestationen for solvarmeanlæg, Teknologisk Institut, Postbox 141, 2630 Tåstrup.
Vindmøller Prøvestationen for vindmøller, Forsøgsanlæg Risø, Postbox 49, 4000 Roskilde.
Varmepumpeanlæg Prøvestationen for varmepumpeanlæg, Teknologisk Institut, Postbox 141, 2630 Tåstrup.
Biogas- og komposteringsvarmeanlæg Prøvestationen for biomasseanlæg, Statens jordbrugstekniske Forsøg, Bygholm, 8700 Horsens.
Vandkraftanlæg Godkendelse meddeles af Energistyrelsen, Landemærket 11, 1119 København K.
Ansøgning om tilsagn om tilskud § 12.  Tilsagn om tilskud og adgang til påbegyndelse  

 af arbejdet kan meddeles, når det ansøgte tilskud er reserveret af  

 energistyrelsen.
§ 13.  Ansøgning om tilskud indsendes til  

 energistyrelsen.
Ansøgninger, der er indsendt til den kommune, hvor anlægget  

 er placeret, videresendes til energistyrelsen.
Stk. 2.  Ansøgningen skal udfærdiges på et særligt  

 skema, der rekvireres hos kommunen eller i energistyrelsen.
Med ansøgningen  

 skal sendes en kopi af systemgodkendelsen, overslag eller tilbud om  

 installering af anlægget, samt endelig byggetilladelse, hvor en sådan kræves  

 af kommunen.
Ved kombinerede anlæg skal ansøgning udfærdiges særskilt for  

 hver anlægstype.
 Stk. 3.  Energistyrelsen skønner, hvorvidt de anslåede  

 udgifter er rimelige.
Stk. 4.  Energistyrelsen kan på grundlag af ansøgningen  

 meddele skriftligt tilsagn om tilskud.
Det meddelte tilsagnsbeløb kan ikke  

 forhøjes.
Stk. 5.  Meddelt tilsagn om tilskud bortfalder, såfremt  

 der installeres et andet anlæg end anført i ansøgningen.
Dog kan der  

 installeres et andet anlæg, såfremt dette udnytter samme energikilde, ligger  

 indenfor det meddelte tilsagnsbeløb, i henhold til § 11 er system- eller  

 typegodkendt på anlæggets leveringsdato, og såfremt den ved tilsagnet  

 foreliggende byggetilladelse også gælder dette anlæg.
For vindmølleanlæg  

 gælder adgangen til ændring dog kun, såfremt reglerne i §§ 5 a, 5 b og 5 c  

 fortsat opfyldes.
 Stk. 6.  Meddelt tilsagn om tilskud kan ikke overføres  

 til en anden ansøger eller placering, med mindre den ændrede placering kan  

 ske på baggrund af den ved tilsagnet foreliggende byggetilladelse.
Ansøgning om udbetaling af tilskud § 14.  Ansøgning om udbetaling af tilskud indsendes  

 til energistyrelsen.
Stk. 2.  Ansøgningen skal udfærdiges på et særligt  

 skema, der fremsendes til ansøgeren sammen med meddelelsen om tilsagn om  

 tilskud.
Med ansøgningen skal sendes ibrugtagningstilladelse samt fakturaer  

 for udført arbejde påført de udførende firmaers momsnumre.
Af fakturaerne  

 skal endvidere klart fremgå, hvilket arbejde der er udført samt en nøjagtig  

 angivelse af arbejdsperioden.
 Stk. 3.  Tilskuddet kan kun udbetales, hvis hele  

 arbejdet er afsluttet, og ansøgning om udbetaling er indsendt inden 6 måneder  

 efter tilsagnets dato.
 Stk. 4.  Fristforlængelse på 3 måneder kan meddeles,  

 såfremt ansøgning om fristforlængelse er indsendt inden fristens udløb.
 Stk. 5.  Energistyrelsen kan meddele yderligere  

 fristforlængelse, dog højst 3 måneder ad gangen, såfremt arbejdet er  

 påbegyndt, og begrundet ansøgning om fristforlængelse er indsendt inden  

 fristens udløb.
 Stk. 6.  Fristforlængelse til ud over 31. oktober i året  

 efter tilsagnsåret meddeles ikke.
 Stk. 7.  Tilskud kan kun udbetales til  

 tilsagnsmodtagere, hvorfor transport af tilsagn ikke noteres.
Beregning af tilskud § 15.  Tilskuddet udgør 30 pct. af de godkendte  

 udgifter.
For vindmøller udgør det dog 15 pct. og for varmepumpeanlæg 10 pct.  

 af de godkendte udgifter.
 Stk. 2.  Tilskud til anlæg i forbindelse med bygninger,  

 der benyttes erhvervsmæssigt, og tilskud til anlæg, der registreres som  

 afgiftspligtige i henhold til loven om almindelig omsætningsafgift, beregnes  

 på grundlag af udgifterne eksklusive moms.
 Stk. 3.  Tilskud til anlæg i forbindelse med andre  

 bygninger beregnes på grundlag af udgifterne inklusive moms.
 § 16.  Som tilskudsberettigede udgifter kan godkendes  

 udgifter til indkøb og til installering af anlæg og de i den forbindelse  

 fornødne materialer, samt udgifter der følger af arbejdets gennemførelse,  

 herunder udgifter til teknisk rådgivning og bistand.
 Stk. 2.  Som tilskudsberettigede udgifter kan kun  

 godkendes udgifter til selve det energiproducerende anlæg og til  

 investeringsbidraget for elproducerende anlæg, men ikke udgifter til  

 fordelingssystemet herudover.
 Stk. 3.  Tilskud til investeringsbidraget for  

 elproducerende anlæg beregnes inden for samme maksimumssats, som til enhver  

 tid anvendes af elforsyningen.
Stk. 4.  Til anlæg, der forsyner flere ejendomme, kan  

 der kun ydes tilskud til selve anlægget, samt til tilslutning til  

 eksisterende forsyningsanlæg i umiddelbar nærhed af det nye anlæg.
Der kan  

 ikke ydes tilskud til distributionsnet, stikledninger og installationer i den  

 enkelte ejendom.
 Stk. 5.  Til kombinerede anlæg kan der kun ydes tilskud  

 til udgifterne til de dele af anlægget, der er systemgodkendt.
 Stk. 6.  Finansieringsudgifter er ikke  

 tilskudsberettigede.
 Stk. 7.  Særligt luksusprægede materialer eller  

 installationer er ikke tilskudsberettigede.
 § 17.  Tilskud kan kun udbetales, såfremt nødvendige  

 tilladelser til projektet, herunder ibrugtagningstilladelse, foreligger.
Anke § 18.  Afgørelser truffet af energistyrelsen i henhold  

 til denne bekendtgørelse kan ikke indbringes for højere administrativ  

 myndighed.
 Stk. 2.  Ved afgørelser i sager, hvor anlægsudgiften er  

 på under 550.000 kr. inkl. moms, og hvor anlægget ikke er kommunalt, kan  

 ansøger forlange, at kommunalbestyrelsen i den kommune, hvor anlægget er  

 placeret, høres, inden sagen afgøres.
Tilbagebetaling af tilskud § 19.  Energistyrelsen kan kræve et udbetalt tilskud  

 tilbagebetalt, såfremt anlægget nedtages eller afhændes helt eller delvis  

 inden 2 år regnet fra arbejdets afslutning.
Straffebestemmelser § 20.  Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud, straffes med bøde eller hæfte, medmindre højere straf er forskyldt  

 efter anden lovgivning.
Bekendtgørelsens ikrafttræden § 21.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 19 af 27.  

 januar 1986 om statstilskud til udnyttelse af vedvarende energikilder m.v.  

 Nævnte bekendtgørelse samt bekendtgørelse nr. 638 af 20. december 1985 og  

 bekendtgørelse nr. 661 af 20. december 1984 finder dog fortsat anvendelse for  

 så vidt angår ansøgere, der har modtaget tilsagn om tilskud inden førstnævnte  

 bekendtgørelses ophævelse.
 Stk. 3.  Reglerne i bekendtgørelse nr. 661 af 20.  

 december 1984 finder anvendelse på ansøgere, der i 1985 modtog meddelelse om  

 optagelse på venteliste.
Energistyrelsen, den 31. maj 1986 Hans v.
Buelow / Flemming Secher Bilag 1 Lov om statstilskud til udnyttelse af vedvarende energikilder m.v.
 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1.  Der kan gives statstilskud til installering af  

 nye anlæg, der udnytter vedvarende energikilder.
Tilskud ydes til godkendte  

 anlæg, der installeres med henblik på bygningers opvarmning og forsyning med  

 varmt vand eller elektricitet.
Endvidere kan der af energiministeren ydes  

 tilskud til etablering og drift af prøvestationer for sådanne energianlæg.  

 For finansåret 1981 afsættes 120,2 mill. kr., hvoraf indtil 15 mill. kr. kan  

 anvendes til anlæg af prøvestationer.
 Stk. 2.  Energiministeren fastsætter nærmere regler om  

 ydelse af tilskud, herunder om, hvilke anlæg der kan ydes støtte til, samt om  

 system- eller typegodkendelse af anlæg.
§ 2.  Tilskud efter § 1 til anlæg i forbindelse med  

 bygninger, der benyttes erhvervsmæssigt, ydes til bygningens ejer, lejer  

 eller forpagter.
Tilskud til anlæg i forbindelse med andre bygninger ydes til  

 bygningens ejer.
 § 3.  Tilskud til anlæg ydes af kommunalbestyrelsen,  

 jfr. dog stk. 2.
 Stk. 2.  Tilskud til anlæg, for hvilke anlægsudgiften  

 inklusive merværdiafgift udgør 350.000 kr. eller derover, samt tilskud til  

 kommunale anlæg ydes af energistyrelsen.
Stk. 3.  Energiministeren fastsætter bestemmelser om  

 tilskuddets størrelse, dog således at tilskuddet ikke kan overstige 20 pct.  

 af de godkendte udgifter.
For de i § 2, 1. pkt., nævnte bygninger beregnes  

 tilskud på grundlag af udgifterne efter fradrag af merværdiafgift.
For de i §  

 2, 2. pkt., nævnte bygninger beregnes tilskud på grundlag af udgifterne  

 inklusive merværdiafgift.
Stk. 4.  Tilskuddet kan højst udgøre 1 mill. kr. pr.  

 anlæg.
Tilskud på mindre end 1.000 kr. pr. anlæg udbetales ikke.
§ 4.  Tilskuddet er ikke indkomstskattepligtigt for  

 tilskudsmodtageren.
Udgifter, som er betalt ved tilskud efter denne lov, kan  

 ikke fradrages ved indkomstopgørelsen eller medregnes ved opgørelsen af  

 grundlaget for skattemæssige afskrivninger eller medregnes til  

 anskaffelsessummen ved opgørelse af den skattepligtige fortjeneste ved  

 afståelse af ejendommen.
 § 5.  Tilskud kan kun ydes til anlæg, der installeres  

 af virksomheder, der er registreret efter lov om almindelig omsætningsafgift,  

 og som driver bygge- og anlægsvirksomhed.
 Stk. 2.  Tilskud kan ikke ydes til anlæg, der  

 installeres af en virksomhed eller vieksomhedsindehaver i forbindelse med  

 virksomhedens eller virksomhedsindehaverens egen ejendom.
 Stk. 3.  Tilskud kan ikke ydes til et anlæg, hvortil der  

 ydes tilskud efter lov om statstilskud til energibesparende foranstaltninger  

 vedrørende bygninger, lov om statstilskud til energibesparende  

 foranstaltninger i beboelsesejendomme, lov om statstilskud til forbedring og  

 opretning af beboelsesejendomme eller lov om statstilskud til  

 energibesparende foranstaltninger i forbindelse med industrielle processer  

 m.v.
 Stk. 4.  Tilskud kan ikke ydes til et anlæg, hvortil der  

 ydes støtte efter anden lovgivning end den i stk. 3 nævnte, medmindre denne  

 støtte ydes på grundlag af investeringsomkostningerne med fradrag af  

 tilskuddet efter denne lov.
 § 6.  Ansøgning om tilskud efter § 3, stk. 1,  

 indsendes til kommunalbestyrelsen i den kommune hvor bygningen er beliggende.  

 Ansøgning om tilskud efter § 3, stk. 2, indsendes til energistyrelsen.
Stk. 2.  På grundlag af ansøgningen kan der meddeles  

 tilsagn om tilskud.
Det er en betingelse for tilsagn om tilskud, at arbejdet  

 ikke er påbegyndt.
 Stk. 3.  Tilskuddet kan udbetales, såfremt arbejdet er  

 afsluttet og ansøgning om udbetaling er indsendt inden en af  

 kommunalbestyrelsen henholdsvis energistyrelsen meddelt frist.
 § 7.  Tilskud kan kræves tilbagebetalt, såfremt  

 anlægget nedtages inden en frist, der meddeles af kommunalbestyrel~  

 sen/energistyrelsen.
 § 8.  Afgørelser truffet af kommunalbestyrelsen  

 henholdsvis energistyrelsen i henhold til denne lov kan ikke indbringes for  

 højere administrativ myndighed.
 Stk. 2.  Udgifter ved kommunernes administration i  

 forbindelse med loven afholdes af kommunerne.
 § 9.  Den, der afgiver urigtige oplysninger i  

 forbindelse med ansøgning om tilsagn om tilskud eller om udbetaling af  

 tilskud, straffes med bøde eller hæfte, medmindre højere straf er forskyldt  

 efter anden lovgivning.
 § 10.  Energiministeren fastsætter nærmere regler om  

 lovens gennemførelse, herunder om afgrænsning af de arbejder og beregning af  

 de udgifter, hvortil der kan ydes tilskyd, om tilskuddets udbetaling og om  

 tidsfrister efter § 6, stk. 3, og § 7.
 § 11.  Energiministeren kan bemyndige en under  

 ministeriet oprettet styrelse til at udøve de beføjelser, der i denne lov er  

 tillagt ministeren.
 § 12.  Tidspunktet for lovens ikrafttræden fastsættes  

 af energiministeren.
Stk. 2.  Samtidig ophæves lov nr. 242 af 8. juni 1979 om  

 statstilskud til udnyttelse af vedvarende energikilder m.v.
Loven finder dog  

 fortsat anvendelse for så vidt angår dem, der har fået tilsagn om støtte  

 inden lovens ophævelse.
 § 13.  Loven gælder ikke for Færøerne og Grønland.
Givet på Amalienborg, den 2. januar 1981 Under Vor Kongelige Hånd og Segl MARGRETHE R /POUL NIELSON Lov om ændring af lov om statstilskud til udnyttelse af vedvarende  

 energikilder m.v.
 VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 2 af 2. januar 1981 om statstilskud til udnyttelse af vedvarende  

 energikilder m.v. foretages følgende ændringer:
 1. I § 1, stk. 1, 3. pkt., ændres »sådanne«  

 til: »vedvarende«.
 3. I § 3, stk. 2, ændres »350.000 kr.« til:  

 »550.000 kr.«.
 4. I § 3, stk. 3, 1. pkt., ændres »20  

 procent« til: »30 procent«.
 5. I § 5, stk. 3, indsættes efter »lov om  

 statstilskud til forbedring og opretning af beboelsesejendomme«: »,  

 lov om begrænsning af energiforbruget i bygninger«.
§ 2 Stk. 1.  Loven har virkning fra den 19. maj 1982.
 Stk. 2.  § 1, nr. 3, har dog først virkning for  

 ansøgninger, der indsendes til energistyrelsen den 19. maj 1982 eller senere.
Givet på Christiansborg slot, den 9.  

 juni 1982 Under Vor Kongelige Hånd og Segl MARGRETHE R.
/POUL NIELSON Bilag 3 Bekendtgørelse om delegation af beføjelser og ikrafttræden af lov om  

 statstilskud til udnyttelse af vedvarende energikilder m.v.
 I medfør af § 11 og § 12, stk. 1 i lov nr. 2 af 2. januar 1981 om  

 statstilskud til udnyttelse af vedvarende energikilder m.v., fastsættes  

 følgende:
 § 1.  Energistyrelsen bemyndiges til at udøve de  

 beføjelser, der i lov nr. 2 af 2. januar 1981 om statstilskud til udnyttelse  

 af vedvarende energikilder m.v., er tillagt energiministeren.
 § 2.  Bekendtgørelsen og lov nr. 2 af 2. januar 1981  

 om statstilskud til udnyttelse af vedvarende energikilder m.v., træder i  

 kraft den 1. februar 1981.
