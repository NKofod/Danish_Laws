 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Ved cirkulæreskrivelser herfra af 15. oktober 1980 (K.K. 1755-1980) og af  

 8. april 1981 (K.K. 1755b-1980) er angivet, på hvilke vilkår og til hvilke  

 destinationer individuel kødkontrolstempling af kødstykker kan undlades.
 Efter revisionen af fersk kød direktivet (64/433/EØF), jf.  

 Landbrugsministeriets bekendtgørelse af 20. december 1984 om udførsel af  

 fersk kød, er der åbnet adgang for i betydeligt videre omfang end hidtil at  

 undlade individuel kødkontrolstempling, idet vilkåret for eksport til andre  

 EF-lande af ustemplet kød i henhold til bilag I, punkterne 51-54, i nævnte  

 bekendtgørelse er, at kødet er anbragt i indpakning/emballage,som er  

 forseglet ved hjælp af sundhedsmærket forseglingsmateriale.
 Dette vil formentlig føre til, at handel med ustemplet kød snarere vil  

 blive reglen end undtagelsen, og efter aftale med landbrugsministeriet  

 meddeles, at der herefter gælder følgende for ustemplet kød:
 1. Eksport til andre EF-lande.
 Det i punkterne 51-54 i bilag I til bekendtgørelse af 20. december 1984  

 angivne (forseglet karton eller lignende).
 2. Levering til eskportautoriserede virksomheder her i landet.
 Som angivet under punkt 1. Kødet kan også transporteres uemballeret (i  

 kummer og lignende), når transportmidlet er forseglet.
 3. Eksport til tredie-lande.
Modtagerlandets bestemmelser.
Oplysning herom foreligger kun for Canada,  

 Japan, Singapore, Sverige, USA og Venezuela, jf. de udsendte  

 cirkulæreskrivelser herom.
 Er intet oplyst om modtagerlandets bestemmelser, kan eksporten ske på de  

 under punkt 1 angivne vilkår, men virksomheden bør i egen interesse sikre  

 sig, at importen kan ske uhindret i vedkommende land.
 4. Levering til hjemmemarkedsvirkomheder og  

  detailforhandlingsvirksomheder.
 Som angivet under punkt 1.
Opmærksomheden henledes på nødvendigheden af, at der på alle virksomheder  

 opretholdes adskillelse mellem - ustemplet kød i sundhedsmærket indpakning/emballage, - kød stemplet med methylviolet, - kød sundhedsmærket ved brændemærkning og - kød stemplet med andre farvestoffer efter særlig tilladelse (Kochs  

 ultraviolet).
 Virksomheden skal derfor aftale med den kontrollerende dyrlæge, hvor og  

 hvordan de enkelte kategorier af fersk kød skal opbevares og eventuelt  

 mærkes, således at fejlekspeditioner undgås.
 For fersk kød, som leveres til oplægning på anden virksomhed (fryselager)  

 skal på medfølgende sundhedsattest angives, hvilken af ovennævnte kategorier  

 partiet tilhører, medmindre dette umiddelbart fremgår.
 Cirkulæreskrivelser af 15. oktober 1980 (K.K. 1755-1980) og af 8. april  

 1981 (K.K. 1755b-1980) tilbagekaldes.
 P.V.V.
