 I medfør af § 35, § 39, stk. 1 og 2, § 57, § 73 samt § 84 i lov nr. 681 af  

 23. december 1975 om arbejdsmiljø fastsættes:
Område og definitioner § 1.  Bekendtgørelsen omfatter manuel transport af  

 byrder ved arbejde, der er omfattet af loven, bortset fra arbejde i private  

 husholdninger.
 Stk. 2.  Reglerne om arbejdstid efter § 3, stk. 2, om  

 pauser efter § 4, samt om personligt beskyttelsesudstyr efter § 5 gælder ikke  

 for:
 § 2.  Ved manuel transport forstås løft, læsning,  

 bæring, slæbning o.l., der udføres af een person eller flere personer i  

 fællesskab.
Arbejdets udførelse § 3.  Manuel transport skal udføres sikkerheds- og  

 sundhedsmæssigt fuldt forsvarligt.
Byrdens vægt, form, overflade, dens  

 placering før og efter transporten og det antal gange, byrden flyttes, skal  

 afpasses således, at den manuelle transport ikke medfører fare for sikkerhed  

 og sundhed.
Egnede tekniske hjælpemidler skal bruges, når det er muligt og  

 hensigtsmæssigt, og altid når den manuelle transport indebærer sundhedsfare.
Stk. 2.  For de materialer, der er nævnt i fortegnelsen  

 til bekendtgørelsen, må de angivne grænser med hensyn til arbejdstid og vægt  

 m.v. ikke overskrides.
Vægtgrænserne gælder dog ikke ved slæbning af byrder,  

 medmindre belastningen er af samme størrelse som ved løft m.v.  

 Begrænsningerne i arbejdstid gælder alene for de ansatte.
 § 4.  Hvis ansatte udfører manuel transport  

 kontinuerligt, skal arbejdet afbrydes af andet arbejde eller tilrettelægges  

 med pauser således, at sundhedsskadelige påvirkninger undgås.
 Stk. 2.  Hvis ansatte udfører manuel transport under  

 særlig høje eller lave temperaturer, skal arbejdet tilrettelægges med pauser  

 eller afbrydes af andet arbejde således, at der ikke opstår fare for  

 sikkerhed og sundhed.
§ 5.  Den ansatte skal forsynes med sikkerhedsfodtøj,  

 når der er risiko for, at den ansatte kan få tåskader, og med arbejdshansker,  

 når der er risiko for, at den ansatte kan få håndskader ved at transportere  

 byrder.
Når beskyttelse mod sundhedsfarlige stoffer, materialer og støv m.v.  

 fra de transporterede byrder er nødvendig, skal de ansatte bruge særligt  

 arbejdstøj og personlige værnemidler.
§ 6.  Transportvejene skal være ryddet for generende  

 genstande, når det er muligt, og må ikke medføre risiko for at glide, falde  

 m.v.
Transportvejene skal have tilstrækkelig bredde og højde til, at  

 transporten kan foregå sikkerheds- og sundhedsmæssigt fuldt forsvarligt i  

 fuldt oprejst stilling.
Transportvejene skal være velbelyste.
 § 7.  Når byrder, der transporteres manuelt, skal  

 stables, skal stablingen kunne foretages i en sikkerheds- og sundhedsmæssigt  

 fuldt forsvarlig arbejdsstilling og uden fare for, at byrderne skrider.
§ 8.  Byrden skal emballeres, når det er nødvendigt,  

 for at transporten kan udføres uden risiko.
Emballage skal udføres fuldt  

 forsvarligt.
 § 9.  Arbejdsgiveren skal sørge for, at den ansatte  

 instrueres om og oplæres i at udføre manuel transport sikkerheds- og  

 sundhedsmæssigt fuldt forsvarligt.
 Stk. 2.  De ansatte skal følge instruktionerne  

 vedrørende udførelse af manuel transport.
 § 10.  Den, der fremstiller eller importerer produkter  

 eller tekniske hjælpemidler, hvis brug forudsætter manuel transport, skal  

 sørge for, at produktet, det tekniske hjælpemiddel eller emballagen ikke i  

 sig selv ved vægt, form o.l. indebærer hindring for, at transporten kan ske i  

 overensstemmelse med kravene i denne bekendtgørelse.
 § 11.  Den, der leverer eller rådgiver om et projekt  

 til et teknisk hjælpemiddel, et produktionsanlæg, et arbejdssteds indretning,  

 et bygge- eller anlægsarbejde eller anden form for arbejdsproces, skal tage  

 hensyn til, at nødvendig manuel transport i forbindelse med projektets  

 gennemførelse og drift kan udføres i overensstemmelse med kravene i denne  

 bekendtgørelse.
Dispensationer § 12.  Når forholdene gør det nødvendigt for bestemte  

 fag, faglige områder, enkeltvirksomheder eller produkter, kan direktøren for  

 arbejdstilsynet fravige bestemmelserne i denne bekendtgørelse, hvor det  

 skønnes rimeligt og fuldt forsvarligt.
 § 13.  Arbejdstilsynets kredse kan efter bemyndigelse  

 fra direktøren for arbejdstilsynet tillade fravigelser fra bekendtgørelsen i  

 enkelttilfælde, hvor det skønnes rimeligt og fuldt forsvarligt.
 Stk. 2.  Hvor arbejdets udførelse efter dets art ikke  

 kan opsættes, kan fravigelse undtagelsesvis ske uden forudgående tilladelse  

 fra tilsynskredsen.
 Stk. 3.  Fravigelsen skal noteres og notatet opbevares i  

 tilsynsbogen eller anden tilsvarende dokumentation.
Klageadgang § 14.  Efter lov om arbejdsmiljø § 81 kan  

 tilsynskredsenes afgørelse indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelse efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 15.  Overtrædelse af §§ 3, 4, 5, 6, 7, 8, 9, 10 og  

 11 straffes med bøde eller hæfte.
Stk. 2.  For overtrædelse af §§ 3, 4, 5, 6, 7 og 8 kan  

 der pålægges en arbejdsgiver bødeansvar, selv om overtrædelsen ikke kan  

 tilregnes ham som forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lign., kan der pålægges selskabet som sådant  

 bødeansvar.
Ikrafttræden § 16.  Bekendtgørelsen træder i kraft den 1. oktober  

 1982.
 Stk. 2.  Arbejdstilsynets meddelelser nr. 10/1973, nr.  

 12/1973 og nr. 28/1974 ophæves, jfr. § 3 E i bekendtgørelse om regler efter  

 den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden.
Arbejdstilsynet, den 3. august 1982 ERIK ANDERSEN /J.
Spove Bilag Fortegnelse til bekendtgørelsen, jfr. § 3, stk. 2 Sække 1. Manuel transport af sække, der vejer mere end 50  

 kg, er forbudt.
 2. Følgende krav skal være opfyldt, når hver sæk vejer  

 mere end 25 kg:
2.1 Samlet vægtmængde 2.1.1. En person må højst beskæftiges med manuel transport af sække i  

 sammenlagt 4 timer daglig, idet den manuelle transport dog ikke må overstige  

 30 ton pr. person inden for 1 arbejdsdag.
 2.1.2 Såfremt løft fra et niveau under knæhøjde indgår i transporten, må  

 den del af transporten, der foregår under knæhøjde, højst omfatte en samlet  

 vægtmængde på 4 ton pr. arbejdsdag.
 2.1.3 Ændringer af vægtgrænserne tages op til drøftelse inden udgangen af  

 1983.
2.2 Transportvejen Transportvejen må højst være 20 m.
 Et trappetrin i transportvejen sidestilles med en bæreafstand på 1,00 m.
 3. Bestemmelserne i denne fortegnelse gælder indtil  

 videre ikke for lastning og losning og arbejde i tilslutning hertil, for  

 importerede sække samt for selvstændige landmænd.
 Fastsættelse af vægtgrænser for lastning og losning og for importerede  

 sække tages op til drøftelse senest inden udgangen af 1985.
Skoveffekter 1. Manuel transport af skoveffekter, der vejer mere  

 end 80 kg, er forbudt.
 2. Følgende krav skal være opfyldt for manuel  

 transport af skoveffekter, der vejer mere end 25 kg:
 2.1 En person må højst beskæftiges med manuel transport af skoveffekter i  

 sammenlagt 4 timer daglig.
 2.2 En person må manuelt transportere op til 50 kg.
 2.3 2 personer må undtagelsesvis og højst 10 gange pr. dag manuelt  

 transportere effekter, der vejer mellem 50 og 80 kg.
 3. Nedtagning af hængere, der vejer mere end 50 kg,  

 skal ske ved anvendelse af vendekrog eller mekaniske hjælpemidler, f.eks.  

 håndspil.
Kødkroppe eller dele deraf 1. Bedøvede eller aflivede svin og kreaturer må ikke  

 transporteres manuelt.
 2. Manuel transport af kødkroppe eller dele deraf, der  

 vejer mere end 90 kg, er forbudt.
 3. En person må ikke manuelt transportere kødkroppe  

 eller dele deraf, der vejer mere end 55 kg.
 4. Når flere personer transporterer kødkroppe eller  

 dele deraf i fællesskab, må vægtbelastningen ikke være mere end 55 kg pr.  

 person.
 5. Ved kontinuerlig nedlægning på opskæringsborde må  

 der ikke løftes eller bæres kødkroppe eller dele deraf, der vejer mere end 30  

 kg.
Trykflasker 1. Område Følgende gælder for manuel transport af trykflasker, der med eventuelt  

 indhold vejer mere end 30 kg pr. enhed.
 Manuel transport omfatter løft, bæring og pålæsning.
2. Definitioner Ved  manuel løft  af en trykflaske skal forstås, at een person  

 eller flere personer uden selv at skifte plads flytter flasken fra eet sted  

 til et andet og herunder i kortere eller længere tid belastes af hele  

 flaskens vægt.
 Ved  manuel bæring  af en trykflaske skal forstås, at een eller  

 flere personer bevæger sig fra eet sted til et andet og herunder er belastet  

 af flaskens vægt.
 Ved  manuel pålæsning  af en trykflaske skal forstås, at een eller  

 flere personer bringer flasken fra et niveau til et højere liggende niveau,  

 eventuelt uden at være belastet af hele flaskens vægt.
 Ved  vægten  af en trykflaske skal forstås vægten inklusive  

 eventuelt indhold.
3. Foranstaltninger 3.1 Manuel løft eller bæring 3.1.1 30-50 kg Manuel bæring af trykflasker, der vejer mellem 30 og 50 kg, må af een  

 person ud over en transportvej på 10 m ikke foretages til større afstand end  

 i alt 20 m og højst omfatte 20 enheder inden for en periode på 4 timer.
 Eventuelle trapper indregnes i transportvejen med 1 m for hvert trin.
3.1.2 50-90 kg Manuel løft eller bæring af trykflasker, der vejer over 50 kg, må ikke  

 foretages af een person.
 Vejer enheden mellem 50 og 90 kg, tillades det flere personer i fællesskab  

 at transportere enheden med de begrænsninger, der er anført under punkt  

 3.1.1.
 Fællestransport ved flere personer skal foregå i hensigtsmæssig  

 arbejdsstilling, men skal i videst muligt omfang undgås.
3.1.3 Over 90 kg Manuel løft eller bæring af trykflasker, der vejer over 90 kg, er forbudt.
3.2 Manuel pålæsning 3.2.1 30-60 kg Manuel pålæsning af trykflasker, der vejer mellem 30 og 60 kg, må af een  

 person foretages til en maksimal læssehøjde på 1,20 m.
3.2.2 60-90 kg Manuel pålæsning af trykflasker, der vejer mellem 60 og 90 kg, må af een  

 person foretages til en maksimal læssehøjde på 1,20 m.
Er læssehøjden over  

 0,80 m, må personen højst pålæsse 20 enheder inden for en periode på 4 timer.
 Flasker, der inklusive hætte har en højde under 1,50 m, må af een person  

 læsses til en maksimal læssehøjde på 1,00 m.
 Hvor flere personer i fællesskab pålæsser enheder, tillades en maksimal  

 læssehøjde på 1,60 m.
Ved læssehøjder over 1,20 m må een person dog højst deltage i pålæsning af  

 20 enheder inden for en periode på 4 timer.
Fællespålæsning ved flere  

 personer skal foregå i hensigtsmæssig arbejdsstilling, men skal i videst  

 muligt omfang undgås.
3.2.3 Over 90 kg Manuel pålæsning af trykflasker, der vejer over 90 kg, er forbudt,  

 medmindre der ved brug af tekniske hjælpemidler fuldt ud kompenseres for den  

 overskydende vægt.
