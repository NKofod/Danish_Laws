Bekendtgørelse af luftfartsoverenskomst  

 af 21. februar 2001 med Cuba Den 21. februar 2001 undertegnedes i Havana en luftfartsoverenskomst  

 mellem Danmark og Cuba.
 Overenskomsten har følgende ordlyd:
OVERENSKOMST  

 MELLEM
KONGERIGET DANMARKS REGERING  

 OG  

 REPUBLIKKEN CUBAS REGERING 
VEDRØRENDE LUFTTRAFIK Kongeriget Danmarks Regering og Republikken Cubas Regering, i det  

 følgende benævnt "de kontraherende parter"; som er parter i Konventionen om International Civil Luftfart og  

 Overenskomsten om International Lufttransit, som blev åbnet for  

 undertegnelse i Chicago den 7 december 1944, og som nærer ønske om at afslutte en overenskomst, i  

 overensstemmelse med den nævnte konvention, med det hovedformål  

 at etablere regelmæssig lufttrafik mellem deres respektive  

 territorier; er kommet overens om følgende:
Artikel 1 Definitioner I denne overenskomst a)	betyder "konventionen" Konventionen om International Civil  

 Luftfart, åbnet for undertegnelse i Chicago den 7. december 1944, og  

 indbefatter ethvert tillæg vedtaget i henhold til denne konventions  

 artikel 90, samt enhver ændring af tillæggene eller af  

 konventionen i henhold til dennes artikel 90 og 94, for så vidt som  

 disse tillæg og ændringer er blevet vedtaget af begge  

 kontraherende parter; b)	betyder "luftfartsmyndigheder", for Kongeriget Danmarks  

 vedkommende, Trafikministeriet, og for Republikken Cubas vedkommende,  

 Præsidenten for det Cubanske Institut for Civil Luftfart, eller i begge  

 tilfælde enhver person eller organisation bemyndiget til at  

 udføre en bestemt funktion som relaterer sig til denne  

 overenskomst; c)	betyder "udpeget luftfartsselskab" et luftfartsselskab som  

 er blevet udpeget i overensstemmelse med denne overenskomsts artikel 3; d)	betyder »territorium«, for hver kontraherende part, de  

 landområder samt dertil stødende territoriale farvande som er  

 under den pågældende parts suverænitet; e)	har "lufttrafik", "international lufttrafik",  

 "luftfartsselskab" samt "teknisk landing" den betydning  

 som er fastsat i konventionens artikel 96; f)	betyder "overenskomst" denne overenskomst, dens  

 tillæg samt enhver ændring deraf; g)	betyder "tillæg" ethvert tillæg til denne  

 overenskomst eller som ændret i overensstemmelse med denne  

 overenskomsts artikel 16, stk. 2. Tillæggene udgør en  

 integreret del af denne overenskomst, og alle henvisninger til overenskomsten  

 omfatter henvisning til tillæggene, medmindre andet er foreskrevet; h)	betyder "takst" de priser, der skal betales for befordring  

 af passagerer og baggage, samt de betingelser hvorunder disse priser  

 anvendes, herunder priser og betingelser for andre ydelser udført af  

 luftfartsselskabet i forbindelse med luftbefordring, samt indbefattet  

 betaling og betingelser for agentur, men undtaget betaling eller betingelser  

 for befordring af post; i)	betyder "brugerafgift" en afgift pålignet  

 luftfartsselskaber af de kompetente myndigheder, eller tilladt opkrævet  

 af dem, for adgang til anvendelse af lufthavnsejendom eller faciliteter eller  

 af luftnavigationsfaciliteter, indbefattet relaterede ydelser og faciliteter,  

 for luftfartøjer, deres besætning, passagerer samt  

 fragt.
Artikel 2 Tilståelse af rettigheder 1.	Hver kontraherende part tilstår den anden kontraherende part  

 de følgende rettigheder med henblik på udførelse af  

 international lufttrafik af luftfartsselskaber udpeget af den anden  

 kontraherende part:
a)	ret til at overflyve den anden kontraherende parts territorium uden  

 landing; b)	ret til at foretage teknisk landing på den anden kontraherende  

 parts territorium; c)	ret til at foretage landinger på det nævnte territorium  

 på de pladser, som er anført i denne overenskomsts tillæg,  

 med det formål at optage og afsætte, i international trafik,  

 passagerer, fragt samt post, enten hver for sig eller kombineret.
 2.	Intet i denne artikels stk. 1 skal anses for at give et  

 luftfartsselskab udpeget af en kontraherende part ret til at optage, på  

 den anden kontraherende parts territorium, passagerer, fragt og post, som  

 befordres mod betaling eller vederlag, og som er bestemt for en anden plads  

 på denne kontraherende parts territorium.
 3.	De kontraherende parters luftfartsselskaber som ikke er udpeget i  

 henhold til denne overenskomsts artikel 3, nyder også de rettigheder  

 som er anført i denne artikels stk. 1 a) samt 1 b).
Artikel 3 Udpegning og bemyndigelse af luftfartsselskaber 1.	Hver kontraherende part har ret til overfor den anden kontraherende  

 part ved diplomatiske noter at udpege et eller flere luftfartsselskaber med  

 det formål at drive lufttrafik på de ruter som er anført i  

 tillægget, samt at tilbagekalde eller ændre sådanne  

 udpegninger.
 2.	Ved modtagelse af en sådan udpegning tilstår den anden  

 kontraherende part under forbehold af bestemmelserne i denne artikels  

 stk. 3 og 4, uden unødigt ophold et udpeget luftfartsselskab den  

 behørige driftstilladelse.
 3.	En kontraherende parts luftfartsmyndigheder kan pålægge  

 et af den anden kontraherende part udpeget luftfartsselskab at  

 godtgøre overfor dem, at det er i stand til at opfylde de vilkår  

 som foreskrives i henhold til de love og forskrifter som normalt og med  

 rimelighed anvendes af sådanne myndigheder på driften af  

 international lufttrafik, i overensstemmelse med konventionens  

 bestemmelser.
 4.	Hver kontraherende part har ret til at nægte at tilstå  

 den i denne artikels stk. 2 omhandlede driftstilladelse, eller til at  

 opstille sådanne betingelser som den måtte anse for  

 påkrævede, for et udpeget luftfartsselskabs udøvelse af de  

 i artikel 2 omhandlede rettigheder, i ethvert tilfælde hvor den ikke  

 finder det godtgjort, at effektiv kontrol af det pågældende  

 luftfartsselskab beror på den anden kontraherende parts territorium, og  

 at luftfartsselskabet er selskabsregistreret og har sit primære  

 forretningsssted på det nævnte territorium.
 5.	Når et luftfartsselskab er blevet således udpeget og  

 bemyndiget, kan det påbegynde driften af lufttrafik på de i  

 tillæggene anførte ruter, forudsat at luftfartsselskabet  

 opfylder alle denne overenskomsts gældende bestemmelser.
Artikel 4 Tilbagekaldelse af bemyndigelse, suspendering af  

 rettigheder og pålæggelse af betingelser 1.	Hver kontraherende part har ret til at tilbagekalde en  

 driftstilladelse eller at suspendere udøvelsen af de rettigheder som  

 er omhandlet i denne overenskomsts artikel 2, eller til at  

 pålægge sådanne betingelser som parten måtte anse for  

 nødvendige for udøvelse af disse rettigheder:
a)	i ethvert tilfælde hvor parten ikke finder det godtgjort, at  

 effektiv kontrol med det pågældende luftfartsselskab beror  

 på den anden kontraherende parts territorium, og at luftfartsselskabet  

 er selskabsregistreret og har sit primære forretningssted på det  

 nævnte territorium; b)	i tilfælde hvor det pågældende luftfartsselskab  

 undlader at efterkomme den kontraherende parts love og forskrifter hos den  

 kontraherende part, som tilstår denne tilladelse eller disse  

 rettigheder; eller c)	i tilfælde hvor det pågældende luftfartsselskab  

 på anden måde undlader at drive virksomheden i overensstemmelse  

 med de i denne overenskomst foreskrevne betingelser.
 2.	Medmindre øjeblikkelig tilbagekaldelse eller suspension af  

 driftstilladelsen omhandlet i denne artikels stk. 1, eller  

 pålæggelse af de deri omhandlede betingelser, er nødvendig  

 for at forebygge yderligere overtrædelse af love og forskrifter hos en  

 kontraherende part, eller denne overenskomsts bestemmelser, udøves  

 denne ret kun efter konsultationer med den anden kontraherende part.
 Sådanne konsultationer afholdes indenfor tredive (30) dage fra  

 den dag, hvor den anden kontraherende part modtager skriftlig anmodning  

 herom.
Artikel 5 Benyttelse af lufthavne og faciliteter 1.	Ingen af de kontraherende parter pålægger et af den  

 anden kontraherende part udpeget luftfartsselskab højere  

 brugerafgifter end dem som pålægges partens egne  

 luftfartsselskaber, som driver trafik mellem de kontraherende parters  

 territorier.
 Enhver afgift for anvendelse af luftnavigationsfaciliteter  

 pålagt international trafik udført af luftfartsselskaber med  

 licens fra en af de kontraherende parter skal være i rimelig relation  

 til omkostningen af den service, som er ydet det pågældende  

 luftfartsselskab, og opkræves i overensstemmelse med de relevante  

 retningslinier udstedt af Organisationen for International Civil Luftfart  

 (ICAO).
 2.	Under udførelse af driften af den aftalte trafik finder de  

 samme ensartede regler anvendelse på begge kontraherende parters  

 luftfartsselskabers benyttelse af lufthavne, såvel som alle andre  

 faciliteter under deres kontrol.
3.	Hver kontraherende part tilskynder konsultationer vedrørende  

 brugerafgifter mellem dens kompetente afgiftspålæggende  

 myndigheder og de luftfartsselskaber, som anvender de ydelser og faciliteter  

 som er stillet til rådighed af disse afgiftspålæggende  

 myndigheder, hvor det er praktisk muligt gennem disse luftfartsselskabers  

 repræsenterende organisationer.
Der bør gives rimeligt varsel om  

 ethvert forslag til ændring af sådanne afgifter til sådanne  

 brugere, for at sætte dem i stand til at udtrykke deres synspunkter,  

 før ændringer udføres.
Hver kontraherende part opmuntrer  

 endvidere dens kompetente afgiftspålæggende myndigheder og  

 sådanne brugere til at udveksle passende information vedrørende  

 sådanne afgifter.
Artikel 6 Toldafgifter 1.	Luftfartøjer som benyttes i driften af aftalt lufttrafik,  

 såvel som deres sædvanlige udstyr, beholdninger af  

 brændstof og smøreolier (herunder hydrauliske væsker) og  

 luftfartøjsforråd (herunder levnedsmidler, drikkevarer og tobak)  

 om bord i sådanne luftfartøjer, er fritaget for alle  

 toldafgifter, undersøgelsesgebyrer samt andre afgifter eller skatter,  

 ved ankomst på den anden kontraherende parts territorium, forudsat at  

 sådant udstyr, forsyninger og beholdninger forbliver om bord i  

 luftfartøjet indtil de genudføres.
 2.	Med undtagelse af afgifter baseret på dækning af  

 omkostningen af ydet tjeneste, er de følgende genstande også  

 fritaget for afgifter, vederlag og gebyrer omhandlet i denne artikels  

 stk. 1:
a)	luftfartøjsforråd, indført til eller leveret  

 på en kontraherende parts territorium, og taget om bord, indenfor  

 rimeligheds grænser, til brug om bord på et afrejsende  

 luftfartøj der benyttes i international lufttrafik af et af den anden  

 kontraherende part udpeget luftfartsselskab; b)	reservedele, herunder motorer, indført til en kontraherende  

 parts territorium til vedligeholdelse eller reparation af luftfartøjer  

 af et af den anden kontraherende part udpeget luftfartøj; samt c)	brændstof, smøreolier samt fortærbare tekniske  

 forråd, indført til eller leveret på en kontraherende  

 parts territorium til brug på et luftfartøj som anvendes i  

 international lufttrafik af et af den anden kontraherende part udpeget  

 luftfartsselskab, selv hvor disse forsyninger er beregnet på anvendelse  

 på en del af flyvningen som udføres over det territorium som  

 tilhører den kontraherende part hvor disse blev taget om  

 bord.
 3.	De i denne artikels stk. 1 og 2 omhandlede genstande kan  

 forlanges opbevaret under opsyn eller kontrol af de passende myndigheder.
 4.	Undtagelserne i medfør af denne artikels bestemmelser  

 gælder også i situationer, hvor et af en kontraherende part  

 udpeget luftfartsselskab har indgået ordninger med andre  

 luftfartsselskaber om lån eller overførsel af de i denne  

 artikels stk. 1 og 2 anførte genstande på den anden  

 kontraherende parts territorium, forudsat at sådanne andre  

 luftfartsselskaber på lignende vis nyder sådanne undtagelser fra  

 den anden kontraherende part.
5.	Det almindelige luftfartøjsudstyr, samt materialer og  

 forsyninger beholdt om bord på en kontraherende parts  

 luftfartøj, kan kun udlosses på den anden kontraherende parts  

 territorium med denne parts toldmyndigheders godkendelse.
Sådanne  

 genstande kan placeres under de nævnte myndigheders opsyn op til det  

 tidspunkt hvor de genudføres eller på anden vis bortskaffes i  

 overensstemmelse med toldforskrifter.
Artikel 7 Forskrifter for klarering ved indrejse 1.	Passagerer i transit via en kontraherende parts territorium  

 underkastes kun en meget forenklet told- og indrejsekontrol.
Bagage og fragt  

 i direkte transit er fritaget for toldafgifter og andre lignende skatter.
 2.	En kontraherende parts love og forskrifter vedrørende  

 indrejse, klarering, gennemrejse, indrejse, pas, told og karantæne skal  

 efterkommes af de af den anden kontraherende part udpegede  

 luftfartsselskaber, og af eller på vegne af dets passagerer,  

 besætninger, fragt og post, ved gennemrejse på, adgang til, samt  

 afrejse fra og under ophold på en sådan kontraherende parts  

 territorium.
 3.	Ingen af de kontraherende parter må tilstå sit eget  

 eller noget andet luftfartsselskab noget fortrin i forhold til det af den  

 anden kontraherende part udpegede luftfartsselskab ved anvendelsen af de love  

 og bestemmelser, hvorom der er fastsat bestemmelse i denne artikel.
Artikel 8 Bestemmelser vedrørende kapacitet 1. Hver kontraherende part tillader retfærdig og lige mulighed for  

 begge kontraherende parters udpegede luftfartsselskaber til at konkurrere  

 på driften af den internationale lufttransport som er underlagt denne  

 overenskomst.
 2.	Hver kontraherende part skrider til al passende handling indenfor  

 sit myndighedsområde til at eliminere alle former for diskriminering  

 eller uretfærdig konkurrencepraksis, som har skadelig virkning på  

 den konkurrencemæssige stilling for de af den anden kontraherende part  

 udpegede luftfartsselskaber.
 3.	Ingen af de kontraherende parter begrænser ensidigt  

 trafikvolumen, frekvensen eller regelmæssigheden af betjening, eller  

 den type eller de typer af luftfartøjer, som anvendes af de af den  

 anden kontraherende part udpegede luftfartsselskaber i trafikdriften,  

 undtaget i den udstrækning som det måtte være  

 påkrævet af toldmæssige, tekniske, driftsmæssige  

 eller miljømæssige årsager, som er i overensstemmelse med  

 konventionens artikel 15.
I tilfælde af, at en kontraherende parts luftfartsmyndigheder  

 har nogen anden indsigelse med hensyn til et udpeget luftfartsselskabs  

 driftskapacitet, underretter disse luftfartsmyndigheder den anden  

 kontraherende parts luftfartsmyndigheder, og begge parters  

 luftfartsmyndigheder kan udbede konsultationer i overensstemmelse med denne  

 overenskomsts artikel 15, i bestræbelse på at løse denne  

 sag.
Hvis begge kontraherende parters luftfartsmyndigheder indgår  

 enighed derom, skal de skride til passende forholdsregler med henblik  

 på udførelsen af deres aftale.
 4.	Ingen af de kontraherende parter pålægger den anden  

 kontraherende parts udpegede luftfartsselskaber fastsatte betingelser om  

 fortrinsret, en transportkvote, en afgift for at undlade indsigelse, eller  

 noget andet krav angående kapacitet, frekvens eller trafik, som ville  

 være i uoverensstemmelse med denne overenskomsts  

 formål.
Artikel 9 Takster 1.	Takster fastsættes på rimeligt niveau under  

 behørig hensyntagen til alle relevante faktorer, herunder  

 driftsomkostninger, rimeligt afkast på investering, trafikkens  

 karakter, brugeres interesser.
Anvendelsen af takster er underlagt  

 gældende regler og forskrifter vedrørende konkurrence.
2.	De udpegede luftfartsselskaber kræves kun at fremlægge  

 til godkendelse en foreslået takst, som er fastsat til anvendelse af to  

 eller flere luftfartsselskaber sammen, for befordring mellem de kontraherende  

 parters territorier.
Taksten fremlægges kun til godkendelse hos de  

 luftfartsmyndigheder ud fra hvis territorium taksten skal finde anvendelse,  

 samt i en sådan form som disse myndigheder måtte kræve  

 (country of origin princippet). Sådan fremlæggelse skal modtages  

 af luftfartsmyndighederne mindst fjorten (14) dage før takstens  

 foreslåede ikrafttræden.
Denne tidsfrist kan reduceres, under  

 forudsætning af de nævnte myndigheders samtykke.
 3.	Hvor et af en kontraherende part udpeget luftfartsselskab har  

 fremlagt en sådan fælles takst hos luftfartsmyndighederne hos den  

 anden kontraherende part, ud fra hvis territorium taksten skal finde  

 anvendelse, vil taksten blive behandlet som værende blevet godkendt,  

 medmindre den sidstnævnte kontraherende parts luftfartsmyndigheder har  

 overgivet skriftlig meddelelse om misbilligelse til den  

 førstnævnte kontraherende part indenfor fjorten (14) dage fra  

 modtagelsen af den fremlagte takst.
 4.	Ikke desto mindre kan en takst fremlagt i overensstemmelse med denne  

 artikels stk. 2, som stadig er i kraft et år eller mere efter  

 dagen for dens fremlæggelse, tages op til nyvurdering og derefter  

 underkendes, på et hvilket som helst tidspunkt af  

 luftfartsmyndighederne hos den kontraherende part ud fra hvis territorium  

 taksten skal finde anvendelse.
5.	Takster opkrævet for nogen femte friheds trafik i  

 medfør af denne overenskomst af en kontraherende parts udpegede  

 luftfartsselskab er underkastet den anden kontraherende parts krav  

 vedrørende fastsættelsen af takster.
De udpegede  

 luftfartsselskaber har ret til at afstemme ethvert luftfartsselskabs  

 godkendte takst for befordring mellem de samme pladser på sådanne  

 sektorer.
 6.	Luftfartsmyndighederne ud fra hvis territorium taksten skal finde  

 anvendelse kan, udelukkende med henblik på informationsformål,  

 kræve fremlæggelse af enhver gældende takst på en  

 sådan måde, som disse luftfartsmyndigheder måtte  

 kræve.
7.	Begge kontraherende parters luftfartsmyndigheder kan når som  

 helst udbede konsultationer med den anden kontraherende parts  

 luftfartsmyndigheder vedrørende anvendelsen af denne artikels  

 bestemmelser.
Sådanne konsultationer holdes indenfor tredive (30) dage  

 fra modtagelsen af anmodningen.
Artikel 10 Overførsel af indtjening Hvert udpeget luftfartsselskab har ret til på  

 anmodning at omveksle og overføre driftsoverskud til dets hjemland.  

 Omveksling og overførsel tillades uden restriktioner til den  

 gældende vekselkurs for transaktioner i kraft på det tidspunkt,  

 hvor sådanne afkast fra drift fremlægges til omveksling og  

 overførsel, og er ikke underkastet nogen afgifter ud over dem som  

 normalt opkræves af banker for udførelse af sådan  

 omveksling og overførsel.
Artikel 11 Luftfartsselskabernes repræsentation 1.	Hver kontraherende part tilstår et af den anden kontraherende  

 part udpeget luftfartsselskab, på grundlag af gensidighed, ret til  

 på dens territorium at opretholde repræsentation, indbefattet  

 sådant kontorpersonale, administrativt, forretnings- samt teknisk  

 personale, som måtte være nødvendigt for det  

 pågældende udpegede luftfartsselskabs krav.
2.	En kontraherende parts udpegede luftfartsselskaber har ret til at  

 oprette kontorer på den anden kontraherende parts territorium med  

 henblik på salg af lufttransport, enten direkte eller gennem agenter.  

 En kontraherende part begrænser ikke de af den anden kontraherende part  

 udpegede luftfartsselskabers ret til at sælge, og nogen persons ret til  

 at købe, sådan befordring i den lokale eller nogen anden frit  

 vekselbar valuta.
Ejheller begrænser en kontraherende part et af den  

 anden kontraherende part udpeget luftfartsselskabs ret til at betale i den  

 lokale eller nogen anden frit vekselbar valuta dets lokalt  

 påløbne omkostninger, forudsat at dette er i overensstemmelse  

 med landets gældende forskrifter for dette område.
Artikel 12 Godkendelse af trafikprogrammer 1.	En kontraherende parts udpegede luftfartsselskaber kan blive udbedt  

 fremlæggelse af deres trafikprogrammer til godkendelse hos den anden  

 kontraherende parts luftfartsmyndigheder mindst tredive (30) dage forud for  

 påbegyndelsen af driften, eller sådan kortere varsel som  

 luftfartsmyndighederne måtte tillade.
Programmet skal i  

 særdeleshed indeholde oplysninger om tidstabeller, trafikfrekvensen  

 samt de typer af luftfartøjer, der vil blive anvendt.
 2.	Enhver senere ændring foretaget i et godkendt trafikprogram  

 fremlægges også til godkendelse.
Artikel 13 Luftfartøjs- og flyvesikkerhed 1.	Hver kontraherende part kan til enhver tid anmode konsultationer  

 vedrørende de sikkerhedsnormer, som den anden kontraherende part  

 anvender på et hvilket som helst område, som relaterer til  

 luftfartøjer, disses besætninger eller deres drift.  

 Sådanne konsultationer finder sted indenfor tredive (30) dage fra  

 anmodningen.
2.	Hvis en kontraherende part efterfølgende på  

 sådanne konsultationer finder, at den anden kontraherende part ikke  

 på effektiv vis opretholder og administrerer sikkerhedsnormer på  

 et sådant område, som er mindst ligeværdigt svarende til de  

 på det tidspunkt gældende minimumsnormer ifølge  

 konventionen, underretter den første kontraherende part den anden  

 kontraherende part om disse konstateringer, samt de skridt som anses for  

 nødvendige for at opfylde disse minimumsnormer, og om at den anden  

 kontraherende part skal skride til passende korrigerende handling.
Hvis den  

 anden kontraherende part undlader at skride til passende handling indenfor  

 femten (15) dage, eller en sådan længere frist som parterne  

 måtte indgå enighed om, er dette grundlag for anvendelse af denne  

 overenskomsts artikel 4.
 3.	Uagtet de i konventionens artikel 33 nævnte forpligtelser,  

 indgår parterne enighed om, at ethvert luftfartøj anvendt af en  

 kontraherende parts luftfartsselskab eller luftfartsselskaber på trafik  

 ind på eller ud fra en anden parts territorium kan, under ophold  

 på den anden kontraherende parts territorium, underkastes inspektion  

 udført af den anden kontraherende parts bemyndigede  

 repræsentanter, om bord på eller rundt om luftfartøjet,  

 for at inspicere både gyldigheden af luftfartøjets dokumenter og  

 dets besætnings dokumenter, og luftfartøjet og dets udstyrs  

 synlige tilstand (i denne artikel betegnet som "pladsinspektion"  

 (»ramp inspection"), under forudsætning af, at dette ikke  

 fører til urimelig forsinkelse.
 4.	Hvis en sådan pladsinspektion eller række af  

 pladsinspektioner giver anledning til:
a)	alvorlig bekymring om at et luftfartøj eller driften af et  

 luftfartøj ikke opfylder de minimumskrav, som på det  

 pågældende tidspunkt er fastsat i overensstemmelse med  

 konventionen, eller b)	alvorlig bekymring om mangel på effektiv vedligeholdelse og  

 administration af sikkerhedsnormer fastsat på det  

 pågældende tidspunkt i overensstemmelse med  

 konventionen, er den kontraherende part som udfører inspektionen fri til, med  

 henblik på konventionens artikel 33, at de krav under  

 forudsætning af hvilke de certifikater eller licenser angående  

 dette luftfartøj eller dette luftfartøjs besætning blev  

 udstedt eller gjort gyldig, eller at de krav under hvilke luftfartøjet  

 anvendes i drift, ikke er lige med eller over minimumsnormerne som er fastsat  

 i medfør af konventionen.
 5.	I tilfælde af, at en repræsentant for det  

 pågældende luftfartsselskab eller de pågældende  

 luftfartsselskaber nægter adgang med henblik på at foretage en  

 pladsinspektion (ramp inspection) af et luftfartøj, som anvendes i  

 drift af en kontraherende parts luftfartsselskab eller luftfartsselskaber i  

 overensstemmelse med stk. 3 ovenfor, er den anden kontraherende part fri  

 til at antage, at alvorlige bekymringer af den art som henvises til i  

 stk. 4 ovenfor opstår, og at drage de konklusioner som dette  

 stykke henviser til.
 6.	Hver kontraherende part forbeholder ret til øjeblikkeligt at  

 suspendere eller ændre en til den anden kontraherende parts  

 luftfartsselskab eller luftfartsselskaber udstedt driftstilladelse i  

 tilfælde hvor den første kontraherende part drager den slutning,  

 uanset om det er som resultat af en pladsinspektion (ramp inspection),  

 konsultation, eller på anden vis, at øjeblikkelig handling er af  

 afgørende betydning for et luftfartsselskabs driftssikkerhed.
 7.	Ethvert indgreb af en kontraherende part i overensstemmelse med  

 stk. 2 og 6 ovenfor bringes til ophør, når grundlaget for  

 dette indgreb ophører med at eksistere.
Artikel 14 Luftfartssikkerhed 1.	Hver kontraherende part bekræfter, at dens forpligtelse  

 overfor den anden kontraherende part til at beskytte den civile luftfarts  

 sikkerhed mod ulovlig forstyrrelse, især deres forpligtelse til  

 overholdelse af Chicago Konventionen, samt nogen anden aftale eller noget  

 dokument de er eller måtte være part i, udgør en  

 integreret del af denne overenskomst.
 2.	De kontraherende parter tilstår efter anmodning al  

 nødvendig bistand, for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne  

 luftfartøjers sikkerhed, disses passagerer og besætning,  

 lufthavne og luftnavigationsanlæg, samt enhver anden trussel mod den  

 civile luftfarts sikkerhed.
 3.	De kontraherende parter handler, i deres gensidige relationer, i  

 overensstemmelse med de gældende bestemmelser vedrørende  

 luftfartssikkerhed, som er fastsat af den Internationale Organisation for  

 Civil Luftfart (ICAO), og indføjet som tillæg til Konventionen  

 om International Civil Luftfart, i den udstrækning at sådanne  

 sikkerhedsbestemmelser finder anvendelse på de kontraherende parter;  

 hver kontraherende part forlanger, at de som driver luftfartsvirksomhed med  

 luftfartøjer registreret hos den pågældende kontraherende  

 part, eller de som driver luftfartsvirksomhed med luftfartøjer, og som  

 har deres primære forretningssted eller fast bopæl på dens  

 territorium, og de som driver lufthavne på dens territorium, handler i  

 overensstemmelse med sådanne bestemmelser om luftfartssikkerhed, som er  

 gældende for de kontraherende parter.
I dette stykke indbefatter henvisning til bestemmelserne om  

 luftfartssikkerhed enhver afvigelse, hvorom den relevante kontraherende part  

 har givet meddelelse.
Hver kontraherende part indgiver på forhånd  

 underretning til den anden kontraherende part om dens hensigt om at give  

 meddelelse om nogen afvigelse.
 4.	Hver kontraherende part anerkender, at luftfartsoperatører  

 kan blive pålagt af den anden kontraherende part, at overholde de i  

 denne artikels stk. 3 omhandlede bestemmelser vedrørende  

 luftfartssikkerhed for indflyvning på, udflyvning fra eller ophold  

 på den anden kontraherende parts territorium.
Hver kontraherende part sikrer, at passende forholdsregler finder  

 effektiv anvendelse indenfor dens territorium, med henblik på at  

 beskytte luftfartøjet, og til at undersøge dets passagerer,  

 besætning, håndbagage, bagage, fragt, post og  

 luftfartøjsforråd, forud for samt under ombordstigning eller  

 lastning.
Hver kontraherende part skal også give positiv overvejelse  

 til enhver anmodning fra den anden kontraherende part om rimelige  

 særlige sikkerhedsforanstaltninger til imødegåelse af en  

 særskilt trussel.
 5.	Ved indtræffelse af ulovlig bemægtigelse af civile  

 luftfartøjer eller andre ulovlige handlinger mod sådanne  

 luftfartøjers sikkerhed, deres passagerer og besætning, lufthavn  

 eller luftnavigationsanlæg, eller trussel herom, bistår de  

 kontraherende parter hinanden ved at lette udveksling af oplysninger, samt  

 andre passende forholdsregler, med henblik på så hurtig og sikker  

 afslutning som står i mål med hensyn til minimering af trussel  

 mod liv, af en sådan hændelse eller trussel herom.
Artikel 15 Konsultationer Hver kontraherende part kan til enhver tid anmode om  

 konsultationer vedrørende udførelsen, fortolkningen eller  

 ændring af denne overenskomst eller overholdelse af overenskomsten.  

 Sådanne konsultationer, som kan finde sted mellem luftfartsmyndigheder,  

 skal begynde indenfor en periode på tres (60) dage regnet fra den dato,  

 da den anden kontraherende part modtager en sådan skriftlig anmodning,  

 medmindre de kontraherende parter opnår enighed om noget andet.
Artikel 16 Ændringer 1.	Ændringer af denne overenskomst, hvorom der er indgået  

 enighed mellem de kontraherende parter, træder i kraft når de er  

 godkendt i overensstemmelse med begge parters forfatningsmæssige krav  

 og bekræftet ved udveksling af diplomatiske noter.
 2.	Ændringer i denne overenskomsts tillæg kan foretages  

 gennem direkte aftale mellem de kontraherende parters kompetente  

 luftfartsmyndigheder.
Artikel 17 Bilæggelse af tvister 1.	Såfremt der mellem de kontraherende parter opstår nogen  

 tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den  

 ved forhandling.
2.	Dersom det ikke lykkes de kontraherende parter at bilægge  

 tvisten ved forhandling, kan de enes om at henvise tvisten til  

 afgørelse af en voldgiftsmand, eller tvisten kan, efter anmodning fra  

 en af de kontraherende parter, indbringes til afgørelse for en  

 voldgiftsdomstol bestående af tre voldgiftsmænd, hvoraf hver  

 kontraherende part udpeger én, og den tredje vælges af de to  

 således udpegede.
Hver af de kontraherende parter skal udpege en  

 voldgiftsmand indenfor et tidsrum af tres (60) dage fra den dato, hvor den  

 ene kontraherende part ad diplomatisk vej har modtaget en anmodning fra den  

 anden part om tvistens afgørelse ved en sådan voldgiftsdomstol,  

 og den tredje voldgiftsmand skal udpeges indenfor et tidsrum af yderligere  

 tres (60) dage.
Hvis en af de kontraherende parter undlader at udpege en  

 voldgiftsmand indenfor det angivne tidsrum, eller hvis den tredje  

 voldgiftsmand ikke udpeges indenfor det angivne tidsrum, kan en af de  

 kontraherende parter anmode præsidenten for Rådet i  

 Organisationen for International Civil Luftfart om at udpege en eller flere  

 voldgiftsmænd, alt efter hvad tilfældet påkræver.
I  

 alle tilfælde skal den tredje voldgiftsmand være statsborger i et  

 tredjeland, og skal fungere som formand for voldgiftsdomstolen, og skal  

 afgøre hvor voldgiften afholdes.
Hvis præsidenten mener, at han  

 er statsborger i et land som ikke kan anses for neutral i relation til  

 tvisten, skal den længst siddende vicepræsident, som ikke  

 på dette grundlag er diskvalificeret, foretage udpegelsen.  

 Voldgiftsdomstolen når sin afgørelse ved stemmeflerhed.
3.	Hver kontraherende part bærer dens udpegede voldgiftsmands  

 omkostninger, såvel som dens repræsentation i  

 voldgiftsproceduren.
Præsidentens omkostninger, samt enhver anden  

 omkostning, bæres ligeligt af de kontraherende parter.
 4.	De kontraherende parter forpligter sig til at efterkomme enhver  

 kendelse afsagt i medfør af denne artikels stk. 2.
 5.	Hvis, og så længe som, en af de kontraherende parter  

 undlader at efterkomme nogen kendelse afsagt i medfør af denne  

 artikels stk. 2, kan den anden kontraherende part begrænse,  

 tilbageholde eller tilbagekalde enhver rettighed eller privilegier, som den  

 har tilstået i medfør af denne overenskomst til den  

 kontraherende part som er i overtrædelse, eller til et udpeget  

 luftfartsselskab som er i overtrædelse.
Artikel 18 Registrering Denne overenskomst, dens tillæg, samt enhver senere ændring  

 heri, registreres i Organisationen for International Civil Luftfart.
Artikel 19 Opsigelse Hver kontraherende part kan til enhver tid give skriftlig  

 meddelelse til den anden kontraherende part om sit ønske om at bringe  

 denne overenskomst til ophør.
Sådan meddelelse skal samtidigt  

 videregives til Organisationen for International Civil Luftfart.
I så  

 fald ophører overenskomsten tolv (12) måneder efter datoen for  

 den anden kontraherende parts modtagelse af meddelelsen, medmindre opsigelsen  

 efter aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen,  

 skal opsigelsen anses for modtaget fjorten (14) dage efter, at Organisationen  

 for International Civil Luftfart har modtaget meddelelsen.
Artikel 20 Ikrafttræden Denne overenskomst skal træde foreløbigt i kraft på  

 datoen for dens undertegnelse og endeligt på den dato, hvor begge  

 parter har meddelt hinanden ad diplomatiske kanaler, at deres respektive  

 legale forpligtelser for overenskomstens ikrafttræden er opfyldt.
 Til bekræftelse heraf har undertegnede, som af deres respektive  

 regeringer er behørigt bemyndiget dertil, underskrevet denne  

 overenskomst.
Udfærdiget i Havana, Cuba, den 21. februar 2001, i to eksemplarer  

 på engelsk, spansk og dansk.
I tilfælde af fortolkningsforskelle  

 lægges den engelsk tekst til grund.
For Kongeriget Danmarks Regering Peter Branner For Republikken Cubas Regering Argimiro Ojeda Vives Tillæg 1.	 a)	Ruter, som drives i begge retninger af de af Kongeriget  

 Danmarks Regering udpegede luftfartsselskaber:
Kolonne 1 Kolonne 2 Pladser i Danmark Pladser i Cuba b)	Ruter, som drives i begge retninger af de af Republikken Cubas  

 Regering udpegede luftfartsselskaber:
Kolonne 1 Kolonne 2 Pladser i Cuba Pladser i Danmark 2.	Intet hindrer et af en kontraherende part udpeget luftfartsselskab i  

 at betjene mellemliggende og/eller hinsides pladser, forudsat at der ikke  

 udøves kommercielle rettigheder mellem disse pladser og den anden  

 kontraherende parts territorium.
 Imidlertid er befordring af egen stop-over trafik på  

 sådanne sektorer tilladt.
 3.	Udøvelse af femtefriheds rettigheder vil være underlagt  

 krav om overenskomst mellem de kontraherende parters kompetente  

 luftfartsmyndigheder.
4.	I drift eller udbud af trafik på de aftalte ruter kan ethvert  

 af en kontraherende part udpeget luftfartsselskab indgå  

 markedsføringsaftaler, såsom blocked-space eller code sharing  

 aftaler med a)	et luftfartsselskab eller flere luftfartsselskaber fra en af de  

 kontraherende parter; eller b)	en tredje parts luftfartsselskab eller luftfartsselskaber.  

 Sådanne ordninger er underlagt krav om godkendelse på grundlag af  

 hvert enkelt tilfælde af de kontraherende parters  

 luftfartsmyndigheder.
 De ovenfor anførte bestemmelser er imidlertid underkastet de  

 betingelser, at alle luftfartsselskaber som indgår i sådanne  

 ordninger 1) besidder de behørige ruterettigheder, og 2) opfylder de  

 krav som finder anvendelse på sådanne ordninger vedrørende  

 information til kunder og fremlæggelsesprocedurer.
Memorandum of Understanding  

 mellem  

 Kongeriget Danmarks,  

 Kongeriget Norgesog  

 Kongeriget Sveriges Regeringer  

 og  

 Republikken Cubas Regering  

 vedrørende  

 samarbejdet mellem de skandinaviske lande  

 om  

 Scandinavian Airlines System (SAS) Under henvisning til artikel 3 i de tre overenskomster vedrørende  

 lufttransport undertegnet i dag (overenskomsterne) mellem Republikken Cubas  

 Regering og Danmarks, Norges og Sveriges Regeringer vedrørende  

 udpegning af luftfartsselskaber, har de kontraherende parter indgået  

 enighed om følgende forståelse, skulle de tre moderselskaber i  

 Scandinavian Airlines System (SAS) blive udpeget af respektivt Kongeriget  

 Danmark, Kongeriget Norge og Kongeriget Sverige:
1.	Uagtet overenskomsternes artikel 3 og 4 kan de tre moderselskaber,  

 SAS Danmark A/S, SAS Norge ASA samt SAS Sverige AB, som samarbejder under  

 navnet Scandinavian Airlines System (SAS), drive trafik i medfør af  

 overenskomsterne med luftfartøjer, besætninger samt udstyr fra  

 ethvert eller alle af de tre moderselskaber.
Mens trafik drives under navnet  

 SAS, kan trafik ikke drives af SAS Danmark A/S, SAS Norge ASA eller SAS  

 Sverige AB som enkeltselskaber.
2.	I den udstrækning et af moderselskaberne anvender  

 luftfartøjer, besætning eller udstyr tilhørende de to  

 andre moderselskaber i Scandinavian Airlines System (SAS), vil  

 overenskomsternes bestemmelser finde anvendelse på sådanne  

 luftfartøjer, besætning samt udstyr, som om de var  

 luftfartøjer, besætning og udstyr tilhørende respektivt  

 SAS Danmark A/S, SAS Norge ASA eller SAS Sverige AB.
I sådant  

 tilfælde vil de kompetente danske, norske eller svenske myndigheder  

 samt det respektive moderselskab acceptere fuldt ansvar i medfør af  

 overenskomsten for sådanne luftfartøjer, besætning samt  

 udstyr.
Udfærdiget i Havana, Cuba, den 21. februar 2001 i fire eksemplarer  

 på engelsk, spansk, dansk, norsk og svensk.
I tilfælde af  

 fortolkningsforskelle lægges den engelske tekst til grund.
For Kongeriget Danmarks Regering Peter Branner For Republikken Cubas Regering Argimiro Ojeda Vives For Kongeriget Norges Regering Bjørnar S.
Utheim For Kongeriget Sveriges Regering Eivor Halkjaer Aftalen trådte i kraft den 18. februar 2002, jf.  

 artikel 20.
