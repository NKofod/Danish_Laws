 Der er klaget over, at afdelingslægen ikke undersøgte  

 patienten tilstrækkeligt og stillede en forkert diagnose.
Klager over manglende  

 røntgenundersøgelse, siden påvist ankelbrud Patientklagenævnet fandt ikke grundlag for kritik af  

 afdelingslægens behandling af patienten på skadestuen, idet  

 nævnet lagde vægt på, at afdelingslægen foretog en  

 relevant undersøgelse, herunder med undersøgelse af direkte og  

 indirekte ømhed og nerve- og karforhold, som ikke viste tegn på  

 brud.
Nævnet bemærkede, at det er i overensstemmelse med  

 sædvanlig praksis ikke at udføre  

 røntgenundersøgelse, medmindre den kliniske undersøgelse  

 giver mistanke om brud.
Nævnet bemærkede endvidere, at det kan  

 være særligt vanskeligt at stille en sikker diagnose i  

 tilfælde, hvor der meget hurtigt efter skaden er iværksat  

 isafkøling, kompression og elevation, idet den deraf følgende  

 formindskede hævelse og indre blødning kan betyde en  

 sløring af de sædvanlige kliniske fund.
