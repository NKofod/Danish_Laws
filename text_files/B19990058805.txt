Bekendtgørelse om forbud mod  

 indførsel af jordnødder m.m. med oprindelse i eller afsendt fra  

 Egypteni I medfør af § 13, stk. 1, og § 63, stk. 3, i lov nr. 310 af 6. juni  

 1973 om levnedsmidler m.m., som senest ændret ved lov nr. 1228 af 27.  

 december 1996, samt § 1, stk. 1, og § 3 i lov nr. 343 af 25. maj 1990 om  

 administration af De Europæiske Fællesskabers retsakter om  

 levnedsmidler m.m., fastsættes:
 § 1. Bekendtgørelsen omfatter  

 indførsel af jordnødder under KN-kode 1202 10 90 med skal,  

 afskallede jordnødder under KN-kode 1202 20 00, også knuste samt  

 ristede jordnødder under KN-kode 2008 11 92 (i pakninger af  

 nettovægt over 1 kg) samt ristede jordnødder under KN-kode 2008  

 11 96 (i pakninger af nettovægt op til 1 kg) i Toldtariffen, med  

 oprindelse i eller afsendt fra Egypten, som er beregnet til konsum eller til  

 anvendelse som en ingrediens i levnedsmidler, og som overgår til fri  

 omsætning i EU.
 § 2. Indførsel af de i § 1 anførte  

 produkter er ikke tilladt, medmindre:
1)	de har gennemgået en fuldstændig og effektiv  

 raffineringsproces før de betragtes som egnet til anvendelse som  

 levnedsmiddel eller levnedsmiddelingrediens eller 2)	varepartiet ved indførsel på klart synlig og  

 uudslettelig måde er mærket med følgende "Dette  

 produkt skal raffineres, før det anvendes til  

 menneskeføde".
 § 3. Overtrædelse af § 2 straffes med  

 bøde.
Stk. 2. Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på sundheden eller fremkaldt fare derfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Bekendtgørelsen træder i kraft  

 den 21. juli 1999.
