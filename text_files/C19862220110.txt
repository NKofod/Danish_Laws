(Til rektorerne ved lærerseminarierne) I henhold til § 4, stk. 1 og 2, i bekendtgørelse nr. 369 af 11. juni 1986  

 om uddannelse af lærere til folkeskolen bemyndiger direktoratet herved  

 rektorerne til efter ansøgning fra studerende at meddele fritagelse for fag i  

 læreruddannelsen på følgende grundlag:
 A Universitetsuddannelser:
1. Universitetsuddannelse (kandidateksamen,  

 embedseksamen, magisterkonferens, hovedfag, bifag/1. del, teologisk forprøve)  

 giver fritagelse for det tilsvarende fag i læreruddannelsen både som  

 fællesfag/grunduddannelsesfag og som liniefag.
Undtaget herfra er fællesfaget  

 regning/matematik.
 For kristendomskundskab/religion som liniefag kræves der dog ud over  

 teologisk forprøve bifagseksamen i religionshistorie.
 2. Psykologisk embedseksamen giver ud over fællesfaget psykologi tillige  

 fritagelse for fællesfaget pædagogik og den selvvalgte del af det pædagogiske  

 speciale, jfr. uddannelsesbekendtgørelsens § 38, stk. 4.
 3. Magisterkonferens eller bifag i pædagogik giver ud over fællesfaget  

 pædagogik tillige fritagelse for fællesfaget psykologi og den selvvalgte del  

 af det pædagogiske speciale, jfr. uddannelsesbekendtgørelsens § 38, stk. 4.
 4. Historie (bifag/hovedfag) giver ud over liniefaget historie tillige  

 fritagelse for fællesfaget samfundsfag.
 5. Statskundskab (cand. scient. pol.) fra Århus Universitet,  

 kandidatuddannelse i forvaltning (cand. adm. pol.) fra Københavns  

 Universitet, kandidatuddannelse i socialvidenskab (cand. rer. soc.) fra  

 Odense Universitet, kultursociologi (1. del) og  sociologi (1. del) fra  

 Københavns Universitet samt  samfundsvidenskabelig basisuddannelse fra  

 Roskilde Universitetscenter giver fritagelse for fællesfaget samfundsfag og  

 liniefaget samtidsorientering.
 6. Humanistisk basisuddannelse fra Roskilde Universitetscenter giver  

 fritagelse for fællesfaget samfundsfag.
B.
Handelshøjskolerne :
 Erhvervssproglig diplomprøve (ED), erhvervssproglig afgangseksamen (EA),  

 cand. ling. merc. og cand. interpret. giver fritagelse for det tilsvarende  

 sprog som liniefag i læreruddannelsen. (NB: Korrespondenteksamen  

 (erhvervsfaglig grunduddannelse) giver ikke fritagelse for noget fag).
 C Musikkonservatorierne :
 Musikpædagogisk eksamen giver fritagelse for grunduddannelsesfaget musik.
 D Andre pædagogiske uddannelser :
 1. En børnehave- eller fritidspædagoguddannelse giver  

 fritagelse for fællesfagene pædagogik, psykologi og samfundsfag,  

 grunduddannelsesfaget musik samt kurserne retorik og audiovisuel  

 undervisningsteknik.
 En fritidspædagoguddannelse giver tillige fritagelse for  

 grunduddannelsesfaget idræt.
 2. En socialpædagoguddannelse giver fritagelse for  

 fællesfagene pædagogik, psykologi og samfundsfag.
 3. En husholdningslæreruddannelse giver fritagelse for  

 fællesfagene pædagogik, psykologi, undervisningslære og samfundsfag samt  

 liniefaget hjemkundskab.
4. En håndarbejdslæreruddannelse efter lov nr. 91 af  

 14. marts 1979 giver fritagelse for fællesfagene pædagogik, psykologi,  

 undervisningslære og samfundsfag samt grunduddannelses- og liniefaget  

 håndarbejde.
En håndarbejdslæreruddannelse erhvervet før denne lov giver  

 fritagelse for grunduddannelses- og liniefaget håndarbejde.
 I alle andre tilfælde end de ovenfor nævnte og i tvivlstilfælde indsendes  

 ansøgning om fritagelse for fag i læreruddannelsen til direktoratets  

 afgørelse.
 Dette gælder således også ansøgning om fritagelse for et liniefag på  

 grundlag af et fag i en (kortere) videregående uddannelse, der er på niveau  

 med et liniefag, og som ikke forekommer i liniefagsrækken og dermed ikke er  

 skolefag, jfr. § 2, stk. 1, sidste punktum i lov om uddannelse af lærere til  

 folkeskolen.
 Det er under alle omstændigheder en forudsætning for fritagelse, at der  

 foreligger behørig dokumentation for den pågældende uddannelse, og at  

 bestemmelserne i cirkulæreskrivelse af 5. oktober 1978 vedrørende fritagelse  

 for fag følges.
 Ved afslutningen af hvert undervisningsår og senest 1. september indsender  

 hvert seminarium til direktoratet en fortegnelse over de godkendte  

 fritagelser med angivelse af fritagelsesgrundlaget.
Undervisningsministeriet, direktoratet for folkeskolen og seminarier m.v., den 18. september 1986.
 P.d.v.
