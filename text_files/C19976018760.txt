Selvklassificering af farlige kemiske stoffer  

   lovpligtige oplysninger Vejledning samt Skema I til selvklassificering Miljøstyr. vejl. nr. 10 af 1997 Indhold 1 Indledning 2 Almindelig § 7-meddelelse 2.1 Lovpligtige oplysninger 2.2 Andre bemærkninger 2.3 Referencer 3 Indberetning af § 7-meddelelse Bilag 1 Skema I 1. Indledning I henhold til Miljø- og Energiministeriets bekendtgørelse  

 nr. 801 af 23. oktober 1997 om klassificering, emballering, mærkning,  

 salg og opbevaring af kemiske stoffer og produkter, § 4, stk. 1, skal...
»Enhver producent eller importør af et kemisk stof eller produkt  

 skal forud for salg eller import heraf skaffe sig sådanne oplysninger  

 om stoffets eller produktets egenskaber og virkninger, at den  

 pågældende kan vurdere om stoffet er farligt.« Vurderes det kemiske stof at være farligt, skal dette meddeles  

 Miljøstyrelsen når det pågældende stof bringes  

 på markedet.
Til dette formål har Miljøstyrelsen  

 udarbejdet en række skemaer, som producenter/importører bedes  

 udfylde med så mange informationer som muligt.
 Udarbejdelsen af skemaer til virksomhedernes selvklassificering  

 (også kaldet § 7-meddelelse) udspringer dels af et ønske fra  

 erhvervslivets side om større klarhed over hvad myndighederne  

 forventer i forbindelse med en § 7-meddelelse, dels af et ønske fra  

 Miljøstyrelsens side om større ensartethed og et højere  

 informationsniveau i virksomhedernes selvklassificering.
Producenter og importører er ikke forpligtet til at anvende  

 skemaerne.
Miljøstyrelsen håber imidlertid, at producenter og  

 importører vil indgå i arbejdet for hurtigere, systematisk og  

 pålidelig klassificering af farlige kemiske stoffer ved at anvende  

 skemaerne.
Miljøstyrelsen har udarbejdet to typer af skemaer til §  

 7-meddelelser.
Et til en såkaldt »almindelig« § 7-meddelelse og et til  

 § 7-meddelelse af stoffer som udviser carcinogene, mutagene eller  

 reproduktionstoksiske effekter (CMR-stoffer). De sidder i øjeblikket  

 med et eksemplar af førstnævnte.
§ 7-meddelelse af et CMR-stof kræver en række mere specifikke  

 informationer end en »almindelig« § 7-meddelelse.
Derfor - såfremt  

 producenten/importøren i forbindelse med selvklassificeringen af et  

 givent stof bliver opmærksom på, at dette stof besidder én  

 eller flere af ovennævnte egenskaber, skal skemaerne II eller III til §  

 7-meddelelsen anvendes (rekvireres hos Miljøstyrelsen).
 Fører vurderingen ikke til en klassificering af stoffet som  

 carcinogent, mutagent eller reproduktionstoksisk, benyttes i stedet  

 nærværende skema I.
 I forlængelse af Skema I - Lovpligtige oplysninger - har  

 Miljøstyrelsen udarbejdet et skema til en række frivillige  

 ekstraoplysninger om det pågældende stof (Skema Ia - Frivillige  

 ekstraoplysninger). De frivillige ekstraoplysninger indeholder en yderligere  

 beskrivelse af stoffet hvad angår dets fysisk-kemiske, human- og  

 økotoksikologiske egenskaber.
Miljøstyrelsen understreger, at det står producenten/  

 importøren frit for at indhente og meddele disse oplysninger.
I det  

 omfang oplysningerne er til stede, vil Miljøstyrelsen imidlertid gerne  

 bede om, at skemaet udfyldes med så mange informationer som muligt, og  

 indsendes sammen med de lovpligtige oplysninger (Skema Ia - Frivillige  

 ekstraoplysninger - er medsendt eller rekvireres hos  

 Miljøstyrelsen).
 Til hjælp for klassificering af det aktuelle stof henvises til  

 ovenstående bekendtgørelse, samt Miljøstyrelsens  

 vejledning om klassificering m.v. af kemiske stoffer og produkter (Vejl. nr.  

 6:1995).
 Det er Miljøstyrelsens håb, at mere akkurate og præcise  

 oplysninger vil føre til hurtigere klassificering og mærkning af  

 flere stoffer, samt hurtigere optagelse af relevante stoffer på Listen  

 over farlige stoffer.
2. Almindelige § 7-meddelelser Skema I består af en række oplysninger som  

 producenten/importøren er lovpligtig at meddele  

 Miljøstyrelsen.1)  

  Disse oplysninger udgør minimumskravene til en §  

 7-meddelelse.
2.1. Lovpligtige oplysninger De lovpligtige oplysninger er en identifikation af stoffet.  

 Nedenstående gennemgår hvordan skemaet skal udfyldes.
Ny meddelelse Er det første gang producenten/importøren meddeler  

 Miljøstyrelsen klassificering af det pågældende stof,  

 anføres datoen for meddelelsen i kolonnen »Ny meddelelse, dato:«.
Erstatter tidligere meddelelse Har producenten/importøren derimod tidligere meddelt klassificering  

 af det pågældende stof, men ønsker at ændre denne  

 (f.eks. på grund af ny viden om stoffet), udfyldes kolonnen »Erstatter  

 tidligere meddelelse af dato:« med datoen for denne tidligere meddelelse.
Stoffets kemiske navn Stoffets kemiske navn anføres i en internationalt anerkendt  

 nomenklatur, hvilket vil sige EINECS2)  eller IUPAC3)  navne.
*Stoffets handelsnavn Hvis stoffets handelsnavn er forskellige fra stoffets kemiske navn,  

 anføres det i den dertil indrettede kolonne.
*Synonymer Eventuelle synonymer for stoffet noteres.
*CAS-nummer Herefter følger stoffets CAS-nummer.4)  Såfremt stoffet findes i  

 forskellige hydratiserede former, anføres antallet af H2O  

 molekyler på stregen (_H2 O) og det tilhørende  

 CAS-nummer i de dertil indrettede kolonner.
*EINECS nummer Stoffets EINECS nummer anføres.
EINECS nummeret kaldes også  

 EF- eller EØF-nummer.
Fareklassifikation Når producentens/importørens selvklassificering er afsluttet,  

 noteres hvilke R(isiko)-, S(ikkerheds)-sætninger og faresymboler  

 producenten/importøren er kommet frem til.
Klassificeringen og  

 mærkning foretages ved at vurdere data i forhold til kriterierne i  

 bekendtgørelsen.
Faresymboler, R- og S-sætninger forefindes i  

 bilag 3, 4 og 5 i Miljø- og Energiministeriets bekendtgørelse  

 nr. 801 af 23. oktober 1997. Er datene, der ligger til grund for  

 klassificeringen udgivne, angives referencen (se 2.3).
*Anvendelsesområde Viden om stoffers anvendelsesområde(r) indgår i  

 Miljøstyrelsens arbejde med kemiske stoffer.
Miljøstyrelsen  

 ønsker derfor, at drage nytte af producentens/importørens  

 kendskab til stoffets anvendelsesområde(r). Stoffets  

 anvendelsesområder er opdelt på henholdsvis industriel og  

 forbrugermæssig anvendelse.
Det står  

 producenten/importøren frit for at meddele kendskab til andre  

 anvendelsesområder af stoffet end de for producenten/importøren  

 aktuelle.
*Forventet produceret/importeret mængde af stoffet  

 (pr. år) Et andet vigtigt parameter i Miljøstyrelsens arbejde med kemiske  

 stoffer, er viden om i hvilke mængder, disse er til stede.  

 Miljøstyrelsen ønsker derfor at drage nytte af  

 producentens/importørens kendskab til hvilke mængder,  

 producenten/importøren forventer at producere/ importere om  

 året.
Dato og underskrift Skemaet dateres og underskrives.
2.2. Bemærkninger Bemærkninger Endelig rummer skemaet plads til oplysninger af anden relevant art, som  

 f.eks. argumentation for manglende data, oplysninger om leverandør,  

 vedlagt information etc., som producenten/importøren finder det  

 relevant at meddele Miljøstyrelsen.
De med * markerede punkter er for så vidt frivillige.
Det er  

 imidlertid oplysninger som Miljøstyrelsen er særligt  

 interesseret i at få oplysninger om for de § 7-meddelte stoffer.
2.3. Referencer Til skemaet hører en referenceliste over samtlige kilder til  

 ovenstående oplysninger.
Denne liste skal indeholde:
Forfatterens efternavn, fornavn Artiklens titel Publikationens navn, nummer, sidetal (for artiklen),  

 udgivelsesår Eks.:
Sina, J.F., Bean, C.L., Dysart, G.R., Taylor, V.I. and Bradley, M.O.  

 »Evaluation of the alkaline elution/rat hepatocyte assay as a predictor of  

 carcinogenic potential.« Mutation Research, 113, pp 357-391, 1983.
 Hver enkelt kilde nummereres (1, 2, 3 ...).
 Det er herefter nemt at anføre den aktuelle references nummer i  

 parentes, i forlængelse af oplysningerne.
3. Indberetning af § 7-meddelelser Ovenstående er resultatet af et ønske om at standardisere og  

 styrke informationsniveauet i § 7-meddelelserne.
For at lette processen  

 yderligere er skemaet gjort tilgængelig på diskette.
Skemaet er konstrueret i en såkaldt Microsoft Excel 5.0.  

 projektmappe.
Skemaets kolonner er ikke »låst« fast, og kan  

 således tilpasses producentens/importørens aktuelle  

 pladsmæssige behov.
Producenten/importøren har ikke pligt til at anvende  

 disketteformen.
Miljøstyrelsen håber imidlertid denne  

 konstruktion vil inspirere virksomhederne til at indsende § 7-meddelelserne  

 på diskette.
Det er endvidere muligt at indsende § 7-meddelelserne via  

 e-mail. Ønsker producenten/importøren at benytte denne  

 mulighed, rettes henvendelse til Miljøstyrelsens Kemikaliekontor for  

 den aktuelle e-mail addresse.
Bilag Skema I Lovpligtige oplysninger § 7-MEDDELELSE i henhold til Miljøministeriets  

 bekendtgørelse nr. 801 af 23. oktober 1997 »Bekendtgørelse om klassificering, emballering,  

 mærkning, salg og opbevaring af kemiske stoffer og produkter.« 1. IDENTIFIKATION AF STOFFET Ny meddelelse, dato:
 Erstatter tidligere meddelelse af dato:
 1.1 Stoffets kemiske navn (EINECS, IUPAC):
 1.2 Stoffets handelsnavn:
 1.3 Synonymer:
 1.4 CAS-nr.:
 CAS-nr._H2O:
 CAS-nr._H2O:
 1.5 EINICS nr. (EF-nummer):
1.6 Fareklassifikation Klassifikation:
 R-sætninger:
 S-sætninger:
 Faresymbol(er):
 1.7 Kendte/planlagte anvendelser:
Industrielt Forbruger 1.8 Forventet produceret/importeret mængde af stoffer (pr.  

 år):
 Dato:	Anmelder:
6. ANDRE BEMÆRKNINGER 7. REFERENCER 1)   I henhold  

 til Miljø- og Energiministeriet (1997): Bekendtgørelse nr. 801  

 af 23. oktober 1997 om klassificering, emballering, mærkning, salg og  

 opbevaring af kemiske stoffer og produkter, § 7 stk. 1 2)   European  

 Inventory of Existing Commercial Chemical Substances (EINECS) er den  

 europæiske, numeriske kode for eksisterende kemiske stoffer.  

 Eksisterende kemiske stoffer omfatter kemiske stoffer, der var i handelen  

 mellem 1. januar 1971 og den 18. september 1981 (Bilag til EFT C 146 A, 33.  

 årgang, 15 juni 1990, Bind I).
 3)    

 International Union of pure and Applied Chemistry (IUPAC).
