Bekendtgørelse om indberetning og refusion af kommunalbestyrelsens udgifter til egu-elever I medfør af § 13 a, stk. 5, i lov om erhvervsgrunduddannelse m.v., jf. lovbekendtgørelse nr. 1321 af 27. november 2007, som ændret ved § 3 i lov nr. 1527 af 29. december 2009, fastsættes:
Refusionsberettigede udgifter § 1. Staten refunderer på grundlag af kommunens indberetninger delvist kommunalbestyrelsens udgifter til erhvervsgrunduddannelse m.v., jf. lovens § 13 a, stk. 1-3.
Opgørelse og indberetning af aktivitet og udgifter § 2. Kommunalbestyrelsen skal indberette de samlede refusionsberettigede udgifter, som er afholdt til skoleydelse, undervisning og supplerende tilskud.
 Stk. 2. Indberetningen skal ske på baggrund af følgende udgifter:
 1) De udgifter, som kommunen har afholdt til skoleydelse, jf. lovens § 5, stk. 3.
2) De udgifter, som kommunen har afholdt til uddannelsesforløb, jf. lovens § 13, stk. 1, 1.pkt., og § 13, stk. 2. Udgifterne beregnes på grundlag af antallet af egu-årselever.
Udgifter til uddannelsesforløb refunderes op til en takst pr. årselev.
Taksten fastsættes på de årlige finanslove, jf. lovens § 13 a, stk. 2.
3) De udgifter, som kommunen har afholdt til supplerende tilskud til skoleundervisning, jf. lovens § 13, stk. 1, 2. pkt.
Udgifterne refunderes op til en takst pr. elev pr. år.
Taksten fastsættes på de årlige finanslove, jf. lovens § 13 a, stk. 3.
 Stk. 3. Udgifter til vejledning, administration, elevløn mv. er ikke omfattet af refusion.
Stk. 4. En egu-årselev er en elev, der har modtaget undervisning på fuld tid i 200 dage i et år.
Kun elever, der har en uddannelsesplan, jf. lovens § 5, kan indgå i opgørelsen.
Rekvireret undervisning § 3. Hvis kommunalbestyrelsen har rekvireret egu-forløb i en anden kommune, er det den kommune, som har rekvireret undervisningen og afholdt udgiften, som skal indberette den refusionsberettigede udgift.
Opgørelse af periode og indberetningsfrist § 4. Indberetningsperioden omfatter refusionsberettigede udgifter fra 1. december i finansåret forud for indberetningsåret til 30. november i det finansår, indberetningen vedrører.
 Stk. 2. Indberetning af aktivitet og refusionsberettigede udgifter skal ske senest den 5. januar i det efterfølgende finansår.
Refusionsudbetaling og revisor attestation § 5. Udbetaling af refusion af kommunalbestyrelsens refusionsberettigede udgifter til egu-elever, jf. § 2, sker på grundlag af kommunalbestyrelsens indberetning til Undervisningsministeriet.
Indberetningen skal ske på det indberetningsskema, der findes på Undervisningsministeriets hjemmeside: www.uvm.dk Stk. 2. Indberetningen skal attesteres af kommunens revisor.
Stk. 3. Kommunalbestyrelsens refusionsberettigede udgifter til egu-elever skal opgøres på grundlag af de retningslinier, der fremgår af: Vejledning for opgørelse af revisionsberettigede udgifter, der findes på Undervisningsministeriets hjemmeside: www.uvm.dk Stk. 4. Refusionen vil blive udbetalt i slutningen af januar i det efterfølgende finansår, såfremt kommunalbestyrelsens anmodning om refusion er modtaget rettidigt i Undervisningsministeriet, og skemaet er korrekt udfyldt.
Ikrafttrædelse § 6. Bekendtgørelsen træder i kraft den 1. juni 2010 og har virkning for indberetninger om refusion for finansåret 2010 og senere finansår.
