Fremsat den 7. oktober 2004 af undervisningsministeren (Ulla Tørnæs) Forslag til Lov om ændring af lov om gennemsigtighed og åbenhed i  

 uddannelserne m.v.
(Offentliggørelse afgennemførelses- og  

 beskæftigelsesprocenter m.v.) § 1 I lov nr. 414 af 6. juni 2002  

 om gennemsigtighed og åbenhed i uddannelserne m.v. foretages følgende  

 ændringer:
 1.  

  

 I  

  

 § 2, stk. 1,  

 nr. 1,  

  

 indsættes efter »uddannelser,«:  

 »uddannelsernes mål,«.
 2.  

  

 I  

  

 § 2, stk. 1, nr. 2,  

  

 indsættes efter »udgangspunkt«: », herunder pædagogisk praksis og  

 indsatsområder«.
 3.  

  

 I  

  

 § 2, stk. 1,  

  

 indsættes efter nr. 3 som nyt nummer:
»4)  

 	  

 Elevers  

 og studerendes fuldførelsestid, fuldførelsesfrekvens, frafald,  

 overgangsfrekvens til anden uddannelse og overgangsfrekvens til  

 beskæftigelse.  

 Skolerne eller institutionerne anvender centrale databaser, der stilles til  

 rådighed af vedkommende minister, medmindre denne bestemmer andet.
For  

 grundskolen kan ministeren bestemme, at skolerne skal give oplysninger om,  

 hvor  

 stor en andel af eleverne, der deltager i folkeskolens prøver og på hvilket  

 niveau. « Nr. 4 og 5 bliver herefter nr. 5 og 6.
 4.  

  

 I  

  

 §  

 2, stk. 2,  

  

 indsættes som  

  

 6. pkt.:
»Undervisningsministeren  

 kan med hensyn til grundskolen bestemme, at skolerne skal supplere de  

 offentliggjorte karakterer efter stk. 1, nr. 3, med henvisninger til nærmere  

 af  

 ministeren angivne socioøkonomiske oplysninger.« 5.  

  

 I  

  

 § 4  

  

 indsættes efter  

 stk. 1 som nyt stykke:
»Stk.  

 2.  

  

 Undervisningsministeren kan fastsætte regler om, fra hvilket tidspunkt  

 skoler og institutioner skal give de i § 2, stk. 1, nr. 4, nævnte oplysninger  

 og om, at oplysningerne, helt eller delvis, ikke skal gives for bestemte  

 uddannelser eller skoler og institutioner.« Stk. 2 bliver herefter stk. 3.
 6.  

  

 I  

  

 § 4, stk. 2,  

  

 der  

 bliver stk. 3, ændres »Reglerne« til: »De regler, der er nævnt i stk. 1 og  

 2,«.
 7.  


  

 § 5  

  

 ophæves.
§ 2 Loven træder i kraft den 1. juli 2005.
Bemærkninger tillovforslaget Almindelige bemærkninger 1. Lovforslagets baggrund Med vedtagelsen af lov om gennemsigtighed og åbenhed i  

 uddannelserne i juni 2002 blev et vigtigt skridt taget til at sikre høj  

 kvalitet i uddannelsessystemet samtidig med, at den enkelte borger fik bedre  

 muligheder for at foretage et kvalificeret valg af uddannelse, skole eller  

 uddannelsesinstitution.
Med hensyn til lovens forarbejder henvises til  

 Folketingstidende 2001-02 (2. samling); Folketingets forhandlinger side 4865,  

 6711, 7041; Tillæg A side 4487; Tillæg B side 928. (Lovforslag nr.
L 175).
Ved at skabe gennemsigtighed og åbenhed om skolernes og  

 uddannelsesinstitutionernes aktiviteter, særlige indsatsområder og mål, kan  

 skolerne lade sig inspirere af hinanden.
De kan følge med i, hvor langt andre  

 er kommet med kvalitetsudvikling af undervisning og uddannelser, og de kan få  

 gode ideer til at løse problemer, andre skoler også har, og som de med succes  

 har gjort noget ved.
 I OECD-rapporten om grundskolen i Danmark, der blev fremlagt i  

 juni 2004, blev det særligt fremhævet, at skolerne i et utilstrækkeligt  

 omfang  

 vurderer deres egen indsats og heller ikke formidler hensigtsmæssige  

 arbejdsmetoder  

 mellem skolerne.
 Inden for det seneste år er vedtaget en række  

 uddannelsesreformer, der alle skal styrke relevans og kvalitet i  

 uddannelserne.  

 Det gælder universitetsreformen og gymnasiereformen, og det gælder  

 omlægningerne i erhvervsuddannelserne, arbejdsmarkedsuddannelserne, i  

 grundskolen og på området danskuddannelse til voksne udlændinge.
Det store udviklingsarbejde, der derfor forestår for skolerne  

 og uddannelsesinstitutionerne, understreger blot vigtigheden af en større  

 gennemsigtighed og åbenhed, så skolerne ved hjælp af hinandens  

 offentliggjorte  

 mål, resultater og kvalitetsudvikling kan lade sig inspirere og høste af  

 andres  

 erfaringer.
For universiteternes vedkommende er et krav om at offentliggøre  

 resultater af evalueringer, kvalitetsudvikling m.v. fastlagt i lov om  

 universiteter.
Men loven skal også sikre gennemsigtighed og åbenhed for  

 borgerne og virksomhederne.
Loven sætter rammerne for, at borgernes frie valg  

 kan ske på et kvalificeret grundlag.
 Regeringen ønsker at skabe en mere borgernær offentlig sektor.  

 En offentlig sektor med valgfrihed, med klare mål og med åbenhed.
 En af hovedhjørnestenene i regeringens moderniseringsprogram er  

 valgfriheden, og det gælder ikke mindst friere valg af skole og  

 uddannelsesinstitution.
 For at kunne foretage et kvalificeret valg, skal den enkelte  

 virksomhed og borger kunne sammenligne de aktiviteter og mål, skolerne og  

 uddannelsesinstitutionerne arbejder med, og de resultater, der opnås, så valg  

 af skole og uddannelse kan ske ud fra særlige ønsker og behov.
 Med lovforslaget har regeringen taget et yderligere skridt for  

 at kvalificere den gennemsigtighed og åbenhed, der er nødvendig for borgerne  

 samt skolerne og uddannelsesinstitutionerne imellem.
2.Lovforslagets  

 indhold Med dette lovforslag suppleres skolernes og  

 uddannelsesinstitutionernes forpligtelse til at offentliggøre oplysninger på  

 hjemmesiderne.
De oplysninger, det drejer sig om, angår forskellige mål og  

 resultater, fuldførelsestid, fuldførelsesfrekvens, frafald og  

 overgangsfrekvens  

 til anden uddannelse eller beskæftigelse.
Da lov om gennemsigtighed og  

 åbenhed  

 i uddannelserne m.v. blandt andet skal give borgerne forbedrede muligheder  

 for  

 at sammenligne skoler, uddannelser og uddannelsesinstitutioner, forudsættes  

 alle nøgletal tilvejebragt i ministeriernes centrale databaser og leveret  

 herfra direkte til institutionerne.
Dette sikrer sammenlignelighed mellem  

 uddannelser og uddannelsesinstitutioner.
De foreslåede oplysninger vil især være relevante for de  

 erhvervsrettede uddannelser, bortset fra visse efteruddannelser, jf.  

 bemærkninger til § 1, nr. 3, og de vil samtidig blive anvendt og indgå i det  

 resultatorienterede tilsyn med uddannelser inden for  

 Undervisningsministeriets  

 område.
Videnskabsministeriet er ved at udarbejde en vejledning om  

 gennemførelse af loven om gennemsigtighed og åbenhed i uddannelserne m.v.,  

 hvori bl.a. indgår offentliggørelse af oplysninger om frafald og  

 gennemførelse  

 af uddannelserne.
 Ikke alle oplysningerne vil være relevante for samtlige  

 uddannelsesområder, først og fremmest grundskoleområdet (0.-10. klasse), samt  

 i  

 nogen grad voksen- og efteruddannelsesområdet, og det foreslås derfor, at  

 undervisningsministeren kan bestemme, hvilke af de nævnte oplysninger, der  

 kan  

 udelades for enkelte uddannelser, skoler eller institutioner.
 For folkeskolen vil til gengæld andre oplysninger, såsom valgt  

 pædagogisk praksis, herunder den tilrettelagte praksis for løbende evaluering  

 af elevernes udbytte af undervisningen, valgte indsatsområder m.v. være  

 relevante, og krav om offentliggørelse af disse oplysninger vil være en  

 naturlig opfølgning på OECD-rapporten om den Grundskolen i Danmark, 2004.
 De første erfaringer fra skolernes og  

 uddannelsesinstitutionernes hjemmesider har vist, at der er behov for en  

 tydeliggørelse af det pædagogiske udgangspunkt, hvilket er sket med  

 lovforslagets § 1, nr. 2.
For grundskolens vedkommende foreslås, at offentliggørelse af  

 karakterer - hvis det fastsættes af undervisningsministeren - kvalificeres  

 således, at karaktererne kan suppleres med en »skolescore«.
En skolescore er  

 skolens  

 karaktergennemsnit korrigeret for en række socio-økonomiske faktorer.
De  

 socio-økonomiske faktorer vil med de nuværende erfaringer være forældrenes  

 uddannelsesbaggrund og elevgruppens sammensætning med hensyn til køn og  

 etnisk  

 baggrund.
Herved opnås et mere retvisende billede af de resultater, skolen  

 opnår gennem undervisningen og den øvrige virksomhed.
For en mere udførlig  

 forklaring på begrebet henvises til bemærkningerne til lovforslagets § 1, nr.  

 4.
 For grundskolen vil det endvidere også kunne være relevant, at  

 skolerne skal give oplysninger om, hvor stor en del af eleverne der deltager  

 i  

 prøver, fx afgangsprøverne i 9. og 10. klasse.
Med fremsættelse af dette lovforslag foreslås den  

 revisionsbestemmelse, der er i nuværende lov, ophævet.  

 Undervisningsministeriet  

 har i 2004 gennemført en undersøgelse af uddannelsesinstitutionernes arbejde  

 med at gennemføre lov om gennemsigtighed og åbenhed i uddannelserne.  

 Undersøgelsen viser, at institutionerne i dag offentliggør oplysninger på  

 internettet om institutionen og om undervisningen i utilstrækkeligt omfang.  

 Sideløbende med, at lovforslaget har været til høring, har ministeriet  

 konstateret, at de oplysninger institutionerne offentliggør ikke altid er  

 præcise nok, og at de ikke lever op til samtlige krav i loven.
En række  

 institutioner har dog meddelt, at de vil være i stand til at leve op til  

 lovens  

 krav ved udgangen af 2004. Undervisningsministeriet vil på denne baggrund  

 følge  

 op på undersøgelsen med en tilsynsindsats.
3. Lovforslagets  

 økonomiske og administrative konsekvense  

 r De berørte ministerier har  

 allerede hjemmel til at indhente de i lovforslaget omtalte oplysninger fra  

 institutioner i kommunalt og amtskommunalt regi.
3.1. Økonomiske konsekvenser for stat,  

 kommuner og amtskommuner Lovforslaget vil ikke medføre merudgifter for de kommunale  

 parter, idet de oplysninger, som skolerne skal offentliggøre efter  

 lovforslaget, er oplysninger, som vil kunne gøres tilgængelige på skolernes  

 hjemmesider via link til centrale databaser eller er oplysninger, som  

 skolerne  

 i forvejen har, eller som de efter anden lovgivning er forpligtet til at  

 have.  

 På det statslige område, herunder de selvejende institutioner, forudsættes  

 udgifterne til etablering og vedligeholdelse afholdt inden for de gældende  

 budgetrammer.
3.2. Administrative konsekvenser for stat,  

 kommuner og amtskommuner Lovforslaget har ingen væsentlige administrative konsekvenser  

 for stat, kommuner og amtskommuner.
3.3. Økonomiske konsekvenser for  

 erhvervslivet Lovforslaget har ingen økonomiske konsekvenser for  

 erhvervslivet.
3.4. Administrative konsekvenser for  

 erhvervslivet Lovforslaget har ingen administrative konsekvenser for  

 erhvervslivet.
4. Lovforslagets miljømæssige konsekvenser Lovforslaget har ingen miljømæssige konsekvenser.
5. Lovforslagets forhold til EU-retten Lovforslaget indeholder ikke EU-retlige aspekter.
6. Høring Forslaget har været fremlagt på  

 Undervisningsministeriets hjemmeside med henblik på offentlig høring.  

 Derudover  

 har forslaget været udsendt til høring hos en række organisationer m.v., som  

 fremgår af bilag 2 til lovforslaget.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske  

 konsekvenser for stat, kommuner og amtskommuner Ingen Ingen Administrative  

 konsekvenser for stat, kommuner og amtskommuner Ingen Ingen Økonomiske  

 konsekvenser for erhvervslivet Ingen Ingen Administrative  

 konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Forholdet  

 til EU-retten Forslaget  

 indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Efter lovens § 2, stk. 1, nr. 1, skal der ske offentliggørelse  

 af skolens eller institutionens aktuelle uddannelser, fagudbud, læseplaner  

 m.v.
Ved forslaget suppleres pligten til offentliggørelse til at  

 omfatte uddannelsernes mål.
Den undervisning, der er omfattet af den gældende  

 lov, er kendetegnet ved at være reguleret ved lov, og uddannelsernes eller  

 undervisningens mål findes derfor oftest beskrevet i uddannelsernes  

 regelgrundlag (love og bekendtgørelser). Disse centralt fastsatte mål er ofte  

 suppleret af lokale mål for institutionen, fx i form af læseplaner,  

 studieordninger, undervisningsplaner, resultatkontrakter og de enkelte  

 skolers  

 opfølgning på flerårsaftaler.
For universiteternes vedkommende er de generelle regler og  

 centralt fastsatte mål fastsat i bekendtgørelse om bachelor- og  

 kandidatuddannelser ved universiteterne.
De detaljerede regler for  

 uddannelserne skal fastlægges af universitetet i studieordningen.
Til nr. 2 Det foreslås, at kravet i lovens § 1, nr. 2, om at der skal ske  

 offentliggørelse af skolens eller institutionens aktuelle pædagogiske  

 udgangspunkt præciseres, således at oplysninger om pædagogisk praksis og  

 indsatsområder skal indgå.
Med pædagogisk praksis forstås, hvad institutionen allerede gør  

 og planlægger at gøre i forhold til bestemte indsatsområder.
For grundskolens  

 vedkommende kan det fx være, hvilken pædagogisk praksis skolen vil anvende  

 for  

 fx at fremme den faglige udfordring for hver enkelt elev, at sikre løbende  

 evalueringer af eleverne, at forbedre læring for tosprogede børn og unge, at  

 nedbryde den negative sociale arv og i øvrigt styrke forståelsen for den  

 sociale arvs betydning samt sikre, at alle elever/studerende opnår de  

 fastsatte  

 læringsmål.
 For universiteterne vil det fx være en beskrivelse af, hvad det  

 indebærer, at uddannelserne er forskningsbaserede, samt en beskrivelse af den  

 pædagogiske tilgang, fx om undervisningen i overvejende grad foregår ved  

 forelæsninger,  

 holdundervisning, gruppearbejde, selvstændig forelæggelse, opgaveskrivning  

 eller andet.
 For udbydere af danskuddannelse kan det fx være en beskrivelse  

 af, hvordan man tilrettelægger undervisningen for udlændige med forskellig  

 skole- og uddannelsesbaggrund og hvorledes danskundervisning, der foregår på  

 arbejdspladsen, kan tilrettelægges.
Med indsatsområder forstås institutionens/skolens særlige  

 målsætninger for de kommende år, herunder for institutionens arbejde med sit  

 værdigrundlag.
Mange institutioner vil have de kommende års målsætninger  

 indarbejdet  

 i en virksomhedsplan, årsplaner eller lignende.
Et indsatsområde kan fx være  

 forbedret kommunikation med brugere/omverden, at skolens eller institutionens  

 værdigrundlag også udtrykkeligt forholder sig til erhvervslivet og beskriver  

 samspil med lokale virksomheder eller øget fokus på IT i undervisningen.  

 Regeringens handlingsplan om øget internationalisering forudsætter en særlig  

 indsats i forhold til internationalisering, og af de forskellige  

 flerårsaftaler  

 på flere uddannelsesområder fremgår, hvilke indsatsområder, der skal arbejdes  

 med, fx tættere kontakt mellem uddannelsesinstitutioner og virksomheder,  

 videncenteropbygning mv.
Til nr. 3 Den gældende lov  

 omfatter oplysninger om institutionens uddannelsesudbud, værdigrundlag og  

 pædagogiske udgangspunkt, karaktergivning, gennemførte aktuelle evalueringer  

 samt andre oplysninger, som institutionen finder væsentlige for belysning af  

 kvaliteten af skolens eller institutionens undervisning.
 Med lovforslaget foreslås det, at institutionerne yderligere  

 skal offentliggøre oplysninger om fuldførelsestid, fuldførelsesfrekvens,  

 frafald, overgangsfrekvens til anden uddannelse og overgangsfrekvens til  

 beskæftigelse.
 De enkelte oplysninger opgøres ikke på enkeltpersoner, men på  

 uddannelsesgrupper og institutioner.
 Ved  

  

 fuldførelsestid  

  

 menes  

 antal måneder, elever/studerende anvender på at fuldføre en given uddannelse.  

 Fuldførelsestiden skal ses sammenholdt med den uddannelsestid, der er fastsat  

 for de enkelte uddannelser.
 Ved  

  

 fuldførelsesfrekvens  

  

 menes  

 den andel af  

 elever/studerende, der har  

 fuldført eller forventes at fuldføre en uddannelse.
 Oplysninger om  

  

 frafald  

  

 vil  

 indeholde en tidsmæssig angivelse af, hvor langt henne i uddannelsesforløbet  

 det endelige afbrud af uddannelsen konstateres.
Med  

  

 overgangsfrekvens til  

 anden uddannelse  

  

 menes andelen af elever/studerende, der overgår til anden  

 uddannelse.
Fx overgang fra 9. kl. til gymnasial uddannelse og overgang til  

 erhvervsuddannelse.
 Med  

  

 overgangsfrekvens til  

 beskæftigelse  

  

 menes andelen, der overgår til beskæftigelse.
 For at få så dækkende tal som muligt,  

 anvendes der både historiske og beregnede tal.
For at sikre sammenlignelighed mellem uddannelser og  

 uddannelsesinstitutioner og for at lette institutionernes arbejde, skal de i  

 forslaget i § 1, nr. 3, nævnte oplysninger som hovedregel tilvejebringes via  

 centrale databaser.
Det forudsættes, at oplysningerne langt overvejende  

 tilvejebringes via udtræk fra Danmarks Statistiks registre forestået af  

 ministerierne.
Oplysningerne stilles til rådighed for institutionerne, der  

 skal  

 etablere et link til de centrale databaser på deres hjemmeside.
En sådan  

 praktisk løsning belaster kun institutionerne i meget begrænset omfang, og  

 det  

 sikrer størst mulig sammenlignelighed mellem oplysninger for forskellige  

 institutioner.
Der findes allerede i dag centrale databaser, der har  

 oplysningerne for fuldtidsuddannelserne på de involverede ministeriers  

 områder.  

 Endvidere har Ministeriet for Videnskab, Teknologi og Udvikling indgået en  

 kontrakt  

 med Dansk Center for Forskningsanalyse ved Aarhus Universitet om levering af  

 en  

 række data.
Den endelige udvikling af centrale databaser vedrørende  

 arbejdsmarkedsuddannelserne, enkeltfag og fagspecifikke kurser m.v., er  

 planlagt til at være tilendebragt inden udgangen af 2006.
Vedkommende minister kan bestemme ikke at anvende de centrale  

 databaser eller ikke anvende dem fuldt ud.
I sådanne tilfælde skal  

 uddannelsesinstitutionerne selv løse opgaven med at udarbejde og  

 offentliggøre  

 oplysningerne.
Bestemmelsen tænkes især anvendt af Ministeriet for Videnskab,  

 Teknologi og Udvikling.
Oplysninger om overgange til anden uddannelse og til  

 beskæftigelse vil skulle trækkes fra de centrale databaser.
Institutionerne  

 er  

 ikke selv umiddelbart i stand til at tilvejebringe oplysningerne, idet de  

 vedrører elever/studerendes færden, efter at de har forladt institutionen.
 På området for uddannelse i dansk vil Integrationsministeriet  

 stille nøgletallene til rådighed for udbydere af danskuddannelse.
 Det forventes endvidere, at ministerierne for de oplysninger,  

 der foreligger centralt, præsenterer sammenstillinger af nøgletal for  

 samtlige  

 institutioner inden for et uddannelsesområde på ministeriets hjemmesider for  

 at  

 skabe overblik og umiddelbar sammenligningsmulighed.
I grundskolen bestemmer eleven selv,  

 om denne går til prøve i fagene, og elever i 10. klasse bestemmer selv,  

 hvorvidt de går til prøve på 9. eller 10. klasses niveau.
Efter forslaget  

 bemyndiges ministeren til at bestemme, at oplysninger om prøvekarakterer  

 suppleres  

 med oplysninger om, hvor mange elever på årgangen der går til prøve og på  

 hvilket niveau.
Til nr. 4 Efter forslaget skal  

 undervisningsministeren kunne bestemme, at grundskolerne, herunder for 10.  

 klasse, skal supplere de offentliggjorte karakterer med henvisning til  

 socioøkonomiske oplysninger, en såkaldt »skolescore«.
Oplysningerne skal af  

 skolerne  

 hentes fra centrale databaser  

 efter ministerens anvisning.
 En skolescore er et redskab til at  

 bedømme en skoles præstationer, når der tages hensyn til elevmaterialet.  

 Flere  

 undersøgelser og det forberedende arbejde med en model til en skolescore  

 viser,  

 at elevernes præstationer, blandt mange faktorer, fx er afhængige af  

 forældrenes uddannelsesmæssige baggrund, elevernes køn og etniske baggrund.
 Skolescoren vil tage højde for kendt  

 viden om elevsammensætning og elevbaggrund, som statistisk set kan have  

 indflydelse på de karaktergennemsnit, en skole opnår i sine afgangsklasser.  

 Med  

 statistiske metoder kan karaktererne behandles i forhold til denne viden.
En skolescore bliver et udtryk for,  

 hvor meget en skole løfter sine elever i forhold til udgangspunktet.
En  

 skole,  

 som ligger i et »belastet« kvarter, vil blive målt i forhold til sine elevers  

 forudsætninger.
Skolescoren vil altså fortælle,  

 hvilke skoler, der opnår resultater, som er bedre end forventet, uanset  

 variationen  

 i skolernes elevsammensætning.
De nuværende analyser viser, at en ikke  

 ubetydelig del af variationen kan forklares via forhold, som skolerne ikke  

 har  

 direkte indflydelse på.
Ved at korrigere for dette vil forventningerne til,  

 hvordan en skole klarer sig, ikke længere være afhængig af disse parametre.  

 Med  

 denne åbenhed vil det i højere grad blive muligt at identificere  

 mønsterbryderskoler.
Uden tilgængelige oplysninger om karaktergennemsnit og  

 socioøkonomiske oplysninger på skoleniveau vil det være overordentlig  

 vanskeligt, at  

 sprede viden i uddannelsessystemet  

 om best practice når det kommer til den vigtige opgave med at bryde negativ  

 social arv, hvilket er en betydelig udfordring for bl.a. uddannelsessystemet  

 i  

 Danmark.
Selv om beregningerne, der lægges til  

 grund for skolescoren, tager udgangspunkt i den enkelte elev, vil resultatet  

 altid kun blive præsenteret på skoleniveau, fagniveau og eventuelt køn.
Man  

 vil  

 således aldrig kunne genkende de enkelte elever.
Der vil blive lagt  

 forskellige  

 begrænsninger ind i offentliggørelse af resultater, fx at skoler med meget få  

 elever i et bestemt fag ikke medtages.
Ved beregningerne tages udgangspunkt  

 i de karakterer, som kan sammenlignes landsdækkende, dvs. prøveresultater med  

 ekstern censur.
Den beregnede skolescore vil fx kunne offentliggøres for den  

 enkelte skole i form af et tal på en skala fra 5 til +5, der viser om  

 skolen  

 præsterer som forventet (tallet  

 0), over  

 forventet (fx 3), eller under forventet (fx 3).
 Som baggrund for forslaget om  

 skolescore kan henvises til OECD-rapporten om Grundskolen i Danmark, 2004,  

 der  

 omtaler skolens evne til at skabe værditilvækst (added value), dvs. en  

 »angivelse af det omfang, hvori en given skole har bibragt fremgang hos alle  

 elever i en række fag   fra skolestart til offentlige eksamener  

 sammenlignet  

 med andre skoler « og rapportens omtale af offentliggørelse af data om  

 skolernes præstationer og om opfølgning på oplysninger om dårligt  

 præstationsniveau.
Endvidere kan henvises til  

 Vismandsrapporten (DØR), efterår 2003, hvor det blandt andet med hensyn til  

 tests af elevernes færdigheder og offentliggørelse af resultater, hedder:  

 »Hvis  

 der er et ønske om at offentliggøre karakterer og testresultater, bør der  

 foretages  

 en statistisk korrektion for forskelle i forældrebaggrund og andre forhold,  

 der  

 påvirker elevernes præstationer, og som skolerne ikke har indflydelse på.« I Sverige anvendes et system med  

 inddragelse af socioøkonomiske faktorer i den nationale tilsyns- og  

 kvalitetsudviklingsindsats.
 I Storbritannien anvendes  

 sammenligninger mellem større grupper af skoler med definerede ensartede  

 socioøkonomiske  

 udfordringer og sammenligninger mellem skoler på tværs af disse grupperinger.
Bemyndigelsen påtænkes ikke anvendt  

 før tidligst i efteråret 2005 med virkning fra 2006. Udmøntningen af  

 lovforslaget vil ske under hensyn til registerlovgivningens bestemmelser om  

 behandling af personfølsomme oplysninger.
Der vil således ikke ske  

 offentliggørelse af oplysninger, der kan henføres til enkeltpersoner.
Til nr. 5 Ved forslaget bemyndiges  

 undervisningsministeren til at fastsættes regler om, fra hvilket tidspunkt  

 skoler og institutioner skal give de oplysninger, som foreslås offentliggjort  

 efter forslaget i nr. 3, da der kan være tale om, at ikke alle  

 databaseoplysninger foreligger ved lovens ikrafttræden, jf. bemærkningerne  

 til  

 nr. 3.
 Endvidere foreslås ministeren bemyndiget til at fastsætte  

 regler om, at offentliggørelse ikke skal gives for bestemte uddannelser,  

 skoler  

 og institutioner.
De nye oplysninger i forslagets § 1, nr. 3, gælder i princippet  

 alle uddannelsesområder, men på grund af forskellige forhold på uddannelserne  

 er nogle af oplysningerne ikke relevante for enkelte af uddannelserne.
Det  

 gælder fx for grundskoleområdet og de almene/studiekompetencegivende  

 ungdomsuddannelser, at oplysningen om beskæftigelsesfrekvens ikke er  

 relevant.
 Oplysninger om fuldførelse, herunder fuldførelsesfrekvens,  

 fuldførelsestid og frafald, forventes ikke anvendt for grundskolen på grund  

 af  

 dennes særlige karakter.
De grundlæggende erhvervsrettede uddannelser er direkte  

 kvalificerende til arbejdsmarkedet, men giver også adgang til relevante  

 videregående uddannelser.
For disse uddannelser vil både oplysninger om  

 overgang til beskæftigelse og overgang til videregående uddannelser derfor  

 være  

 væsentlige.
Oplysning om fuldførelsestid og frafald er ikke relevant for  

 dele af voksen- og efteruddannelsesområdet, idet forløbenes varighed ofte er  

 afpasset efter de enkelte deltageres forudsætninger.
Oplysninger om overgang  

 til relevant uddannelse og beskæftigelse vil ikke være relevant for  

 hovedparten  

 af deltagerne på arbejdsmarkedsuddannelserne, fordi de allerede er i  

 beskæftigelse.
 Endvidere vil definitionerne af fuldførelsesfrekvens, fuldførelsestid  

 og frafald på området danskuddannelse for voksne udlændinge kunne afvige fra  

 de  

 i bemærkningerne til nr. 3 nævnte, idet undervisningen tilrettelægges  

 fleksibelt i forhold til den enkelte udlændings beskæftigelse eller  

 aktivering.
 Efter lovens § 4, stk. 2, der efter forslaget bliver stk. 3,  

 fastsætter undervisningsministeren regler herom efter forhandling med  

 vedkommende minister, hvis de skal gælde for skoler og institutioner, der  

 ikke  

 hører under undervisningsministerens område.
Til nr. 6 Forslaget er en konsekvens  

 af forslaget i nr. 5.
Til nr. 7 Efter bestemmelsen i lovens § 5 skal loven tages op til  

 revision i folketingsåret 2005-06. Det foreslås, at revisionsbestemmelsen  

 ophæves, jf. de almindelige bemærkninger.
Undervisningsministeren vil følge  

 anvendelsen af loven nøje og foretage en evaluering, der bl.a. vil kunne give  

 baggrund for overvejelser om lovrevision eller yderligere tiltag.
Til § 2 Det foreslås, at lovforslaget skal træde i kraft den 1. juli  

 2005.
Bilag 1 Lovforslaget sammenholdt med gældende lov Gældende formulering Lovforslaget § 2.  

  

 En skole  

 eller en uddannelsesinstitution, som giver undervisning, der er omfattet af  

 loven, skal sikre, at følgende er oplyst på en lettilgængelig måde på skolens  

 eller institutionens hjemmeside på internettet, jf. dog § 3,  

 stk. 1:
 1)  

 	  

 Skolens  

 eller institutionens aktuelle uddannelser, fagudbud og læseplaner m.v.
 2)  

 	  

 Skolens  

 eller institutionens aktuelle værdigrundlag og pædagogiske udgangspunkt.
3)  

 (Udeladt) I lov nr. 414 af 6. juni 2002  

 om gennemsigtighed og åbenhed i uddannelserne m.v. foretages følgende  

 ændringer:
 1.  

  

 I  

  

 § 2, stk. 1,  

 nr. 1,  

  

 indsættes efter »uddannelser,«:  

 »uddannelsernes mål,« .
 2.  

  

 I  

  

 § 2, stk. 1, nr. 2,  

  

 indsættes efter »udgangspunkt«: », herunder pædagogisk praksis og  

 indsatsområder«.
4)  

 	  

 (Udeladt) 5)  

 	  

 (Udeladt) 3.  

  

 I  

  

 § 2, stk. 1,  

  

 indsættes efter nr. 3 som nyt nummer:
»4)  

 	  

 Elevers og studerendes fuldførelsestid, fuldførelsesfrekvens,  

 frafald, overgangsfrekvens til anden uddannelse og overgangsfrekvens til  

 beskæftigelse.
Skolerne eller institutionerne anvender centrale databaser,  

 der stilles til rådighed af vedkommende minister, medmindre denne bestemmer  

 andet.
For grundskolen kan ministeren bestemme, at skolerne skal give  

 oplysninger om, hvor stor en andel af eleverne, der deltager i folkeskolens  

 prøver og på hvilket niveau. « Nr. 4 og 5 bliver herefter nr. 5 og 6.
Stk. 2.  

  

 De oplysninger, som skal gives efter stk. 1,  

 nr. 3, omfatter gennemsnit af karakterer for elevers og studerendes  

 præstationer, afgivet efter lovgivningen om de pågældende uddannelser,  

 fordelt på uddannelser, uddannelsestrin og fag, således at der gives  

 oplysning om afsluttende karakterer samt andre karakterer, i det omfang der  

 har medvirket ekstern censur ved bedømmelsen.
Ved tilsvarende bedømmelse,  

 hvor der er anvendt bedømmelsen »bestået/ikke bestået« eller lignende udtryk,  

 skal der gives en sammenfatning, der oplyser den procentdel af elever eller  

 studerende, der har opnået den bedømmelse, hvormed præstationen er anerkendt.  

 Oplysningerne skal være tilgængelige, når bedømmelsesresultaterne foreligger.  

 Antallet af enkeltvurderinger, som indgår i et gennemsnit eller en  

 procentdel, skal oplyses.
Gennemsnit eller procentdel skal ikke angives for  

 grupper med mindre end tre deltagere eller for elever i amtskommunale  

 folkeskoler eller tilsvarende specialklasser.
 4.  

  

 I  

  

 § 2, stk. 2,  

  

 indsættes som  

  

 6. pkt.:
»Undervisningsministeren kan med hensyn til grundskolen bestemme, at  

 skolerne skal supplere de offentliggjorte karakterer efter stk. 1, nr. 3, med  

 henvisninger til nærmere af ministeren angivne socioøkonomiske oplysninger.« § 4.  

  

 (Udeladt) 5.  

  

 I  

  

 § 4  

  

 indsættes  

 efter stk. 1 som nyt stykke:
»Stk.  

 2.  

  

 Undervisningsministeren kan fastsætte regler om, fra hvilket tidspunkt  

 skoler og institutioner skal give de i § 2, stk. 1, nr. 4, nævnte oplysninger  

 og om, at oplysningerne, helt eller delvis, ikke skal gives for bestemte  

 uddannelser eller skoler og institutioner.« Stk. 2 bliver herefter stk. 3.
 Stk. 2.  

  

 Reglerne fastsættes efter forhandling med  

 vedkommende minister, hvis de skal gælde for skoler og institutioner, der  

 ikke hører under undervisningsministerens område.
 6.  

  

 I  

  

 § 4, stk. 2,  

  

 der  

 bliver stk. 3, ændres »Reglerne« til: »De regler, der er nævnt i stk. 1 og  

 2,«.
 § 5.  

  

 Loven  

 tages op til revision i folketingsåret 2005-06.
 7.  


  

 § 5  

  

 ophæves.
