Bekendtgørelse  

 af  

 aftale af 18. februar 1998 med Norge om tillæggelse af  

 vielseskompetence for den norske ambassade Ved noteveksling af 9. og 18. februar 1998 mellem  

 Udenrigsministeriet og den norske ambassade i København er der  

 indgået en aftale mellem Danmark og Norge om at tillægge  

 medarbejdere ved den norske ambassade ret til at foretage vielser i Danmark  

 af norske statsborgere.
 Notevekslingen har følgende ordlyd:
København, den 9. februar 1998 Hr. ambassadør, Jeg har den ære at henvise til Note nr. 98/97 af 31.  

 oktober 1997 fra den kgl. norske ambassade vedrørende bemyndigelse til  

 at foretage vielser i Danmark med borgerlig gyldighed.
 I betragtning af de nære bånd mellem Danmark  

 og Norge og det mangeårige samarbejde på det familieretlige  

 område, som har resulteret i, at de to lande har meget ensartede regler  

 for indgåelse af ægteskab, er jeg enig i det ønskelige ved  

 at indgå en aftale og har den ære at foreslå  

 følgende:
 Diplomatiske og konsulære medarbejdere ved den kgl.  

 norske ambassade i København tillægges ret til at foretage  

 vielser i Danmark efter norsk ret med gyldighed efter dansk ret, jf. § 21,  

 stk. 1 og § 22, stk. 4, i lov om ægteskabs indgåelse og  

 opløsning (Lovbekendtgørelse nr. 148 af 8. marts 1991 med  

 senere ændringer) på betingelse af, at begge parter har norsk  

 statsborgerskab.
 Denne aftale kan opsiges af en af parterne med 6  

 måneders varsel.
 Hvis ovenstående forslag kan godkendes af den norske  

 regering, har jeg den ære at foreslå, at denne note og svaret  

 herpå skal udgøre en aftale, der træder i kraft straks ved  

 notevekslingen.
Hr. ambassadør Thorvald Stoltenberg Den kgl. norske Ambassade København Aftalen, der ikke gælder for Færøerne  

 og Grønland, trådte i kraft den 18. februar 1998.
