Cirkulæreskrivelse om meddelelse om  

 ophør med udøvelse af selvstændig virksomhed, som  

 medlemmets ægtefælle var medejer af Kommentar m.v.:
 Medlemmet kunne anses for ophørt som  

 selvstændig i forbindelse med likvidation og salg af  virksomhed til en  

 ny virksomhed, hvor medlemmets ægtefælle også var medejer.  

 Der blev lagt vægt på, at der skete en ændring af  

 ejerkredsen, at navn, logo og rettigheder solgtes til et nyt firma, og  

at det nye firma hovedsagelig beskæftigede sig med et andet  

 sagsområde.
 Meddelelse om afgørelsen:
Medlemmet var beskæftiget i en virksomhed, hvor  

 aktiekapitalen var fordelt mellem to aktionærer, der hver ejede 15%, og  

 5 aktionærer, der hver ejede 14%. Medlemmet var gift med en af  

 aktionærerne, der ejede 15% af aktiekapitalen og var  

 med-direktør i virksomheden.
Virksomheden beskæftigede sig  

 primært med spekulativ valutahandel for kunder som erhverv.  

 Virksomheden gik i likvidation pr. 1. oktober 1992 på grund af  

 uoverensstemmelse i aktionærkredsen.
Virksomheden overdrog med virkning fra den 1. oktober 1992  

 alle rettigheder og forpligtelser, herunder navn og logo, til en ny  

 virksomhed.
Aktiekapitalen var ligeligt fordelt mellem to aktionærer,  

 der begge havde været aktionærer i den likviderede virksomhed, og  

 hvoraf den ene var medlemmets ægtefælle, der var formand for det  

 nye selskabs bestyrelse.
Den nye virksomhed beskæftigede sig  

 primært med rådgivning af kommercielle virksomheder med  

 import/eksport og deraf følgende valutarisiko, herunder  

 rådgivning vedrørende betalingsstrømme og  

 risikoafdækning.
 Medlemmet ledigmeldte sig i forbindelse med likvidationen  

 af den førstnævnte virksomhed.
Direktoratet fandt, at de to virksomheder i relation til  

 arbejdsløshedsforsikringslovgivningen skulle betragtes som én  

 virksomhed.
Direktoratet fandt endvidere, at medlemmet ikke kunne anses for  

 udtrådt af virksomheden, idet det ikke var godtgjort, at medlemmets  

 arbejdsfunktioner havde været så klart afgrænsede og  

 beskrevne, at det var muligt at dokumentere og konstatere, at det netop var  

 medlemmets arbejdsfunktioner, der var bortfaldet.
 Ankenævnet fandt, at medlemmet kunne anses for  

 ophørt med selvstændig virksomhed i forbindelse med likvidation  

 af den førstnævnte virksomhed.
