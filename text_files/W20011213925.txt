Nyt fra Ankestyrelsen   tendenser i indsendte  

 afgørelser efter serviceloven   af fuldmægtig Inge Henriksen Ankestyrelsen har ikke nævnt alle de  

 afgørelser, som er indsendt af de sociale nævn i det  

 forløbne år, men har udvalgt de afgørelser, som vi  

 især har fundet af interesse.
Dækning af tabt arbejdsfortjeneste - § 29 Sag nr. 1:
 Et nævn udtalte i sin afgørelse,  

 at efter § 8 i Socialministeriets bekendtgørelse om merudgifter  

 og hjælp til dækning af tabt arbejdsfortjeneste, kan der ikke  

 ydes kompensation for fremtidige ydelser, herunder lønstigninger og  

 bidrag til pensionsordninger.
 Nævnet fandt, at kommunen ved beregningen af tabt  

 arbejdsfortjeneste havde været berettiget til at fradrage  

 pensionsbidrag i det omfang, pensionsbidragene kunne anses som led i  

 ansøgers ansættelsesforhold.
 Nævnet pålagde imidlertid kommunen at undlade  

 at foretage fradrag for et pensionsbidrag på 10,2%, (som ansøger  

 havde oplyst var et eget pensionsbidrag, som han havde anmodet arbejdsgiver  

 om at tilbageholde i lønnen og overføre til pensionskasse) i  

 forbindelse med beregningen af tabt arbejdsfortjeneste, dersom ansøger  

 overfor kommunen kunne dokumentere, at pensionsbidraget ikke skulle anses som  

 led i ansøgers ansættelsesforhold.
Nævnet hjemviste derfor sagen til fornyet behandling  

 og afgørelse.
Nævnets overvejelser var bl.a. følgende:  

 Ved beregning at tabt arbejdsfortjeneste er det hovedreglen, at  

 pågældende til daglig økonomisk stilles, som om  

 pågældende havde en lønindtægt.
Af  

 Socialministeriets bekendtgørelse fremgår det, at der ved  

 beregning af tabt arbejdsfortjeneste ikke skal medtages bidrag til  

 pensionsordninger.
Det er ikke nærmere uddybet, hvad der forstås  

 ved pensionsordninger.  Ifølge telefonnotat var Socialministeriet af  

 den opfattelse, at dersom pensionsbidraget kan relateres til  

 arbejdsforholdet, da skal det fratrækkes.
 Ankestyrelsens kommentarer:
 Ankestyrelsen har ikke haft tilsvarende sager  

 og er umiddelbart enig i nævnets afgørelse.
 Sag nr. 2:
 Et nævn traf afgørelse om tabt  

 arbejdsfortjeneste under ferieophold i udlandet, hvor den handicappede datter  

 var i aflastningsophold, og således ikke skulle med på  

 ferien.
 Nævnet fandt, at kommunen fortsat skulle yde  

 hjælp til dækning af tabt arbejdsfortjeneste til moderen til den  

 9 årig datter under en del af den periode, hvor familien skulle rejse  

 på ferie til Tyrkiet.
 Sagen blev hjemvist til kommunen med henblik på, i  

 hvor lang en periode ydelsen skulle udbetales under ferien, således at  

 der skete en ligestilling med personer i arbejde.
 Nævnet lagde vægt på, at ydelsen efter  

 § 29 kan bevares under kortvarige ferieophold i udlandet, jf.
Ligeledes blev der lagt vægt på, at det var  

 rimeligt at familien fik mulighed for at holde ferie i en periode, uden at  

 have datteren hos sig.
Nævnet udtalte, at det var stemmende med lov om  

 social service, at ydelsen blev bevaret, selv om moderen ikke havde barnet  

 hos sig hele tiden.
Dette understøttedes af, at kommunen i forvejen  

 havde bevilget aflastningsophold til datteren, uden at § 29-ydelsen  

 havde været frataget hende.
 Ankestyrelsens kommentarer:
 Ankestyrelsen har ikke haft lignende sager.  

 Efter Socialministeriets bekendtgørelse om betingelser for i  

 særlige tilfælde at få hjælp efter lov om social  

 service under midlertidige ophold i udlandet fremgår, at hjælp  

 efter § 29 bevares, når modtageren holder ferie i udlandet.  

 Umiddelbart finder Ankestyrelsen afgørelsen korrekt.
Hjemmehjælp - §§ 71-76 Et nævn stadfæstede en kommunes  

 afslag på hjemmehjælp til rengøring hos et gammelt  

 ægtepar på en landejendom under henvisning til, at en  

 60-årig søn indgik i hustanden.
 Nævnet begrundede afgørelsen med, at der  

 ifølge gældende retningslinier og praksis for berettigelse til  

 praktisk bistand til rengøring ikke kunne bevilges praktisk bistand,  

 når der i husstanden var en person, der ikke af helbredsmæssige  

 årsager var afskåret fra at klare opgaverne.
Nævnet vurderede, at sønnen, som indgik i  

 husstanden, kunne klare de nødvendige rengøringsopgaver.
Det  

 forhold, at sønnen havde meget arbejde ved pasning af bedriften og  

 bistod med indkøb, transport og lignende, kunne ikke føre til,  

 at ægteparret var berettiget til praktisk bistand til nødvendig  

 rengøring, som ægteparret ikke selv var i stand til at  

 udføre.
Nævnet havde ved afgørelsen også henset  

 til, at bortset fra ægteparrets soverum benyttede sønnen sig af  

 de rum, hvor nødvendig rengøring var påkrævet.
 Ankestyrelsens kommentarer:
Sagen kan sammenlignes med Ankestyrelsens  

 afgørelse, som er offentliggjort i SM C-18-01(efter nævnets  

 afgørelse). Sagen handlede om hjælp til rengøring hos en  

 kvinde, hvor hendes to voksne sønner (47 år og 45 år)  

 også boede på adressen.
Nævnets afgørelse adskiller  

 sig ved, at der i dette tilfælde er tale om at forældrene havde  

 eget soverum.
Hjælperordning - § 77 Et nævn fandt, at kommunen havde  

 været berettiget til at foretage modregning i en kvindes  

 bistandstillæg efter pensionsloven, idet de hjælpetimer, som  

 kvinden var bevilget efter § 77 for en del dækkede de samme ting,  

 som bistandstillægget er beregnet til at dække.
Nævnet  

 lagde vægt på, at kvinden havde fået bevilget hjælp  

 til personlig bistand, såsom vask og personlig hygiejne.
 Ankestyrelsens kommentarer:
Ankestyrelsen har antaget en sag til  

 principiel behandling om denne problemstilling.
Sagen forventes afgjort om  

 ca. 2 måneder.
Ledsageordning - § 78 Sag nr.1:
Sagen drejede sig om en blind mand, som  

 ønskede ledsagelse blandt andet til og fra arbejde, da han havde brug  

 for ledsagelse på dage, hvor ægtefællen ikke kunne ledsage  

 ham på grund af skiftende arbejdstider.
Kommunen bevilgede hjælp  

 til ledsagelse med 15 timer månedlig.
Ledsagelsen skulle ydes mindst 2  

 timer pr. gang af hensyn til administrationen af ordningen.
Der kunne ikke  

 ydes hjælp til ledsagelse til og fra arbejde.
Nævnet fandt, at  

 kommunen ikke kunne gøre den bevilgede ledsageordning betinget af, at  

 den ikke blev brugt til ledsagelse til arbejde.
Nævnet fandt endvidere,  

 at bevillingen i mandens tilfælde kunne opdeles på 15 timer,  

 f.eks. højst 15 ledsagelser á 1 time pr. måned.  

 Nævnet lagde vægt på, at manden havde behov for ledsagelse  

 til arbejde, og at der i følge Socialministeriets  

 bekendtgørelse om ledsageordningen og vejledningen om samme ikke kan  

 opstilles betingelser for, hvilke formål den bevilgede ledsagelse  

 ønskes anvendt til.
 Ankestyrelsens kommentarer:
Ankestyrelsen er umiddelbart enig med  

 nævnet i, at det ikke kan udelukkes at ledsagelse kan anvendes til og  

 fra arbejde.
Det er således anført i § 4 i  

 bekendtgørelsen om ledsageordningen, at personer, der opfylder  

 betingelserne for at få ledsagelse, har ret til 15 timers ledsagelse  

 til formål, som brugeren selv vælger.
 Ankestyrelsen har ikke haft sager om opdeling af timerne,  

 herunder om en evt. nedre grænse.
 Sag nr.2:
Nævnet pålagde en kommune at yde  

 en mand ledsagelse til aktiviteter, som ikke var en integreret del af  

 servicetilbuddet i bofællesskabet.
Nævnet fandt, at uanset at  

 manden var mobil og kunne færdes alene udenfor hjemmet på  

 tillærte ruter, var han omfattet af personkredsen.
 Nævnet havde lagt til grund, at manden ikke var i  

 stand til at færdes alene udenfor hjemmet, bortset fra på  

 tillærte ruter, hvorfor han ville være afskåret fra  

 deltagelse i aktiviteter, som han kunne efterspørge og selv kunne  

 bestemme indholdet af.
 Nævnet fandt, at manden ved bevilling af  

 ledsageordningen ville få øgede muligheder for  

 selvstændighed, valgfrihed og ansvar for egen tilværelse, hvilket  

 var formålet med ordningen.
 Ankestyrelsens kommentarer:
Ankestyrelsen har antaget en lignende sag til  

 principiel behandling med henblik på afklaring af afgrænsningen  

 af ledsageordningen i forhold til personer, der trods funktionshæmning  

 kan færdes på egen hånd i lokalområdet, herunder en  

 vurdering af betydningen af, at der i et vist omfang kan ydes ledsagelse som  

 en del af et botilbud.
Sagen forventes afgjort om ca. 3 måneder.
Særlig kontaktperson til en døvblind person  

 - § 79 En døvblind mand var bevilget en  

 særlig kontaktperson.
I forbindelse med et kursusophold for  

 døvblindeblevne anmodede manden kommunen om betaling af  

 kontaktpersonens rejse- og opholdsudgifter på kr. 1.920,00. Kommunen  

 gav afslag med den begrundelse, at der ikke var lovhjemmel til det  

 ansøgte.
Nævnet fandt at kommunen skulle afholde udgifterne  

 til mandens ledsager under deltagelsen  i det bevilgede kursus.
Nævnet  

 lagde vægt på, at opholdsudgifterne - ud fra en  

 formålsfortolkning af § 79 - ville være indeholdt i Ankestyrelsen kommentarer:
 Ankestyrelsen har ikke haft lejlighed til at  

 tage stilling til problemstillingen om rejse og opholdsudgifter.
 Hjælpemidler og forbrugsgoder - §§ 97 og  

 98.
 Sag nr. 1:
Drejede sig om en 76-årig mand, der  

 havde søgt om hjælp til teststrimler til sukkersyge.
Manden  

 havde fået konstateret sukkersyge, da han var 69 år og var i  

 tabletbehandling herfor.
 Nævnet tiltrådte kommunens afslag på  

 støtte med henvisning til, at det var oplyst, at ansøger  

 først havde fået sukkersyge i en alder af 69 år, og at  

 risikoen for at ansøger ville udvikle senskader, derfor var reduceret  

 i forhold til personer, der får konstateret sukkersyge i en ung  

 alder.
 Ankestyrelsens kommentarer:
 Sagens problemstilling er afklaret ved SM  

 C-10-01, hvor det bl.a. er fastslået, at der ikke er hjemmel til at  

 indlægge en forudsætning om at sukkersygen skal være  

 diagnosticeret i en relativ ung alder.
 Sag nr. 2:
 Nævnet bevilgede den fulde udgift til  

 en forstærkertelefon Beocom 1600 til en ansøger med nedsat  

 hørelse, som et hjælpemiddel efter servicelovens §97.
 Nævnet ændrede kommunens afgørelse,  

 idet kommunen havde bevilget den ansøgte forstærkertelefon som  

 et forbrugsgode med en egenbetaling på 50%. Nævnet lagde  

 vægt på, at en Beocom 1600 forstærkertelefon er et apparat  

 specielt fremstillet til hørehæmmede, som ikke kan købes  

 i telebutikkerne, men bestilles via Tale-høre-syns instituttet.
 Ankestyrelsens kommentar:
Begreberne hjælpemidler og  

 forbrugsgoder er nærmere defineret i § 1, stk. 2 i  

 hjælpemiddelbekendtgørelsen.
Det fremgår heraf, at  

 hjælpemidler omfatter produkter, der er fremstillet med henblik  

 på at afhjælpe en fysisk eller psykisk  

 funktionsnedsættelse, mens forbrugsgoder er defineret som produkter,  

 der er fremstillet og forhandles bredt med henblik på sædvanligt  

 forbrug hos befolkningen i almindelighed.
Nævnets afgørelse ses  

 at være truffet på baggrund af ovennævnte definition.
 Sag nr. 3:
 Sagen drejede sig om ansøgning om en  

 kontorstol til en person med ryglidelse.
 Nævnet tiltrådte kommunens afgørelse om  

 afslag på bevilling af kontorstol som et forbrugsgode, idet den  

 ansøgte kontorstol var en almindelig kontorstol, der normalt  

 indgår i sædvanligt indbo.
 Ankestyrelsen kommentar:
Efter servicelovens § 98, stk. 1, 2.  

 punktum kan der ikke ydes hjælp til forbrugsgoder, der normalt  

 indgår i sædvanligt indbo.
Begrebet Sag nr. 4:
Sagen drejede sig om ansøgning om en  

 ståstøttestol til kvindelig ansøger.  

 Ståstøttestolen skulle anvendes ved hendes hjemlige  

 køkkenarbejde.
Ansøger havde behov for aflastning af sin  

 ryg.
 Kommunen havde bevilget den ansøgte  

 ståstøttestol som et forbrugsgode med egenbetaling på  

 50%.
 Nævnet ændrede kommunens afgørelse og  

 bevilgede ståstøttestolen som et hjælpemiddel.
 Ankestyrelsens kommentarer:
 Sagen vedrører afgrænsningen  

 forbrugsgode og hjælpemiddel, og der henvises til bemærkningerne  

 til sag nr. 2.
 Sag nr. 5:
 Nævnet ændrede kommunens  

 afgørelse om afslag på økonomisk støtte til  

 tandbehandling til en kvinde, som i barndommen havde været udsat for et  

 ulykkestilfælde, som havde medført misfarvning af  

 ansøgers fortænder.
 Nævnet begrundede afgørelsen med, at  

 ansøger i barndommen havde været udsat for en tandskade, der nu  

 havde medført misfarvning af ansøgers tænder, hvilket  

 måtte betragtes som kosmetisk vansirende.
 Nævnet lagde vægt på, at ansøgers  

 tænder ikke tidligere havde været adækvat behandlet, idet  

 ansøgers tænder først havde været klar til endelig  

 restaurering efter endt rodbehandling i oktober 1998.
 Ansøgers tænder var på grund af hendes  

 alder og komplikationer aldrig blevet færdigbehandlet med adækvat  

 tandlægefaglig behandling, hvorfor ansøgers situation ikke kunne  

 sidestilles med sagerne som er nævnt i SM O-54-94 (hvor der  

 lægges vægt på, om der er tale om udbedring i umiddelbar  

 tilslutning til ulykkestilfældet).
Ankestyrelsens kommentar: Efter  

 hjælpemiddelbekendtgørelsens § 11, stk. 1, nr. 1 ydes  

 hjælp til ulykkesbetingede skader på tyggeorganet.
Ankestyrelsen  

 har ikke særlige bemærkninger til den trufne afgørelse.  

 Det bemærkes, at reglerne for hjælp til tandbehandling er  

 ændret med virkning fra den 1. april 2001, således at hjælp  

 til tandproteser ikke længere ydes efter servicelovens § 97, men  

 efter lov om tandpleje.
 Sag nr. 6:
 Nævnet ændrede i 2 sager  

 amtskommunens afslag på ansøgning om badeprotese til  

 ansøgere på henholdsvis 8 år og 15 år, som begge var  

 benamputeret.
I begge afgørelser har nævnet henvist til  

 ansøgers alder, de forskellige situationer hvori badeprotesen skulle  

 anvendes, dvs. såvel daglig brug som badning på skole og lejrture  

 samt strandbesøg.
I den ene sag var endvidere henvist til  

 ansøgers mulighed for at gå til svømning, og at  

 ansøger var begrænset i sit valg af sportsgren.
 Nævnet havde ved afgørelsen været  

 opmærksom på SM O-7-92, men havde fraveget denne med henvisning  

 til ansøgers alder samt de hyppigt forekommende situationer, som  

 badeprotesen skulle anvendes i.
 Ankestyrelsens kommentarer:
 I SM O-7-92 har Ankestyrelsen meddelt, at der  

 ikke var grundlag for at bevilge en ekstra badeprotese til en yngre mand med  

 underbensamputation, idet den allerede bevilgede benprotese i væsentlig  

 grad fandtes at afhjælpe de varige følger af ansøgers  

 nedsatte funktionsevne.
 Ankestyrelsen har ikke haft sager vedrørende  

 børn, men vil iøvrigt være opmærksom på at  

 antage sager angående bevilling af badeprotese, hvis vi modtager egnede  

 sager.
Støtte til køb af bil - § 99 Sag nr. 1:
 Nævnet ændrede amtskommunens  

 afgørelse for så vidt angik spørgsmålet om  

 billigste og bedst egnede bil.
 Amtskommunen havde bevilget en Ford Transit med den  

 begrundelse, at den var den billigst egnede bil før særlig  

 indretning.
 Nævnet bevilgede derimod en Chrysler Voyager.  

 Nævnet lagde vægt på, at der havde været  

 afprøvet tre biler hos PTU, hvor alle biler blev betegnet som  

 velegnede, dog var Chrysleren vurderet som bedst egnet, idet  

 adgangsforholdene var lettere og hurtigere.
 Nævnet lagde endvidere vægt på bilernes  

 pris: Forden kostede kr. 148.970, incl. særlig indretning ialt kr.  

 279.570, Chrysleren kostede kr. 192.620, incl. særlig indretning ialt  

 kr. 256.970.
 Da Chrysleren af PTU var vurderet som den bedst egnede, og  

 da denne bils samlede pris var væsentlig lavere end Fordens, havde  

 nævnet vurderet, at denne bil set i forhold til løsning af  

 ansøgerens kørselsbehov måtte anses for den billigste og  

 bedst egnede.
 Ankestyrelsens kommentar:
 Det fremgår, at nævnet ved  

 vurderingen af, hvilken af 2 egnede biler, der var den billigste, har  

 sammenlignet de 2 bilers samlede pris, d.v.s. har set på bilernes pris  

 efter at udgiften til den særlige indretning var lagt til.
Denne fremgangsmåde ses umiddelbart ikke at  

 være i overensstemmelse med bilbekendtgørelsens § 6, stk.  

 2, men fører dog til et rimeligt resultat.
Ankestyrelsen er flere  

 gange blevet præsenteret for problemstillingen, men har ikke haft  

 lejlighed til at tage principiel stilling hertil.
Det bemærkes at  

 problemstillingen indgår i Socialministeriets arbejdsgruppe om  

 forenkling og tydeliggørelse af reglerne om tildeling af biler til  

 handicappede.
 Sag nr. 2:
En pige på 5 år led af svær  

 infantil autisme.
Pigen var tilknyttet en specialinstitution for autiske  

 børn 18 km fra bopælen.
Forældrene havde valgt selv at  

 aflevere og hente pigen hver dag, da det var vigtigt for dem at have en  

 tæt kontakt til institutionen.
På grund af pigens psykiske  

 funktionsniveau var der nærmere beskrevne problemer med at benytte  

 offentlige transportmidler.
 Amtskommunen gav afslag på bilstøtte med den  

 begrundelse, at selv om væsentlige adfærdsproblemer  

 vanskeliggjorde anvendelse af offentlige transportmidler, havde pigen ikke et  

 egentligt bevægelseshandicap, der forringede evnen til at anvende  

 offentlige transportmidler i et omfang, der berettigede til støtte til  

 bil.
Nævnet fandt, at pigen var berettiget til  

 bilstøtte.
Nævnet lagde vægt på, at pigen led af en  

 svær psykisk lidelse og som følge heraf reagerede med voldsomme  

 raseri/angstanfald i forbindelse med uventede hændelser,  

 ændringer i vaner, stærke sanseindtryk og mange mennesker mv.
 Nævnet lagde endvidere vægt på  

 nævnets lægekonsulents vurdering af, at en tilstrækkelig  

 tidlig indsats var af stor betydning for den fremtidige prognose.  

 Nævnet lagde tillige vægt på, at pigen somatisk i det  

 væsentlige var rask, og at gangdistancen måtte anses for  

 aldersvarende.
 Ankestyrelsens kommentar:
 Ankestyrelsen finder at  

 spørgsmålet om bilstøtte til personer, hvor der  

 overvejende er tale om nedsat psykisk funktionsevne, trænger til  

 afklaring, hvorfor vi vil være opmærksomme på at antage  

 principielle sager om dette spørgsmål.
Boligændring - § 102 Sag nr. 1:
 Sagen vedrørte en  

 kørestolsbruger, som boede med sin samlever og deres 2 årige  

 barn.
Ansøger havde behov for boligændringer, da  

 pladsforholdene i badeværelset ikke opfyldt arbejdsmiljølovens  

 krav, således at ansøger ikke kunne få hjælp til at  

 bade hjemme.
Der var desuden behov for ændringer af adgangsforholdene  

 til boligen samt ændring af køkkenindretningen.
Kommunen traf afgørelse om, at ansøger kunne  

 tilbydes og få indrettet en lejlighed i et nyt byggeri.
Ansøger  

 klagede over denne afgørelse, som indebar at ansøger skulle  

 flytte til en anden bydel.
 Nævnet hjemviste sagen til fornyet afgørelse  

 i kommunen med henblik på yderligere undersøgelse af, om der var  

 mulighed for at finde en boligløsning, der imødekom  

 ansøgers ønske om at blive boende i det område, hvor  

 ansøger havde sit netværk.
 Ankestyrelsens kommentarer:
 Ankestyrelsen har ikke haft lignende sager,  

 men vil være opmærksom på denne problemstilling, hvis vi  

 modtager egnede sager.
 Sag nr. 2:
 Sagen vedrørte en situation, hvor en  

 kommune havde krævet indskud i lejebolig bevilget efter § 102,  

 stk. 2, tilbagebetalt, hvis der fremkom provenue ved ansøgers  

 hidtidige ejerbolig.
 Nævnet ændrede kommunens afgørelse og  

 pålagde kommunen at frafalde kravet om tilbagebetaling af indskud.
Nævnet havde ved afgørelsen været  

 opmærksom på, at det af Socialministeriets vejledning  

 vedrørende boligindretning m.v. punkt 128, fremgår, at Nævnet henviste til, at der ikke ses at være  

 fastsat lovhjemmel til at kræve tilbagebetaling af indskud til  

 lejebolig, og at krav på modregning/tilbagebetaling efter nævnets  

 opfattelse skal kunne støttes på en lovhjemmel.
 Ankestyrelsens kommentarer:
 Ankestyrelsen har ikke haft lejlighed til at  

 behandle spørgsmålet om et eventuelt provenue ved salg af  

 ejerbolig kan modregnes ved beregning af udgiften til anskaffelse af en  

 lejebolig, jf. servicelovens § 102, stk. 2. Ankestyrelsen vil være  

 opmærksom på egnede sager.
 Sag om beregning af plejevederlagets størrelse -  

 § 105.
 Sagen drejede sig om en person, der i perioden forud for  

 bevilling af plejevederlag modtog arbejdsløshedsdagpenge fra sin  

 fagforening.
 Kommunen beregnede plejevederlaget på grundlag af  

 det beløb, som vedkommende herudfra ville have været berettiget  

 til i sygedagpenge, hvilket udgjorde det samme beløb som  

 arbejdsløshedsdagpengene.
På baggrund af en klage over beregningen traf  

 kommunen en ny afgørelse om, at der oveni den tidligere beregning blev  

 givet et tillæg på 12,5% Kommunen havde som baggrund for tillægget  

 anført, at det var kompensation for, at vedkommende var pligtig at  

 betale arbejdsmarkedsbidrag med 8% (og særligt pensionsbidrag med 1%)  

 af plejevederlaget, hvilket vedkommende ikke var forpligtet til af  

 arbejdsløshedsdagpengene.
For at undgå at vedkommende rent  

 faktisk ville få et lavere beløb udbetalt Nævnet var enig med kommunen i, at plejevederlaget  

 ikke skulle udgøre 1,5 gange dagpengebeløbet, idet vederlaget i  

 h.t. servicelovens § 105, stk. 1 ikke kan overstige den hidtidige  

 indtægt, der altså i aktuelle tilfælde var  

 arbejdsløshedsunderstøttelsen.
 Nævnet bemærkede, at forpligtelsen til at  

 betale arbejdsmarkedsbidrag heraf ikke ændrede grundlaget for selve  

 beregningen af plejevederlaget.
 For så vidt angik bevilling af et særligt  

 tillæg efter servicelovens § 105, stk. 2, var nævnet enig  

 med kommunen i, at der i ganske særlige tilfælde kan bevilges et  

 beløb, der overstiger det angivne maksimum efter § 105, stk. 1.  

 En forhøjelse af bevillingen med 12,5% ud fra en vurdering af, at der  

 bør ydes kompensation for forpligtelsen til betaling af  

 arbejdsmarkedsbidrag, sås ikke at opfylde et krav om en konkret  

 vurdering.
Endelig fandt nævnet det uheldigt, at  

 tillægget var betegnet som Ankestyrelsens kommentarer:
Ankestyrelsen har ikke haft sager om  

 beregning af plejevederlag efter servicelovens § 105. Ankestyrelsen har  

 således ikke haft lejlighed til at tage stilling til, hvilke Det fremgår af Socialministeriets vejledning af 6.  

 marts 1998 om sociale tilbud til ældre m.fl. pkt. 271, at kommunen  

 efter en konkret vurdering afgør, om der foreligger særlige  

 forhold.
Som eksempler nævnes i vejledningen store  

 forsørgerbyrder eller andre høje, faste og rimelige udgifter,  

 som ellers kunne hindre ansøgeren i at pleje den døende.
Ankestyrelsen har ingen bemærkninger til  

 nævnets afgørelse, idet kommunens afgørelse  

 indebærer, at der altid foreligger Magtanvendelsesreglerne - kapitel 21 Intern flytning på plejehjem Sagen drejede sig om intern flytning på  

 plejehjem.
De pårørende havde klaget til nævnet over  

 kommunens beslutning om at flytte deres far.
Nævnet tiltrådte kommunens beslutning om, at  

 flytte pågældende til en anden afdeling på plejehjemmet, da  

 der var indtrådt en væsentlig bedring i hans funktionsniveau.
Den  

 plejemulighed der knyttede sig til den hidtidige bolig i den skærmede  

 enhed modsvarede ikke længere hans behov.
 En psykiatrisk speciallæge vurderede, at en flytning  

 ville kunne stimulere ham, så han efter en overgangsperiode ville  

 befinde sig bedre i en anden afdeling på plejehjemmet.
 En eventuel ulempe ved at flytte fra den skærmede  

 enhed, hvor han var faldet til, kunne ikke i sig selv tale afgørende  

 imod en flytning.
 Nævnet henviste i lovgrundlaget til servicelovens  

 § 140 og Socialministeriets bekendtgørelse nr. 82 af 5. februar  

 1998 om plejehjem og beskyttede boliger, § 3, stk. 3.
 Ankestyrelsens kommentarer:
 Ankestyrelsen har for nylig afgjort to sager,  

 der er interessante i forhold til ovennævnte sag.
Begge disse sager vedrørte tiden efter 1. januar  

 2000, hvor magtanvendelsesreglerne trådte i kraft.
Den ene drejede sig  

 om samme problemstilling som den refererede sag -flytning fra den  

 skærmede afdeling til den almindelige afdeling på et  

 plejecenter.
 Ankestyrelsen fandt, at spørgsmålet om  

 flytningen skulle vurderes efter servicelovens regler om magtanvendelse og  

 andre indgreb i selvbestemmelsesretten over for voksne, jf. servicelovens  

 kapitel 21, der trådte i kraft den 1. januar 2000. Afgørelsen er  

 udsendt som Social Meddelelse SM C-29-01.
 Den anden sag vedrørte udvisitering af en person  

 fra en amtslig boform med henblik på optagelse i et kommunalt  

 plejecenter.
Også i denne sag fandt Ankestyrelsen, at reglerne i  

 servicelovens kapitel 21 om magtanvendelse skulle finde anvendelse.
Denne  

 afgørelse er udsendt som Social Meddelelse SM C-26-01.
Flytning uden samtykke - § 109 e Sag nr. 1:
Sagen drejede sig om en 71-årig  

 svær dement kvinde. Ægtefællen havde passet kvinden, indtil  

 han selv blev syg.
Under hans sygdom blev hun i dagtimerne passet i  

 skærmet afsnit på plejehjem i dagtimerne.
I øvrigt havde  

 hun ophold hos en søn og svigerdatter.
Da ægtefællen døde blev hun fortsat  

 passet på det skærmede afsnit i dagtimerne og havde fast vagt i  

 eget hjem om natten.
Efter mandens død var hun helt ude af stand til  

 at tage vare på sig selv uden vedvarende opsyn.
Hun kunne ikke huske  

 sin alder og hvad hun lavede.
Hun kunne ikke holde sit hjem.
Hun var stille,  

 rolig og renlig, men måtte alt i alt betegnes som  

 hjælpeløs uden konstant opsyn.
 Nævnet fandt, at betingelserne for at flytte hende  

 uden hendes samtykke var opfyldt.
 Nævnet lagde vægt på, at kvinden i  

 følge de foreliggende oplysninger ikke længere kunne modtage den  

 optimale hjælp i hjemmet, idet hun var ude af stand til at klare sig  

 uden konstant opsyn, og således måtte antages at udsætte  

 sig selv for alvorlig personskade ved fortsat ophold i eget hjem.
 Sag nr. 2:
 Et nævn havde truffet afgørelse  

 om tvangsmæssig flytning af en person til en af de 4 plejeboliger i  

 skærmet enhed på et kommunalt eller selvejende plejehjem.
 Nævnet lagde vægt på, at vedkommende  

 på grund af følgevirkninger efter 2 hjerneblødninger  

 havde brug for hjælp døgnet rundt til alle funktioner, herunder  

 både spisning, toiletbesøg, af- og påklædning samt  

 personlig hygiejne.
Vedkommende var synshallucineret, havde synsneglect og var  

 stærkt hukommelsessvækket.
Han gik ofte rundt og  

 undersøgte omgivelserne uden at forstå, hvor han gik hen.
Han  

 gik ud ad åbne døre uden at kunne finde hjem eller bede om  

 hjælp.
Han var urolig, men ikke aggressiv, flyttede rundt på  

 møbler, væltede planter, gik ind på andre stuer på  

 hospitalet og aflastningshjemmet.
Nævnet havde indhentet en telefonisk udtalelse fra  

 Socialministeriet om hvad der skal forstås med Socialministeriet udtalte, at der skal forstås et  

 konkret indhold af et botilbud, hvor den specifikke kategori af medborgere er  

 bedst placeret i forhold til den specielle omsorg, pasning og pleje, som de  

 har brug for.
Pasningen og plejen skal tilgodese den enkeltes behov.
Der er  

 ikke tænkt på den specifikke adresse på et botilbud eller  

 lignende.
Kravet om specifikation af plejen, pasningen m.v. hænger i  

 meget høj grad sammen med servicelovens § 67 om forsorg/omsorg  

 for den enkelte.
 Ankestyrelsens kommentarer:
Ankestyrelsen har i flere afgørelser,  

 der er offentliggjorte som SM'ere i 2000, om flytning uden samtykke, lagt  

 vægt på, at det af bemærkningerne til lovforslaget om  

 magtanvendelse fremgår, at det kræves, at der er en høj  

 grad af sandsynlighed for, at pågældende indenfor kortere tid vil  

 udsætte sig selv for alvorlig skade på legeme og helbred.
En  

 flyttebeslutning kan først træffes, når det er  

 uforsvarligt at undlade flytningen.
 Af Socialministeriets vejledning kap. 12 fremgår, at  

 der skal være en reel risiko for, at pågældende som  

 følge af den nedsatte psykiske funktionsevne udsætter sig for  

 alvorlig personskade ved at forblive i en almindelig bolig.
 Som eksempler nævnes risiko for at brænde inde  

 på grund af uforsvarlig omgang med ild, risiko for medicinforgiftning  

 fordi pågældende ikke selv kan dosere medicin eller risiko for  

 livstruende tilstand, fordi pågældende ikke vil eller ikke husker  

 at tage livsvigtig medicin.
 Det fremgår ikke af de ovenfor refererede  

 nævnsafgørelser, at der var tale om faremomenter af en  

 tilsvarende karakter og omfang som eksemplerne i vejledningen lægger op  

 til.
For så vidt angår den sidst nævnte sag,  

 rummer sagen tilige spørgsmål om fortolkning af Af Socialministeriets vejledning om magtanvendelse og  

 andre indgreb i selvbestemmelsesretten fremgår, at kommunens  

 indstilling skal indeholde en redegørelse for indretningen af den nye  

 bolig.
Redegørelsen skal beskrive det konkrete botilbud, som personen  

 indstilles til optagelse i.
Tilbageholdelse i boligen - § 109 c Ankestyrelsen har modtaget to sager, hvor  

 nævnene har godkendt en kommunal beslutning om at anvende magt, jf.  

 servicelovens § 109 c, om tilbageholdelse i boligen.
 I begge sager var der tale om personer uden  

 forståelse for hvordan man færdes i trafikken, samt uden  

 forståelse for at iføre sig den efter årstiden  

 nødvendige påklædning.
 Den ene person forlod desuden boligen med henblik på  

 at finde og spise tobak eller cigaretskodder.
I det andet tilfælde var der tale om en person, der  

 gentagne gange var fundet kold og forkommen i byen eller i skoven.
Personen  

 havde desuden gentagne gange forsøgt at begå selvmord.
 Ankestyrelsens bemærkninger:
Ankestyrelsen har ikke nogle  

 bemærkninger til disse sager.
Sagerne forekommer velbegrundede og  

 veloplyste.
Ankestyrelsen har behandlet en enkelt sag om tilbageholdelse i  

 boligen.
Ankestyrelsen fandt i den sag ikke, at betingelserne for at kunne  

 tilbageholde den pågældende var opfyldt.
Der henvises til SM  

 C-35-00.
Anvendelse af stofseler - § 109 d Ankestyrelsen har ligeledes modtaget to  

 sager, hvor nævnene har truffet afgørelser om godkendelse af  

 kommunale beslutninger om fastspænding med stofseler.
I den ene sag afviste nævnet at realitetsbehandle  

 sagen, idet der i det konkrete tilfælde ikke fandtes at være tale  

 om magtanvendelse Den pågældende havde hverken udvist tegn  

 på ubehag eller afværgen, når stofselen blev sat på,  

 dels accepterede han modstanden fra stofselen, når han forsøgte  

 at rejse sig.
I den anden sag godkendte nævnet ikke kommunens  

 beslutning om at anvende stofsele.
Nævnet begrundede afgørelsen  

 med, at fastspændingen ikke skete for at hindre fald, men for at  

 forhindre vedkommende i at stå ud af sengen.
Der fandtes ikke at  

 være nærliggende risiko for, at han udsatte sig for  

 væsentlig personskade, idet han, den ene gang han var faldet, kun havde  

 pådraget sig blå mærker.
 Ankestyrelsens kommentarer:
Ankestyrelsen har behandlet to sager om  

 anvendelse af beskyttelsesmidler uden samtykke.
Afgørelserne er  

 offentliggjort i SM C-36-00.
Ankestyrelsen fandt det ikke godtgjort i nogen af sagerne,  

 at betingelserne for anvendelse af fastspænding med stofseler var  

 opfyldt.
Der fandtes ikke at være nærliggende risiko for at  

 personerne ville udsætte sig selv for at lide væsentlig  

 personskade ved fald.
Forholdene gjorde ikke anvendelsen af stofseler absolut  

 påkrævet for at hindre fald.
 Ankestyrelsen lagde vægt på, at stor motorisk  

 uro, fysisk og verbal agressivitet og et behov for hvile ikke i sig selv var  

 tilstrækkeligt til at anse betingelserne for opfyldt.  

 Fastspænding med stofseler kan alene anvendes for at hindre fald og  

 ikke for at begrænse en persons mobilitet ved f.eks. utryghed,  

 agressivitet, hvileløs omvandring og træthed.
Optagelse i plejehjem - § 140 Ved tildeling af plejebolig havde kommunen  

 som første prioritet sat færdigbehandlede borgere, som var  

 indlagt på sygehus, fordi kommunen havde forpligtet sig til at hjemtage  

 disse hurtigst muligt.
 Nævnet fandt i den konkrete sag, at kommunen ikke  

 havde lovmæssig baggrund for at foretage særligt hensyn til  

 færdigbehandlede borgere, der var indlagt på sygehus, fordi  

 kommunen havde forpligtet sig til at hjemtage disse hurtigst muligt.
 Nævnet fandt, at det anførte kriterium ikke  

 kunne rummes i de formål, som kunne varetages af kommunen ved  

 afgørelsen af om en borger kunne optages på plejehjem eller  

 skulle afvente andres optagelse forud.
 Nævnet hjemviste derfor sagen til kommunen, som  

 skulle tage stilling til sagen uden at det nævnte kriterium indgik i  

 den konkrete og individuelle afgørelse om ansøgers optagelse  

 på plejehjem.
 Ankestyrelsens kommentarer:
 Ankestyrelsen har ikke haft lignende sager,  

 men finder umiddelbart afgørelsen korrekt.
