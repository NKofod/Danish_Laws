 Et selskab klagede over en afgørelse, hvorefter selskabet ikke havde  

 fradragsret for moms af et parti vinflasker til en værdi under 100 kr pr  

 flaske, som forsynet med selskabets logo var udleveret gratis til en kunde.
 Selskabet anså flaskerne for at være reklameartikler, som havde mistet  

 værdien som handelsobjekter, da de var påført selskabets specielle logo.
 I denne forbindelse var der indhentet en erklæring fra leverandøren,  

 hvoraf fremgik, at denne ikke ville have taget flaskerne tilbage, fordi de  

 var påført det specielle logo.
 Flaskerne havde således også efter leverandørens opfattelse mistet deres  

 værdi som handelsobjekter.
Nævnet traf afgørelse om, at der ikke var tale om reklameudgifter, men  

 udgifter til repræsentation eller gaver, for hvilke der momsmæssigt ikke er  

 fradragsret, jf lovens § 16, stk 3, litra e.
Ved vurderingen af udgifternes  

 karakter blev der lagt vægt på, at der i det enkelte tilfælde var tale om en  

 typisk repræsentationsydelse beregnet til konsumption.
Der var endvidere tale  

 om en gave til en bestemt person, og ikke til en ubestemt kreds af kunder  

 eller potentielle kunder.
 Se også Mn.911.
