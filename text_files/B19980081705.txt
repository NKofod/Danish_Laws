Bekendtgørelse om ekstraktionsmidler  

 til fremstilling af levnedsmidler eller levnedsmiddelingredienser1) I medfør af §§ 8, 14, 15, 43, 44 og 63 i lov nr. 310 af 6. juni  

 1973 om levnedsmidler m.m., som ændret ved lov nr. 407 af 22. maj 1996  

 samt i medfør af lov nr. 343 af 25. maj 1990 om administration af De  

 Europæiske Fællesskabers retsakter om levnedsmidler m.m.  

 fastsættes:
Kapitel 1 Bekendtgørelsens område § 1. Denne bekendtgørelse finder anvendelse  

 på ekstraktionsmidler, der anvendes ved eller er bestemt til anvendelse  

 ved fremstilling af levnedsmidler eller levnedsmiddelingredienser.  

 Bekendtgørelsen finder ligeledes anvendelse på restindhold af  

 ekstraktionsmidler i levnedsmidler og levnedsmiddelingredienser.
 Stk. 2. Bekendtgørelsen finder ikke anvendelse ved  

 fremstilling af:
1)	tilsætningsstoffer til levnedmidler eller 2)	vitaminer og andre næringsstoffer,   

 medmindre disse er opført på én af oversigterne i  

 bilaget.
Kapitel 2 Definitioner § 2. Ved et ekstraktionsmiddel forstås i  

 denne bekendtgørelse et opløsningsmiddel, som anvendes i en  

 ekstraktionsproces, under forarbejdning af råstoffer, levnedsmidler  

 eller af bestanddele eller ingredienser af sådanne produkter, og som  

 fjernes, men som kan resultere i en utilsigtet, men teknisk uundgåelig  

 forekomst af rester af midlet eller dets omdannelsesprodukter i levnedsmidlet  

 eller levnedsmiddelingrediensen.
 Stk. 2. Ved et opløsningsmiddel forstås  

 ethvert stof, som kan opløse levnedsmidler eller enhver bestandel, der  

 indgår i et levnedsmiddel, herunder ethvert forurenende stof, som  

 findes i eller på det pågældende levnedsmiddel.
Kapitel 3 Anvendelse af ekstraktionsmidler, sammensætning  

 m.m.
 § 3. Kun de stoffer, der er nævnt i bilaget,  

 må anvendes som ekstraktionsmidler til fremstilling af levnedsmidler og  

 levnedsmiddelingredienser.
 Stk. 2. Uanset stk. 1 kan vand, eventuelt tilsat  

 surhedsregulerende stoffer, og levnedsmidler eller levnedsmiddelingredienser  

 anvendes som ekstraktionsmidler.
 § 4. Ekstraktionsmidler må ikke indeholde  

 grundstoffer eller andre stoffer i mængder, der er  

 sundhedsskadelige.
 Stk. 2. Ekstraktionsmidler må ikke indeholde mere  

 end 1 mg arsen og 1 mg bly pr. kg, medmindre der er fastsat andet ved  

 specifikke renhedskriterier.
 Stk. 3. Ekstraktionsmidler skal i øvrigt opfylde  

 eventuelt andre fastsatte renhedskriterier.
Kapitel 4 Mærkning § 5. Mærkning i henhold til denne  

 bekendtgørelse skal være:
1)	let læselig, 2)	synlig, 3)	uudslettelig og 4)	anført på dansk eller på andre sprog, der kun ved  

 væsentlige forskelle i stavning adskiller sig fra dansk.
Stk. 2. Stk. 1, nr. 4, 1)	gælder ikke, såfremt der er truffet andre  

 foranstaltninger til at sikre, at køberne informeres, og 2)	forhindrer ikke, at mærkningsoplysningerne afgives på  

 flere sprog.
 § 6. Ekstraktionsmidler skal på emballagen  

 eller på en vedhæftet etiket være forsynet med  

 følgende oplysninger:
 1)	navn eller firmanavn og adresse på én af  

 følgende:
a)	fabrikanten, b)	pakkevirksomheden eller c)	en forhandler, der er etableret inden for De Europæiske  

 Fællesskaber, 2)	den specifikke betegnelse i overensstemmelse med bilaget, 3)	en klar angivelse af, at produktet er af en kvalitet, der gør  

 det egnet til anvendelse som ekstraktionsmiddel ved fremstilling af  

 levnedsmidler og levnedsmiddelingredienser, 4)	nettomængde udtrykt i volumenenheder, 5)	en angivelse, der gør det muligt at identificere sendingen  

 eller partiet, og 6)	om nødvendigt særlige opbevarings- og  

 anvendelsesforskrifter.
 § 7. De i § 6, nr. 1, 4, 5 og 6 nævnte  

 oplysninger kan dog anføres i de relevante handelsdokumenter,  

 såfremt disse er køber i hænde senest samtidig med  

 leveringen.
Kapitel 5 Tilsyn og kontrol § 8. Veterinær- og  

 Fødevaredirektoratet kan fastsætte nærmere retningslinier  

 for og træffe bestemmelse om gennemførelse af kontrollen med  

 overholdelsen af denne bekendtgørelse, herunder  

 prøveudtagning.
 § 9. Tilsynet med, at reglerne i denne  

 bekendtgørelse og afgørelser truffet i henhold til  

 bekendtgørelsen overholdes påhviler kommunalbestyrelsen, der kan  

 lade tilsynet udøve gennem vedkommende levnedsmiddelkontrolenhed.
§ 10. Tilsynsmyndigheden kan pålægge  

 den, der fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om  

 økonomiske og regnskabsmæssige forhold, som har betydning for  

 tilsynet eller kontrollens gennemførelse.
Tilsynsmyndighederne kan  

 endvidere pålægge den pågældende at afgive  

 prøver uden vederlag af råvarer, halvfabrikater og  

 færdigvarer samt at emballere og forsende prøver efter  

 tilsynsmyndighedens særlige bestemmelse og afholde udgifterne  

 herved.
§ 11. Tilsynsmyndigheden kan meddele de  

 påbud eller forbud, der anses for nødvendige for at sikre  

 overholdelsen af bekendtgørelsen.
Det kan herunder bestemmes, at  

 varer, der ikke opfylder bekendtgørelsens krav, skal  

 beslaglægges eller tilintetgøres, og at virksomheden skal kalde  

 varer tilbage fra senere omsætningsled Kapitel 6 Klage, dispensation m.m.
 § 12. Tilsynsmyndighedens afgørelser i  

 henhold til denne bekendtgørelse kan inden 4 uger påklages til  

 Veterinær- og Fødevaredirektoratet, hvis afgørelser er  

 endelige.
 § 13. Veterinær- og  

 Fødevaredirektoratet kan i særlige tilfælde, når  

 forholdene taler herfor, meddele dispensation fra §§ 5-7 i denne  

 bekendtgørelse.
 Stk. 2. Ministeriet for Fødevarer, Landbrug og  

 Fiskeri kan tillade, at afgørelser truffet af Veterinær- og  

 Fødevaredirektoratet som 1. instans påklages til ministeriet i  

 overensstemmelse med reglerne i levnedsmiddellovens kapitel 10, hvis  

 afgørelsen er af principiel karakter eller i øvrigt må  

 anses for at være af væsentlig betydning.
 § 14. Veterinær- og  

 Fødevaredirektoratet kan foretage ændringer i  

 bekendtgørelsens bilag, samt udfærdige yderligere bilag med  

 henblik på gennemførelse af bestemmelser for ekstraktionsmidler,  

 herunder renhedskriterier, analysemetoder og prøveudtagning.
Kapitel 7 Straffebestemmelser, ikrafttrædelsesbestemmelser  

 m.m.
 § 15. Med bøde straffes den, der  

 overtræder §§ 3-7 i denne bekendtgørelse eller afgørelser  

 truffet i henhold til bekendtgørelsen.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Straffen kan stige til hæfte eller  

 fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er:
1)	voldt skade på sundheden eller fremkaldt fare derfor  

 eller § 16. Bekendtgørelsen træder i kraft  

 den 2. december 1998. Samtidig ophæves bekendtgørelse nr. 439 af  

 7. juni 1991.
 Stk. 2. Produkter, som opfylder de hidtil gældende  

 regler, kan sælges indtil den 27. april 1999.
 Stk. 3. Produkter, som opfylder de hidtil gældende  

 regler, og som er i handelen eller er mærket inden den i stk. 1  

 nævnte dato, kan dog sælges, indtil lagrene er opbrugt.
Veterinær- og Fødevaredirektoratet, den 23.  

 november 1998 Ole Kopp Christensen /Kristina Bockhahn Bilag Ekstraktionsmidler, som må anvendes ved behandling af  

 råstoffer, levnedsmidler, levnedsmiddelbestanddele og  

 levnedsmiddelingredienser Del I Ekstraktionsmidler til alle formål og anvendt under  

 overholdelse af god fabrikationspraksis1) Navn Acetone2) Butan Carbondioxid Dinitrogenoxid Ethanol Ethylacetat Propan 1)	Et ekstraktionsmiddel anses for at være anvendt  

 under overholdelse af god fabrikationspraksis, såfremt brugen af det  

 kun medfører forekomst af restindhold eller omdannelsesprodukter i  

 teknisk uundgåelige mængder, der ikke frembyder risici for  

 menneskets sundhed.
 2)	Anvendelse af acetone ved raffinering af olie af presserester af  

 oliven er forbudt.
Del II Ekstraktionsmidler med specificeret  

 anvendelsesformål Navn Anvendelsesformål (sammenfattende beskrivelse af   

 ekstraktionen) Maksimalt restindhold i   

 ekstraheret levnedsmiddel eller levnedsmiddelingrediens Dichlormethan Fjernelse af coffein eller fjernelse af irriterende stoffer og  

 bitterstoffer fra kaffe og te 2 mg/kg i ristet kaffe og 5 mg/kg i te Hexan1) Fremstilling eller fraktionering af fedtstoffer og olier samt fremstilling  

 af kakaosmør 1 mg/kg i fedtstof, olie eller kakaosmør Tilberedning af fedtfri proteinprodukter og fedtfrit mel 10 mg/kg i levnedsmidlet, der indeholder det fedtfri proteinprodukt og det  

 fedtfri mel 30 mg/kg i det fedtfri sojaprodukt, der sælges til den endelige  

 forbruger Tilberedning af fedtfri cerealie-kim 5 mg/kg i fedtfri cerealiekim.
Methanol Ikke nærmere specificeret 10 mg/kg Methylacetat Fjernelse af coffein eller fjernelse af irriterende stoffer og  

 bitterstoffer fra kaffe og te 20 mg/kg i kaffe og te Fremstilling af sukker fra melasse 1 mg/kg i sukker Methylethylketon2) Fraktionering af fedtstoffer og olier 5 mg/kg i fedtstof eller olie Fjernelse af coffein eller fjernelse af irriterende stoffer og  

 bitterstoffer fra kaffe og te 20 mg/kg i kaffe og te 2-Propanol Ikke nærmere specificeret 10 mg/kg 1) 	Hexan er en handelsvare, som hovedsagelig består  

 af acykliske mættede carbonhydrider, der indeholder 6 kulstofatomer, og  

 som destillerer mellem 64°C og 70°C.
Kombineret anvendelse af hexan og  

 methylethylketon er forbudt.
2) 	Indholdet af n-hexan i dette ekstraktionsmiddel må ikke  

 overskride 50 mg/kg.
Dette ekstraktionsmiddel må ikke anvendes sammen  

 med hexan.
Del III  

 Ekstraktionsmidler med specificeret anvendelsesformål Navn Maksimalt restindhold i levnedsmidlet fra anvendelse af  

 ekstraktionsmidler i tilberedningen af aromastoffer fra   

 naturligt aromagivende produkter 1-Butanol 1 mg/kg 2-Butanol 1 mg/kg Cyclohexan 1 mg/kg Dichlormethan 0,02 mg/kg Diethylether 2 mg/kg Hexan1) 1 mg/kg Methylacetat 1 mg/kg Methylethylketon1) 1 mg/kg 1-Propanol 1 mg/kg 1, 1, 1, 2- tetrafluorethan 0,02 mg/kg 1) 	Kombineret anvendelse af disse to ekstraktionsmidler  

 er forbudt.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 88/344/EØF, EF-Tidende 1988 L 157 s. 28 og  

 Europa-Parlamentets og Rådets direktiv nr. 94/52/EØF, EF-Tidende  

 1994 L 331 s. 10 og Europa-Parlamentets og Rådets direktiv 97/60/EF,  

 EF-Tidende 1997 L 331 s. 7.
