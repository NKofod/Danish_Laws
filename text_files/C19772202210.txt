(Til alle amtsråd og  

 kommunalbestyrelser) I § 2, stk. 2, i undervisningsministeriets bekendtgørelse af 21. november  

 1973 om ansættelse på prøve i folkeskolen med senere varig ansættelse for øje  

 er det fastsat, at såfremt der ved en varigt ansat tjenestemands overgang til  

 tjenestemandsansættelse i en anden styrelse af ansættelsemyndigheden kræves  

 ansættelse på prøve, kan der ydes tjenestemanden fornøden tjenestefrihed i  

 den hidtidige styrelse, jfr. tjenestemandslovens § 58, stk. 1.
 På given foranledning skal man - efter at forståelsen af bestemmelsen har  

 været drøftet med finansministeriet og Danmarks Lærerforening - meddele, at  

 bestemmelsen alene vedrører en tjenestemands overgang til en stilling uden  

 for folkeskolen, f.eks. i staten eller ved Københavns kommunes skolevæsen.
 Overgår en varigt ansat tjenestemand i folkeskolen til  

 tjenestemandsansættelse ved en anden kommunes (amtskommunes) skolevæsen, kan  

 den pågældende ikke ansættes på prøve ved det nye kommunale skolevæsen.
 Undervisningsministeriet, den 21.  

 september 1977.
 P.M.V.
 E.B.
Hanne Saunte eksp. sekr.
