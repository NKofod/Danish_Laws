 Ankenævnet udtalte:
 "Den indankede afgørelse blev truffet af Patentdirektoratet  

 den 19. marts 1996. Ankenævnet finder, at patentdirektoratets  

 afgørelse var rigtig i henhold til den på det tidspunkt  

 gældende varemærkelov.
 Da registreringsproceduren først kan anses for afsluttet, når  

 en verserende indsigelsessag eller ankesag er endeligt afgjort, finder  

 Ankenævnet at burde basere sin afgørelse i sagen på den nu  

 gældende varemærkelov, der er trådt i kraft den 1. januar  

 1997. Ankenævnet finder hjemmel herfor i  

 ikrafttrædelsesbestemmelsen i ændringsloven   lov nr. 1201 af 27.  

 december 1996   og i lovforslagets bemærkninger til denne  

 ikrafttrædelsesbestemmelse.
I henhold til den nu gældende varemærkelovs § 15, stk. 3, nr.  

 3, er det i denne sag foreløbigt registrerede varemærke  

 udelukket fra registrering.
Med henvisning hertil tager Ankenævnet  

 indsigelsen til følge, hvorfor bestemmes: Den foreløbige  

 registrering af figurmærket RED LOBSTER ophæves.
Den på tidspunktet for kendelsens  

 afsigelse gældende varemærkelovs § 15, stk. 3, nr. 3, brugt  

 på en varemærkesag, der ikke var offentliggjort, før loven  

 trådte i kraft År 1997, den 15. december afsagde  

 Patentankenævnet (Hans Chr.
Thomsen,  Michael Dorn,  Steffen Gulmann,  J.C.  

 Warnich-Hansen) følgende KENDELSE i sagen j.nr.
V 29/96:
Klage fra GMRI, Inc., USA, v/advokatfirmaet Philip og  

 Partnere over Patentdirektoratets afgørelse af 19. marts 1996  

 vedrørende gyldigheden af varemærkeregistrering nr.
VR 3424 1995  

 forFlemming Bramm,Danmark, v/Advokaterne Amagertorv 11.
 Den 11. januar 1995 indleverede Flemming Bramm, Gentofte,  

 v/Advokaterne Amagertorv, en ansøgning om registrering af  

 varemærket RED LOBSTER (figurmærke) for alle varer i klasse 29 og  

 42.
 Varemærket blev registreret den 2. juni 1995.
 Den 28. juni 1995 blev registreringen offentliggjort i  

 Dansk Varemærketidende.
 Ved skrivelse af 28. august 1995 nedlagde Darden  

 Restaurants, Inc., USA, v/Hofman-Bang & Boutard A/S, i medfør af  

  varemærkelovens § 23 indsigelse mod registreringens gyldighed.
 Som begrundelse for indsigelsen anførtes:
 "Indsigelsen støttes på det af min  

 klient ejede varemærke RED LOBSTER, som er identisk med det nu  

 registrerede varemærke.
 Som begrundelse for indsigelsen henvises til  

 Varemærkelovens §14, stk. 5, §15, stk. 1, nr. 1, jf. §15, stk. 2, nr.  

 4.
 Som bilag A fremlægges kopi af indsigers  

 amerikanske varemærkeregistrering opnået i 1988. Indsiger har  

 herefter opnået registrering af sit mærke i en lang række  

 lande, hvilket fremgår af den som bilag B fremlagte  

 oversigt.
 Indsiger er på det amerikanske marked yderst  

 velkendt og driver i øjeblikket ca. 650 restauranter i U.S.A.
Endelig opkøber indsiger produkter i en lang  

 række lande, hvilket fremgår af fremlagte bilag C,  

 hvorunder Danmark er anført." I skrivelse af 12. september 1995 imødegik  

 mærkeindehaveren indsigelsen og udtalte:
 "Ad varemærkelovens § 14, stk. 5.
Der er tale om, at den figur   hummeren   der anvendes  

 i varemærket, er udarbejdet med henblik på brug i  

 varemærket.
Figuren må antages at være tegnet alene med  

 henblik på, at der skal ske benyttelse i varemærket, og en  

 krænkelse af varemærket i det foreliggende tilfælde skal  

 derfor ikke bedømmes efter ophavsretsbestemmelserne men alene efter  

 varemærkeretsbestemmelserne.
Det må derfor afvises, at der skulle  

 foreligge en ophavsretlig krænkelse, og § 14, stk. 5 kan derfor ikke  

 finde anvendelse.
Ud fra det figurmærkesagen drejer sig om må det  

 antages, at tegningen af hummeren udelukkende er lavet i forbindelse med  

 udarbejdelsen af varemærket.
Tegningen af hummeren har heller ikke den  

 "fornødne værkshøjde" til at nyde beskyttelse  

 efter ophavsretsloven.
 Ad varemærkelovens § 15, stk. 1, nr. 1 jvr. § 15,  

 stk. 2, nr. 4.
Ifølge denne bestemmelse nyder et udenlandsk  

 varemærke, der ikke er registreret i Danmark, beskyttelse, hvis det er  

 "vitterligt" kendt her i landet.
Dette begreb skal forståes  

 med udgangspunkt i Pariserkonventionens artikel 6 b.
Umiddelbart synes det  

 ret oplagt, at mærket "Red Lobster" incl. tegning ikke er  

 "vitterligt kendt" i Danmark.
Personligt havde jeg ikke noget  

 kendskab til det, og forespørgsel til andre advokater og i  

 bekendtskabskredsen har givet det samme resultat.
 Mere substantielt er det måske, at advokaterne  

 Erling Borcher og Michael Seiffert i bladet "Nordiskt Immateriellt  

 Rättsskydd" (NIR) fra 1991, side 420   421, skriver, at udtrykket  

 er sammenfaldende med indarbejdelseskravet i varemærkelovens § 2. En  

 fortolkning af "vitterligt kendt" kan således foretages ved  

 hjælp af kommentarerne til denne § 2 i betænkning om ny  

 varemærkelov nr. 199/1958, side 96.
Ifølge den omtalte betænkning kan  

 indarbejdelse ske, hvis der er reklameret for mærket her i landet,  

 selvom produktet endnu ikke er i omsætning, og ligeledes hvis der er  

 foretaget en intensiv reklamering i udlandet, der kan forventes at nå  

 Danmark   eksempelvis på TV-kanaler, der er udbredt i Danmark.
Dette  

 kan ikke siges at være tilfældet med Red Lobster, og  

 mærket kan derfor ikke antages at være "vitterligt  

 kendt" her i landet. § 15, stk. 2, nr. 4 finder således heller  

 ikke anvendelse.
Den samlede konklusion er herefter, at indsigelsen  

 må afvises." I fortsættelse af indsigelsen af 28. august 1995  

 fremkom indsiger i skrivelse af 30. oktober 1995 med følgende  

 bemærkninger:
"Indledningsvis skal jeg til orientering for  

 Direktoratet tillade mig at fremlægge Bilag D-G, som alle viser  

 omfanget af indsigers virksomhed i U.S.A. herunder den kraftige indarbejdelse  

 af mærket i U.S.A. samt eksempler på, hvorledes mærket  

 anvendes.
Som det vil fremgå, er det nu registrerede mærke  

 fuldstændigt identisk med det af indsiger anvendte mærke i  

 U.S.A.
 Med hensyn til Bilag D kan jeg oplyse, at det indeholdte  

 Affidavit blev udarbejdet i forbindelse med en lignende indsigelsessag i  

 Peru.
Til dokumentation for mærkets anvendelse i Danmark  

 fremlægges  Bilag H, som er 13 artikler i det verdensomspændende  

 amerikanske dagblad USA Today, hvori indsigers mærke omtales.
Jeg kan  

 oplyse, at USA Today i vidt omfang kan købes fra almindelige  

 avisstandere i Danmark.
 Som Bilag J fremlægges 6 artikler, hvori indsigers  

 mærke har været omtalt i Wall Street Journal, der ligeledes i  

 vidt omfang kan købes i Danmark.
 Både i relation til USA Today og Wall Street Journal  

 gælder, at samtlige avisartikler har været udsendt i Danmark  

 før indlevering af det nu registrerede varemærke.
Ud over at have været omtalt i vidt omfang i  

 dagspressen har indsiger i en årrække indkøbt fisk og  

 skaldyr i Danmark til brug i deres amerikanske restauranter.
Indsiger har  

 endvidere deltaget i restaurationskonferencer i Danmark, og som Bilag K  

 fremlægges en deltagerliste fra en konference afholdt i Bella Centeret  

 i 1993, hvoraf det bl.a. fremgår, at Red Lobster deltog med 1 person  

 nemlig Jeffrey O Hara (se side 4).
Endelig som Bilag L fremlægges kopi af artikel fra  

 Børsen mandag den 4. september 1995, hvori indehaveren af  

 varemærkeregistreringen udtaler sig om, hvilken inspirationskilde han  

 havde ved valg af varemærke.
Det fremgår af 1. spalte:
 "Red Lobster er kraftigt inspireret af den store  

 amerikanske kæde, der med samme navn er repræsenteret i flere  

 verdensdele.
- Den inspiration vil jeg da ikke lyve mig fra.  

 Amerikanerne gør det fantastisk godt, og da de ikke har beskyttet  

 hverken koncept eller navn i Skandinavien ser jeg ikke nogen hindring for at  

 lade mig inspirere." Som det vil fremgå af ovennævnte fremlagte  

 bilag, har indsigers mærke i ikke ubetydeligt omfang været omtalt  

 i aviser, som dagligt har kunnet købes i Danmark forud for  

 ansøgningsdatoen.
Omfanget af indsigers restaurationsvirksomhed i  

 U.S.A. er endvidere utvivlsomt så stort, at der i den rejsende del af  

 den danske befolkning må være et bredt kendskab til navnet og  

 varemærket RED LOBSTER i Danmark.
 Jeg finder på den baggrund, at varemærket  

 må betragtes som kendt i henhold til varemærkelovens § 15, stk.  

 2, nr. 4. Det skal i den forbindelse bemærkes, at indsiger har  

 registreret mærket for samme virksomhed som indsiger anvender det for i  

 U.S.A.
For såvidt angår § 14, stk. 5, skal jeg  

 gøre opmærksom på, at det er indsigers opfattelse, at  

 varemærket nyder ophavsretlig beskyttelse som et kunstnerisk værk  

 og som sådan også nyder beskyttelse i Danmark.
Også af den  

 grund krænker det nu registrerede mærke indsigers rettigheder i  

 Danmark." Den 10. november 1995 kommenterede indsiger  

 mærkeindehavers brev af 12. september 1995 og udtalte:
"Ad Varemærkelovens §14, stk. 5 På indsigers vegne må jeg fastholde, at  

 det omstridte mærke er ophavsretligt beskyttet, idet mærket  

 besidder den fornødne værkshøjde til at nyde beskyttelse  

 efter Ophavsretsloven.
Med hensyn til muligheden for at påberåbe sig  

 ophavsretlig beskyttelse i forbindelse med varemærkesager skal jeg  

 tillade mig at henvise til Rigmor Carlsen   Varemærker  

 Registreringspraksis side 72, hvoraf fremgår, at ophavsret med succes  

 har været påberåbt i en sag omfattende afbildningen af et  

 kaninhoved.
Det har desværre ikke været muligt for mig at  

 lokalisere den relevante sag, hvorfor afgørelsen i sagen ikke  

 vedlægges.
Det må dog fastholdes, at det er muligt at  

 påberåbe sig ophavsretlig beskyttelse også i  

 varemærkesammenhæng.
I den forbindelse bemærkes, at der jo  

 ikke i nærværende sag hersker tvivl om forvekslelighed, da det nu  

 registrerede mærke er identisk med indsigers mærke.
Ad Varemærkelovens §15, stk. 1, nr. 1, jf. §15,  

 stk. 2, nr. 4 Jeg skal tillade mig som bilag M at  

 fremlægge kopi af faktura omfattende varer, som indsiger har  

 indkøbt på Færøerne.
 På indsigers vegne må jeg fastholde, at  

 varemærket på baggrund af det fremsendte materiale er vitterligt  

 kendt i Danmark i §15, stk. 2, nr. 4 s forstand.
 Endelig skal jeg tillade mig at henlede Direktoratets  

 opmærksomhed på Varemærkelovens §20 og noten til denne, som  

 anført i den Kommenterede Varemærke- og  

 Fællesmærkelov 1994, side 139 (note 20.3). Det fremgår af  

 denne paragraf med tilhørende note, at Direktoratet kan afslå et  

 varemærke for registrering, såfremt der "i øvrigt er  

 noget til hinder for at godkende ansøgningen". Af noten  

 fremgår, at dette bl.a. kan omfatte den situation, hvor en anden  

 rettelig er indehaver af mærket.
 Jeg skal endvidere henvise til det til grund for den  

 nuværende danske Varemærkelov liggende EF-Direktiv af 21.  

 december 1988 om indbyrdes tilnærmelse af medlemsstaternes lovgivning  

 om varemærker   Art. 3.2.D.   hvoraf fremgår, at en medlemstat  

 kan træffe bestemmelse om, at et varemærke udelukkes fra  

 registrering eller   hvis det er registreret   kan erklæres ugyldigt i  

 det omfang ansøger har indgivet ansøgning om registrering af  

 mærket i ond tro.
 Som det fremgår af tidligere fremlagte bilag  

 L, har registreringsindehaver offentligt udtalt, at han har taget  

 mærket fra indsiger under et besøg i U.S.A., og  

 registreringsindehaver har således utvivlsomt været i ond tro ved  

 indlevering af ansøgning om registrering af varemærket RED  

 LOBSTER.
 Med henvisning til indsigers amerikanske  

 varemærkeregistrering opnået i 1988, tidligere fremlagt som  

bilag A, samt henvisning til de øvrige i sagen fremlagte bilag  

 finder jeg endvidere, at der foreligger fornøden dokumentation for, at  

 indsiger er rette indehaver af det nu registrerede varemærke.
Såvel på grund af den onde tro som på  

 grundlag af det forhold, at indsiger er varemærkets rette indehaver,  

 skal jeg anmode Direktoratet om at erklære varemærkeregistrering  

 VR 03.424 1995 ugyldig." Den 17. november 1995 fremsendte indsiger kopier af tre  

 fakturaer til dokumentation for indsigers indkøb af varer på  

 Færøerne.
 Mærkeindehaver fremkom i skrivelse af 24. november  

 1995 med følgende supplerende indlæg:
 "Ad § 14, stk. 5.
 De konkrete omstændigheder i den af indsigeren  

 omtalte sag er ikke oplyst, og det er derfor ikke muligt at kommentere sagen  

 nærmere.
Det må imidlertid fastholdes, at der skal ske en  

 sondring mellem figurmærker, der er udarbejdet med henblik på et  

 varemærke, og figurmærker, der allerede eksisterede jfr.
Komm.  

 VML s. 115 og mit tidligere indlæg.
Det må antages, at tegningen  

 af hummeren ikke eksisterede før udarbejdelse af Red Lobster  

 varemærket, hvorfor § 14, stk. 5 ikke kan finde anvendelse.
 Ad § 15, stk. 1, nr. 1 jfr. § 15, stk. 2, nr. 4.
 I mit tidligere indlæg har jeg lagt til grund,  

 at begrebet "vitterligt kendt" skal fortolkes nogenlunde i  

 overensstemmelse med indarbejdelseskravet i VML, således at en  

 fortolkning af begrebet kan foretages ved hjælp af kommentarerne til §  

 2 i betænkning om ny VML nr. 199/1958, s. 96.
I betænkning 199/1958, s. 96, anføres, at et  

 varemærke/produkt, der endnu ikke er i omsætning, kan være  

 indarbejdet, hvis det er opreklameret i en forberedelsesperiode.
Der har  

 imidlertid aldrig  været reklameret for det amerikanske  

 varemærke i Danmark.
Det anføres yderligere i  

 betænkningen, at mærket undtagelsesvis kan blive  

 almindeligt kendt i Danmark ved intensiv reklame i udlandet f.eks.  

 gennem annoncering i udenlandske blade, der forhandles i Danmark.
Som det fremgår af sagsøgerens bilag, har der  

 ikke været tale om reklame for mærket.
I de to nævnte  

 tidsskrifter USA Today og Wall Street Journal er navnet Red Lobster omtalt i  

 meget små notitser, der angår økonomiske forhold i  

 selskabet.
Det skal yderligere nævnes, at USA Today forhandles i 370  

 eksemplarer i Danmark dagligt (ifølge den danske distributør  

 International Press Distribution) og Wall Street Journal i 350   400  

 eksemplarer dagligt (ligeledes ifølge IPD). Disse begrænsede tal  

 set i relation til at der er 5 millioner danskere betyder også, at  

 små notitser i bladene ikke gør mærket "vitterligt  

 kendt" i den danske befolkning.
 På samme måde kan det forhold at et vist antal  

 danskere er turister i USA hvert år, hvoraf et (må det formodes)  

 absolut fåtal stifter bekendtskab med Red Lobster, ikke bevirke, at  

 mærket bliver "vitterligt kendt" i den danske befolkning.
Endelig skal det anføres, at varemærket  

 ifølge Kom.
VML, s. 66 skal være "notorisk kendt",  

 før det beskyttes efter § 15, stk. 4, nr. 2. Ligeledes anføres  

 i Kom.
VML, s. 129, at beskyttelsen kun omfatter "deciderede  

 verdensmærker".
Red Lobster har intet gjort for at gøre  

 varemærket kendt i den danske offentlighed, og mærket kan ikke  

 antages at være et verdensmærke, der er notorisk kendt.
Det  

 forhold, at navnet Red Lobster er nævnt enkelte steder i amerikanske  

 tidsskrifter, der på ingen måde er særlig kendte i Danmark  

 hverken i forretningsmæssig sammenhæng eller reklamemæssig  

 sammenhæng, kan ikke føre til, at mærket er blevet  

 "vitterligt kendt" i den danske befolkning.
 Det må således konkluderes, at det amerikanske  

 varemærke efter min opfattelse ikke nyder beskyttelse efter § 15, stk.  

 4, nr. 2.
Ad § 20 Indsigeren anfører, at VML. § 20 (ordene  

 "i øvrigt") skulle yde det amerikanske varemærke  

 beskyttelse.
Det må bestrides, at § 20 regulerer den materielle  

 prøvelse af den konkrete sag.
Den materielle prøvelse reguleres  

 af § 14, stk. 5 og § 15, stk. 4, nr. 2. Disse to bestemmelser afgør,  

 om et udenlandsk varemærke (der eventuelt indeholder et ophavsretligt  

 værk) kan opnå beskyttelse.
Det eksempel som indsigeren omtaler i Kom.
VML angår  

 den situation, hvor der er tvivl om, hvem af to parter der har ret til  

 varemærket.
Den konkrete situation drejer sig imidlertid om, hvorvidt  

 min klient har krænket indsigers utvivlsomme ret i andre lande.
Denne  

 situation reguleres alene af bestemmelserne i VML § 14, stk. 5 og § 15, stk.  

 4, nr. 2 og er derfor omfattet af ordene "ikke i overensstemmelse med  

loven i begyndelsen af § 20.
Desuden skal anføres, at § 20 angår  

 Patentdirektoratets mulighed for at nægte registrering.
Direktoratet  

har registreret varemærket, og denne sag er derfor en  

 indsigelsessag efter § 23. Allerede af denne grund finder § 20 heller ikke  

 anvendelse.
 Ad ond tro.
 Indsigeren har anført, at min klient på  

 grund af sit kendskab til varemærket Red Lobster forud for  

 registreringen af dette i Danmark "var i ond tro" om rettighederne  

 til varemærket.
I den tidligere VML § 3, stk. 3, 2. punktum var der en  

 bestemmelse, hvorefter man ikke kunne få registreret et  

 varemærke, når man burde kende det tilsvarende udenlandske  

 varemærke.
Denne bestemmelse gav udenlandske mærker en  

 stærkere beskyttelse end Danmark var forpligtet til ifølge de  

 internationale konventioner og beskyttede udenlandske mærker i videre  

 omfang end tilsvarende danske mærker opnåede i mange udenlandske  

 retssystemer.
 Ved revision af VML i 1991 udgik denne bestemmelse, og  

 lovgiver har således klart tilkendegivet, at ond tro skal være  

 uden betydning for opnåelse af varemærkeret, hvilket også  

 er i overensstemmelse med Pariserkonventionen.
 Den onde tro hos min klient er således uden  

 betydning.
Jeg skal således samlet anmode om, at  

 Patentdirektoratet afviser indsigelsen." I skrivelse af 30. november 1995 udtalte  

 mærkeindehaver endvidere:
"I besvarelse af advokat Johan Løjes brev af  

 den 17. november 1995 skal jeg blot indskrænke mig til at meddele, at  

 når der nu medinddrages handler indgået med virksomheder i den  

 "yderste del af rigsfællesskabet" for hermed at  

 sandsynliggøre, at varemærket skulle være kendt i Danmark,  

 og hvor fakturaerne oven i købet ikke er udstedt til et selskab med  

 navnet Red Lobster men til General Mills Restaurant Inc., viser det vist  

 "hvor langt sagen er kommet ud". Dette materiale kan på ingen  

 måde tages som udtryk for, at der er gjort noget som helst for at  

 gøre varemærket Red Lobster kendt i den danske offentlighed.  

 Hvis det er sådan der gøres reklame for og sker indarbejdelse af  

 varemærker, skal reklamebureauernes manualer vist revideres." Indsiger anførte i skrivelse af 5. december 1995  

 følgende:
 "Jeg har modtaget Advokat Bent-Ove Feldungs breve af  

 24. og 30. november 1995 i ovennævnte indsigelsessag.
 Indledningsvis tillader jeg mig at vedlægge som  

 Bilag N til yderligere dokumentation for registreringsindehavers onde tro  

 kopi af en artikel fra dagbladet Børsen dateret 15. november 1995 med  

 overskriften "Dansk klemme på amerikansk hummer".
 Jeg finder ikke anledning til at kommentere Advokat  

 Feldungs brev af 30. november 1995, ligesom jeg heller ikke finder anledning  

 til at kommentere Advokat Feldungs kommentarer til Varemærkelovens §  

 14, stk. 5 eller § 15, stk. 1 og 2 i brev af 24. november 1995.
 For så vidt angår kommentarerne til § 20 og  

 spørgsmålet om ond tro, skal jeg bemærke  

 følgende.
Det er korrekt, at lovgiver fandt den tidligere  

 varemærkelovs § 14, stk. 1, nr. 7 (§ 3, stk. 3) for vidtgående  

 med hensyn til beskyttelse af udenlandske varemærker.
Disse  

 bestemmelser medførte at blot der forelå forvekslelighed mellem  

 det ansøgte / ibrugtagne  danske mærke og det velkendte  

 udenlandske mærke, forelå der en  registreringshindring /  

 krænkelse.
Det var endvidere tilstrækkeligt, at indehaveren af  

 det udenlandske mærke kunne godtgøre, at den danske  

 ansøger / ibrugtager burde kende eksistensen af det udenlandske  

 mærke.
Denne vidtgående retstilstand ønskede lovgiver at  

 gøre op med i forbindelse med lovrevision i 1991.
Jeg mener ikke, at der nødvendigvis herved er gjort  

 op med retstilstanden, i det omfang en dansk ansøger  

 "stjæler" et udenlandsk mærke og anmelder det til  

 registrering for de selvsamme varer / tjenesteydelser, som det er registreret  

 for i udlandet, endog i den situation hvor det er utvivlsomt, at den danske  

 ansøger har været kendt med, at der forelå et  

 varemærke, og at dette varemærke tilhørte et udenlandsk  

 selskab.
Jeg finder således fortsat, at Direktoratet, uanset at § 14,  

 stk. 1, nr. 7 er ændret til den nugældende § 15, stk. 1, jvf.  

 stk. 2, nr. 4, er berettiget til at afvise et mærke fra endelig  

 registrering i den aktuelle situation.
 For såvidt særskilt angår § 20, skal jeg  

 gøre opmærksom på, at denne ganske vist er identisk med §  

 19 i den tidligere gældende Varemærkelov, men at § 19 ved  

 revisionen i 1958 blev ændret i  forhold til den forudgående § 5,  

 idet det blev specificeret, at  Patentdirektoratet kunne afvise at godkende  

 ansøgninger, dels i den situation hvor ansøgningen ikke var i  

 overensstemmelse med loven eller bestemmelser fastsat i medfør heraf,  

 men også, hvilket er vigtigere, i et ikke nærmere defineret andet  

 omfang som i den nuværende lovs § 20 giver sig til udtryk i ordene  

 "eller finder Patentdirektoratet, at der  iøvrigt er noget  

 til hinder for at godkende ansøgningen". Det fremgår ikke  

 af kommentarerne til 1958 revisionen af § 5, hvad denne udvidelse skal  

 medføre, men det må utvivlsomt være således, at  

 Direktoratet ved denne udvidelse har fået tillagt hjemmel til at afvise  

 et mærke fra registrering af andre grunde end de i loven explicit  

 anførte.
 Jeg finder ikke, at Advokat Feldungs bemærkninger,  

 om at der ikke er tale om en ansøgning men en registrering, skal  

 tillægges nogen vægt, idet Direktoratet naturligt også i  

 forbindelse med indsigelser behandlet efter § 23 vil have mulighed for at  

 drage denne særskilte hjemmel ind i sin endelige afgørelse af  

 sagen. § 23 indeholder ikke en selvstændig opremsning af hvilke grunde,  

 der kan anvendes til afvisning af et registreret mærke.
Jeg skal på baggrund af ovenstående anmode  

 Direktoratet om at afvise mærket fra registrering." Mærkeindehaveren meddelte i skrivelse af 11.  

 december 1995, at indsigers supplerende materiale ikke gav anledning til  

 yderligere bemærkninger.
 Patentdirektoratet traf afgørelse i sagen den 19.  

 marts 1996 og afviste indsigelsen med følgende begrundelse:
 "Ifølge varemærkelovens § 15, stk. 2,  

 nr. 4, jf. stk. 1, nr. 1, er et varemærke udelukket fra registrering,  

 hvis det er identisk med et udenlandsk varemærke, som på  

 tidspunktet for ansøgningen er "vitterlig kendt" her i  

 landet.
 Til brug for sagen er fremsendt kopi af indsigers  

 varemærkeregistrering i USA (bilag A), samt en fortegnelse over  

 indsigers varemærkeportefølje på i alt 46 mærker  

 (bilag B), hvoraf fremgår, at mærket RED LOBSTER er registreret i  

 en lang række lande herunder europæiske lande som Frankrig,  

 Tyskland, Italien, Spanien, Storbritannien, Østrig og Schweiz og i  

 Japan og Canada.
Som dokumentation for omfanget af indsigers brug af  

 mærket RED LOBSTER for restaurationsvirksomhed er fremsendt bilagene D  

   G.
Af bilag D (affidavit af 10 nov 1994) fremgår, at der er 625 RED  

 LOBSTER restauranter alene i USA, hvoraf 60 er placeret i Florida og 54 i  

 Californien.
I de nævnte stater er adskillige Red Lobster restauranter  

 placeret i nærheden af turistattraktioner så som Disney Land,  

 Disney World, Kennedy Space Center.
Virksomhedens omsætning i USA  

 udgjorde i 1993/94 U.S. $ 1.7 billion.
 Hertil kommer brug af mærket RED LOBSTER for  

 restaurationsvirksomhed i Japan (48 restaurationer med en omsætning i  

 93/94 på mere end U.S. $ 101 million) og i Canada (55 restaurationer  

 med en omsætning i 93/94 på mere end U.S. $ 106 million).
 Endvidere har indsiger henvist til redaktionel omtale af  

 Red Lobster i aviserne USA Today (bilag H) og Wall Street Journal (bilag I),  

 samt til virksomhedens deltagelse i en restaurationskonference afholdt i  

 Bella Centret  1993 (bilag K).
 Det angrebne mærke er identisk med indsigers  

 mærke, og der er varesammenfald.
 Udbredelsen af Red Lobster restaurationer i USA, og den  

 deraf afledte kendthed af mærket hos danske besøgende i USA,  

 samt den redaktionelle omtale i USA Today og Wall Street Journal giver  

 imidlertid efter direktoratets opfattelse ikke tilstrækkelig  

 belæg for at antage, at mærket RED LOBSTER har status som et  

 vitterlig kendt mærke her i landet, jfr. herved varemærkelovens §  

 15, stk. 2, nr. 4. Denne del af påstanden tages ikke til  

 følge.
 Ifølge varemærkelovens § 14, stk. 1, nr. 5,  

 er bl.a. varemærker, der indeholder en bestanddel, der kan opfattes som  

 et værk, hvortil en anden har ophavsret, udelukket fra  

 registrering.
Et varemærke (i form af et figurmærke) kan  

 have en sådan udformning, at det isoleret set må opfattes som et  

 kunstnerisk værk.
Er mærket imidlertid oparbejdet som  

 varemærke, bør mærket normalt alene bedømmes efter  

 varemærkeretlige regler.
Dette skyldes, at det varemærkeretlige  

 forvekslelighedskriterium indeholder krav om såvel mærkelighed  

 som varelighed.
Hummeren, der er den identiske figur, der indgår i  

 mærkerne, må antages at være designet til brug som  

 varemærke.
I sådanne tilfælde  finder bestemmelsen i  

 varemærkelovens § 14, stk. 1, nr. 5 ikke anvendelse i henhold til  

 direktoratets praksis.
Den nedlagte indsigelse kan derfor ikke tages til  

 følge på dette punkt.
 Endelig er gjort gældende, at det angrebne  

 mærkes indehaver Flemming Bramm var i ond tro ved ansøgningens  

 indlevering.
 Der er i denne forbindelse henvist til artikler i  

 dagbladet Børsen af henholdsvis 04 sep og 15 nov 1995 indeholdende  

 interviews med Flemming Bramm (bilag L og N).
 Af disse bilag fremgår, at Flemming Bramm har  

 været i USA for at studere restaurationskædekoncepter og har  

 stiftet bekendtskab med Red Lobster restaurationskæden.
I den som bilag L fremsendte artikel, der bærer  

 overskriften USA s "RED LOBSTER" får dansk  

 pendant er følgende oplyst i et interview med Flemming  

 Bramm: " "Red Lobster" er kraftigt inspireret af den store  

 amerikanske kæde, der med samme navn er præsenteret i flere  

 verdensdele.
- Den inspiration vil jeg da ikke lyve mig fra.  

 Amerikanerne gør det fantastisk godt, og da de ikke har beskyttet  

 hverken koncept eller navn i Skandinavien, ser jeg ikke nogen hindring for at  

 lade mig inspirere." Mærkeindehavers udtalelser til Børsen er ikke  

 bestridt i sagen.
 Mærkeindehavers repræsentant gør  

 gældende, at mærkeindehavers onde tro er uden betydning for  

 sagens afgørelse, og har i denne forbindelse henvist til ordlyden af  

 varemærkelovens § 15.
Efter det i sagen oplyste, lægges til grund, at det  

 angrebne mærkes indehaver var i ond tro ved ansøgningens  

 indlevering.
Det angrebne mærke er identisk med indsigers  

 mærke.
 Såfremt indsigelsen havde været til  

 bedømmelse i medfør af varemærkeloven af 11 jun 1959,  

 ville direktoratet have haft mulighed for at tage denne til følge i  

 medfør af dagældende lovs § 14, stk. 1, nr. 7. Ifølge  

 denne bestemmelse må et varemærke ikke registreres, når  

 dette er forveksleligt med et varemærke, der er taget i brug i udlandet  

 på det tidspunkt, da anmeldelsen om  registrering indgives, og som  

 vedvarende anvendes der, og anmelderen på anmeldelsestidspunktet kendte  

 eller burde kende dette.
 Denne bestemmelse udgik imidlertid i varemærkelov  

 nr. 341 af 06 jun 1991. Af bemærkningerne til lovforslaget  

 fremgår, at baggrunden herfor var, at § 14, stk. 1, nr. 7 i  

 dagældende lov fandtes at give en for vidtgående beskyttelse af  

 udenlandske mærker.
 Det bemærkes, at den fakultative bestemmelse i  

 Rådets første direktiv af 21 dec 1988 (89/104/EØF)  

 artikel 4 stk. 4, litra g, ifølge hvilken bestemmelse et  

 varemærke kan erklæres ugyldigt i det omfang det kan forveksles  

 med et varemærke, der blev anvendt i udlandet på  

 anmeldelsesdagen, og som stadig anvendes der, forudsat at ansøgeren  

 har foretaget anmeldelsen i ond tro, ikke er medtaget i den nugældende  

 danske varemærkelov.
På denne baggrund findes der ikke at være den  

 fornødne hjemmel til at kunne tilsidesætte  

 registreringen." Denne afgørelse har klageren, GMRI, Inc., USA,  

 v/Hofman-Bang & Boutard, Lehmann & Ree A/S, ved skrivelse af 20. maj  

 1996 indbragt for Patentankenævnet med påstand om, at  

 Patentankenævnet omgør Patentdirektoratets afgørelse.
 I ankebegrundelse af 19. juli 1996 har klageren udtalt:
" -    varemærkeregistreringer VR 03.424 1995 krænker GMRIs  

 rettigheder til varemærket RED LOBSTER i Danmark, hvilke  

 rettigheder er opnået gennem forudgående brug i Danmark af  

 varemærket.
 -   GMRIs varemærke RED LOBSTER må på baggrund af  

 det fremlagte materiale anses at være vitterligt kendt i  

 Varemærkelovens § 15, stk. 2 nr. 4 s forstand.
 -   Flemming Bramm var bekendt med, at varemærket RED LOBSTER  

 tilhørte GMRI ved indlevering af ansøgningen og var  

 således i ond tro ved ansøgningens indlevering.
 -  Varemærkelovens § 20, stk. 1 giver hjemmel til at afvise  

 varemærkeansøgninger indgivet i ond tro.
-   GMRIs varemærke RED LOBSTER er resultatet af en  

 kunstnerisk skabende proces og som sådan beskyttet efter  

 Ophavsretsloven.
Varemærkeregistrering nr.
VR 03.424 1995 krænker  

 GMRIs ophavsret til sit varemærke Indledningsvis skal vi henvise til de klagebegrundelser,  

 som fremgår af vore indlæg under behandlingen af sagen i  

 Patentdirektoratet.
Supplerende vedrørende bekendtheden af  

 varemærket RED LOBSTER i Danmark skal det oplyses, at GMRIs  

 restauranter i USA i stort omfang er placeret omkring de kendte og  

 velbesøgte turistattraktioner, f.eks. i Florida og Californien.
Dette  

 forhold medfører, at de danskere, som gæster USA, vil blive  

 bekendt med varemærket.
Denne kendthed medvirker til at gøre  

 varemærket kendt i Danmark, hvilket bør tages i betragtning ved  

 bedømmelse af, om varemærket er vitterligt kendt i Danmark.
 For så vidt angår spørgsmålet om  

 ond tro, er dette forhold meget uddybende behandlet i de indlæg, vi har  

 indleveret til Patentdirektoratet, hvorfor vi skal tillade os at henvise  

 dertil.
Det vil virke stødende, såfremt en  

 retstilstand, som den der gives udtryk for i de to fremlagte avisartikler,  

 accepteres.
Varemærkelovens § 20 levner, som anført af  

 kontorchef Knud Walberg i Kommenteret Varemærkelov s. 139 mulighed for  

 at modvirke sådanne stødende forhold.
Patentankenævnet vil  

 således tillige være kompetent til at nægte registrering af  

 ansøgninger indleveret i ond tro med hjemmel i § 20.
Patentdirektoratet anfører i sin afgørelse,  

 at de ikke har fundet, at den fornødne hjemmel var tilstede til at  

 nægte registrering af et varemærke indleveret i ond tro.
Denne  

 opfattelse af hjemmelsgrundlaget er dog ikke afgørende for  

 Patentankenævnets stilling til sagen.
Patentankenævnet vil derfor  

 uanset Patentdirektoratets holdning kunne afvise registrering af  

 mærket, såfremt man finder den fornødne hjemmel.
For så vidt angår spørgsmålet om  

 beskyttelse i henhold til Ophavsretsloven må det fastholdes, at  

 Ophavsretslovens regler kan gøres gældende uanset et  

 kunstværk måtte være oparbejdet som varemærke.
Der  

 foreligger hverken i Ophavsretsloven eller i Varemærkeloven  

 lovmæssigt belæg for at afskære kunstneriske  

 varemærker fra beskyttelse efter Ophavsretsloven.
Det bør i den  

 forbindelse tages i betragtning, at der her er tale om en slavisk kopiering  

 foretaget i ond tro." Mærkeindehaveren har ved skrivelse af 2. august 1996  

 nedlagt påstand om stadfæstelse og har anført:
"Mine anbringender er, da der ikke er fremkommet  

 noget nyt i sagen, helt som under indsigelsessagen, og jeg går ud fra,  

 at De rekvirerer sagens akter fra Patentdirektoratet.
Samtlige mine  

 anbringender er dog medtaget i min skrivelse af den 24. november 1995, og  

 denne vedlægges derfor som bilag A.
I sin anke nævner advokat Johan Løje, og jeg  

 må lægge til grund, at dette skulle være til støtte  

 for, at varemærket også er kendt i Danmark, og hvor det i den  

 forbindelse tidligere har været gjort gældende, at det var  

 varemærket som følge af, at der bl.a. var købt fisk  

 på Færøerne jfr. brev af den 17. november 1995 til  

 Patentdirektoratet, at danskere som gæster i USA vil blive gjort  

 bekendt med varemærket via de Red Lobster-restauranter, der er  

 beliggende i Florida og Californien.
Jeg må på ny bestride, at  

 der på en sådan måde kan ske indarbejdelse.
Der er sikkert  

 ikke grænser for, hvad danskere får kendskab til, når de  

 rejser i udlandet.
Af bilag 1 fremgår det, at Red Lobster-navnet bliver  

 brugt i USA, Canada og Japan   og således ikke i andre lande (udover at  

 der altså indkøbes råprodukter i visse andre lande jfr.  

 side 3 øverst i bilag 1)." I anledning af klagen har direktoratet ved skrivelse af 5.  

 marts 1997 afgivet følgende udtalelse:
 "Direktoratet skal generelt henholde sig til de  

 vurderinger og begrundelser, der er foretaget i forbindelse med  

 indsigelsessagens afgørelse jf. direktoratets skrivelse af 19. marts  

 1996.
Med hensyn til klagerens påberåbelse af  

 varemærkelovens § 20 er det Patentdirektoratets opfattelse, at denne  

 bestemmelse ikke omfatter et tilfælde som det foreliggende.
Dette skal  

 ses i lyset af, at § 14, stk. 1, nr. 7 i varemærkeloven af 1959  

 udtrykkelig blev fjernet ved revisionen af varemærkeloven i 1991.
Patentdirektoratet skal i den anledning henlede  

 opmærksomheden på den ændring af varemærkeloven, som  

 trådte i kraft 1. januar 1997. Ved lovændringen indsattes der som  

 § 15, stk. 3, nr. 3 en regel, der svarer til den tidligere  

 varemærkelovs § 14, stk. 1, nr. 7, og som gennemfører den  

 fakultative bestemmelse i varemærkedirektivets artikel 4, stk. 4 g.  

 Efter direktoratets opfattelse kan den pågældende bestemmelse  

 imidlertid kun anvendes for ansøgninger indleveret efter  

 ændringslovens ikrafttræden jf. dennes § 3." Ankenævnet har behandlet sagen på sit  

 møde den 28. oktober 1997.
 For klageren mødte advokat Johan Løje.
 For indklagede mødte advokat Henrik Andersen.
 Parterne nedlagde påstande i overensstemmelse med  

 skriftvekslingen for Ankenævnet.
 Klageren har til støtte for den nedlagte  

 påstand for Ankenævnet subsidiært anført, at sagen  

 skal bedømmes efter bestemmelsen i varemærkelovens § 15, stk. 3,  

 nr. 3, hvilket fremgår af bemærkningerne til  

 ikrafttrædelsesbestemmelsen i ændringsloven af 27. december 1996.  

 Som følge heraf er det foreløbigt registrerede varemærke  

 udelukket fra registrering.
 Ankenævnet skal udtale:
 Den indankede afgørelse blev truffet af  

 Patentdirektoratet den 19. marts 1996. Ankenævnet finder, at  

 Patentdirektoratets afgørelse var rigtig i henhold til den på  

 det tidspunkt gældende varemærkelov.
 Da registreringsproceduren først kan anses for  

 afsluttet, når en verserende indsigelsessag eller ankesag er endeligt  

 afgjort, finder ankenævnet at burde basere sin afgørelse i sagen  

 på den nu gældende varemærkelov, der er trådt i kraft  

 den 1. januar 1997. Ankenævnet finder hjemmel herfor i  

 ikrafttrædelsesbestemmelsen i ændringsloven   lov nr. 1201 af 27.  

 december 1996   og i lovforslagets bemærkninger til denne  

 ikrafttrædelsesbestemmelse.
I henhold til den nu gældende varemærkelovs §  

 15, stk. 3, litra 3, er det i denne sag foreløbigt registrerede  

 varemærke udelukket fra registrering.
Med henvisning hertil tager  

 Ankenævnet indsigelsen til følge, hvorfor bestemmes:
 Den foreløbige registrering af figurmærket  

 RED LOBSTER ophæves.
