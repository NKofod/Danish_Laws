Kendelse fra Pressenævnet i sag nr.  

 48/1999 Tyrkiet Eksperten ApS har ved advokat Ervin Birk klaget  

 til Pressenævnet over en artikel bragt i STAND BY, nr. 178, februar  

 1999, idet firmaet mener, at god presseskik er tilsidesat.
Der er endvidere  

 klaget over, at bladet har afvist at bringe et genmæle.
På bladets forside var følgende henvisning:  

 "Tyrkiet Eksperten dømt for injurier.
Side 3".
 Artiklen på side 3 lød:
"Tyrkiet Eksperten dømt for injurier Det blev dyrt for Tyrkiet Eksperten og rejsebureauets  

 tidligere direktør [A] i en annonce at skrive om en journalist, at han  

 "forekom beruset under et besøg i Tyrkiet Eksperten".
 Tyrkiet Eksperten og [A] blev ved Københavns Byret  

 dømt for injurier og overtrædelse af straffeloven, da  

 journalisten med støtte fra Dansk Journalistforbund rejste sag.
 [A] blev idømt 10 dagbøder á 500 kr.  

 eller en forvandlingsstraf på 10 dages hæfte for i to annoncer at  

 have skrevet om rejseredaktør  Carsten  A.  Andersen, B.T. og formand  

 for Danske Rejseskribenter, at han "forekom at være beruset ved et  

 besøg hos Tyrkiet Eksperten".
 Udtalelsen blev af dommeren kendt ubeføjet  

 altså opdigtet og uden hold i virkeligheden.
 A] skal desuden betale 15.000 kr. i  

 sagføreromkostninger til Dansk Journalistforbund, som i retten var  

 repræsenteret af advokat  Preben  Kønig.
Sagen tog en hel dag i retten.
Afgørende for  

 udfaldet var, at de tre vidner for Tyrkiet Eksperten, [A],den tidligere ejer  

 af Sultan Rejser og medarbejder i Tyrkiet Eksperten  Gundus  Dogusoy, samt  

 salgsassistent  Erean  Sabedinovski enslydende forklarede hvordan  Carsten  

  A.  Andersen skulle have optrådt.
Vidnerne var stærkt uenige Men da forsvareren spurgte de tre vidner, hvornår  

 det var sket, var de vildt uenige.
Den ene mente kl. 12, den anden kl. 14,  

 mens det tredje vidne mente klokken havde været 17.
 Dogusoy kunne ikke huske at han havde været sammen  

 med sin søn i forretningen, selv om et af de andre vidner havde set  

 det og han kunne heller ikke huske, hvor meget han tjente.
 Han forklarede i retten, at han tjener 15-18.000 i Tyrkiet  

 Eksperten, mens han tidligere under ed i skifteretten har forklaret, at han  

 tjente omkring 25.000 kr.
 Medvirkende i sagens udfald, var det også, at  

 Tyrkiet Eksperten flere gange har truet B.T. med erstatningskrav i  

 millionklassen på grund af B.T.s kritiske journalistik overfor Tyrkiet  

 Eksperten.
 Det er aldrig kommet til nogen erstatningssag og en  

 henvendelse fra Tyrkiet Eksperten til Pressenævnet gav B.T. 100%  

 medhold.
Efter sagen har Tyrkiet Eksperten ikke betalt, men henvist  

 til [A], som ikke i øjeblikket bor i Danmark." Klageren har anmodet bladet om at bringe et genmæle  

 og har til brug for sagen i Pressenævnet formuleret følgende  

 genmæle:
 "I en artikel fra februar måned 1999 i  

 tidsskriftet STAND BY omtales, at rejsebureauet Tyrkiet Eksperten ApS er  

 dømt for injurier.
 Overfor denne oplysning meddeles det, at Tyrkiet Eksperten  

 ApS ikke er dømt for injurier, og at oplysningerne herom i STAND BY er  

 ukorrekte og grundløse.
Tyrkiet Eksperten ApS" Klageren har anført, at det er ukorrekt, at Tyrkiet  

 Eksperten flere gange har truet B.T. med erstatningskrav i millionklassen  

 på grund af B.T. s kritiske journalistik.
 Klageren har videre anført, at Tyrkiet Eksperten  

 ApS ikke er dømt for injurier, samt at det ikke fremgår af den  

 dom, der blev afsagt den 26. november 1998 vedrørende [A], at en  

 medvirkende årsag til sagens udfald har været, at Tyrkiet  

 Eksperten flere gange har truet B.T. med erstatningskrav i millionklassen  

 på grund af B.T. s kritiske journalistik over for Tyrkiet Eksperten  

 ApS.
 Klageren har yderligere anført, at overskriften og  

 indholdet af artiklen således er forkert.
 Klageren har i den forbindelse anført, at den  

 omstændighed, at et selskabs direktør straffes for  

 overtrædelse af injurielovgivningen ikke er udtryk for, at selskabet  

 også dermed er dømt, bortset fra, at en dom over en person ikke  

 automatisk kan "overføres" til en anden person og/eller en  

 juridisk person.
 Klageren har vedrørende kravet om genmæle  

 anført, at de bragte oplysninger er forkerte, og at klageren derfor er  

 berettiget til et genmæle.
 Klageren har bl.a. fremlagt kopi af dommen fra  

 Københavns Byret af 26. november 1998.
Bladet har i en udtalelse om sagen anført, at [A]  

 gentagne gange har optrådt som frontfigur for Tyrkiet Eksperten og i  

 forbindelse med retssagen ikke optrådte på egne vegne men  

 på vegne af Tyrkiet Eksperten ApS.
Derfor kan man i en beskrivelse af  

 retssagen ikke adskille [A] og Tyrkiet Eksperten.
 Bladet har vedrørende spørgsmålet om  

 trusler om injuriesøgsmål mod B.T. anført, at dette er  

 nævnt flere gange i domsudskriften og også blev omtalt under  

 retssagen.
 Bladet har vedrørende kravet om genmæle  

 anført, at man ikke har nægtet at optage et genmæle, men  

 at bladet har bedt klageren om at dokumentere de fremførte  

 påstande og at fremkomme med et præcist genmæle.
 Bladet har efterfølgende oplyst, at bladet for at  

 undgå tidsspilde har planlagt at skrive følgende i det nummer,  

 der udkommer den 1. juni:
"STAND BY retter I en artikel i februar-udgaven skrev vi, at rejsebureauet  

 Tyrkiet Eksperten ApS er dømt for injurier.
Dette er ikke korrekt,  

 idet det er den daværende direktør for rejsebureauet, [A], der  

 er dømt for injurier.
Vi beklager." Bladet har bl.a. fremlagt kopi af den annonce, der gav  

 anledning til retssagen.
Det fremgår heraf, at annoncen blev indrykket  

 af "Tyrkiet Eksperten ApS Adm.
Direktør/[A]" I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
Pressenævnet finder, at det   formelt set   er  

 korrekt som anført af klageren, at det ikke er Tyrkiet Eksperten, men  

 derimod selskabets tidligere direktør [A], der er blevet dømt  

 for injurier.
Da sagen imidlertid skyldtes en annonce indrykket af [A] som  

 direktør for og på vegne klageren, finder nævnet ikke  

 grundlag for at kritisere, at bladet i sin omtale af sagen har anført,  

 at "Tyrkiet Eksperten og  [A]  " blev dømt for injurier.
 Da bladet nu har bragt en rettelse vedrørende den  

 formelt set -forkerte oplysning om, at Tyrkiet Eksperten var blevet  

 dømt i en injuriesag, finder Pressenævnet, at klageren ikke  

 herudover er berettiget til et genmæle.
 Afsagt den 16. juni 1999.
