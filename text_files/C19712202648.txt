 Efter indstilling fra fællesudvalget for butikslærlinge fastsætter  

 lærlingerådet herved i medfør af § 24, stk. 5, i lov nr. 261 af 2. oktober  

 1965 om lærlingeforhold nedenstående uddannelsesregler, som er bindende for  

 fagets læremestre.
 Lærlingene skal uddannes praktisk og fuldt ud fagligt forsvarligt i  

 følgende færdigheder:
1. Varekundskab Kendskab til de varer forretningen forhandler, herunder kendskab til  

 varernes kvalitet, oprindelse, benævnelse og anvendelse samt det praktiske  

 grundlag for den lovpligtige handelsskoleundervisning.
2. Rekvisitbrug Korrekt brug af mål, vægt, kasseapparat, paragonbøger, klassekladder m.v.  

 i den udstrækning disse ting forefindes og bruges i forretningen af det  

 underordnede personale.
3. Emballering Korrekt og forsvarlig indpakning af varene.
4. Mærkning Udskiftning af mærker og korrekt mærkning, eftersyn og kontrollering af  

 varerne.
5. Lagring Hensigtsmæssig og forsvarlig lagring af varerne, derunder orden.
6. Ekspedition Korrekt kundebetjening samt telefonekspedition, ekspedition af skriftlige  

 ordrer, nedskrivning af ordrer i den udstrækning, det forekommer i  

 forretningen.
7. Notaudskrivning Udskrivning af følgesedler, regninger, kvitteringer og reklamationssedler,  

 således som disse anvendes i forretningen.
8. Regnskab og korrespondance Adgang til deltagelse i den regnskabsførelse og korrespondance, der findes  

 al almindelig varekøb, og kundeekspedition, i det omfang det underordnede  

 personale deltager heri, dog kun således, at det bliver et praktisk  

 supplement til handelsskoleundervisningen.
9. Vareoptælling Opgørelse af lagerbeholdningen.
10. Dekoration og vareplacering Kendskab til vareplacering, dekoration og vareudstilling i salgslokaler,  

 udstillingsvinduer og montrer i den udstrækning, hvori de stedlige forhold  

 gør det muligt.
 Med henblik på tilrettelæggelse af planen for den praktiske uddannelse i  

 læretiden i overensstemmelse med disse regler kan følgende eksempel anføres:
Introduktion I. dag:
 Gennemgang af forretningen, d.v.s. almindelig husorden.
 Arbejdstiden.
 Pauser.
 Fridage.
 Præsentation af øvrige medarbejdere.
 Varemodtagelse.
Principalen eller en af medarbejderne har ansvaret for lærlingen, således  

 at lærlingen altid ved, hvor han/hun kan henvende sig.
Andre medarbejdere i  

 firmaet skal dog ikke udelukkes fra at beskæftige lærlingen.
 I. læreår:
 Udpakning og eftersyn af varer.
 Instruktion i prismærkning og opfyldning af varereoler.
 Telefonbetjening.
 Personlig optræden.
 Kundekontakt og kundebetjening.
 Kassearbejde.
 Indpakning af varer.
 Gennemgang af varegrupper.
 Ansvarsområder i butikken (disponering).
 Instruktion vedrørende butikstyveri.
 2. læreår:
 Gennemgang af det tillærte materiale.
 Ansvarsområderne udvides (indkøb og disponering »i det små«).
 Instruktion om arbejdet med salgsfremmende vareplaceringer.
 Information om salgsarbejde og reklamering samt hvorledes dette følges op  

 i butikken.
 Yderligere information om varer og deres anvendelsesmuligheder.
 Dekoration og skiltning i det omfang, det finder sted uden dekoratør.
 Kasseopgørelse.
 Bank - posthus - bane - rutebil - fragtmand - skib.
 Lettere kontorarbejde, hvor dette forekommer.
 Ekspedition af telefonordrer og skriftlige ordrer.
 Opbygning og pasning af lageret.
 Deltagelse i disponering og kalkulation af varer.
 3. læreår (eller sidste halvår ved læretid på 2 1/2  

 år):
 Gennemgang af samtlige discipliner.
 Samtaler om eventuelle muligheder for videreuddannelse og om hvilke  

 fremtidsmuligheder, der er inden for faget.
 Endvidere orientering om legatmuligheder, skoler, uddannelsesmuligheder  

 samt faglige organisationer i branchen.
 Lærlingerådet, den 24. februar 1971.
