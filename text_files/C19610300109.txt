 I henhold til § 47, stk. 3, og § 58, stk. 1, i lov nr. 226 af 11. juni  

 1954 om almindelig arbejderbeskyttelse fastsættes herved efter forhandling  

 med boligministeren nedenstående retningslinjer for  samarbejde  

  mellem arbejdstilsynet og de stedlige bygningsmyndigheder og om disses  

anmeldepligt  og øvrige  bistand   ved gennemførelsen af  

 lovgivningen om arbejderbeskyttelse, specielt med henblik på tilsynet med  

 byggepladser, jordarbejder o.lign.
 Stk. 1.  Bliver den stedlige bygningsmyndighed under  

 udførelsen af sit tilsyn med bygge- og anlægsvirksomhed opmærksom på forhold,  

 der må antages at være i åbenbar strid med arbejderbeskyttelseslovgivningen,  

 herunder socialministeriets bekendtgørelse af 31. marts 1960 om regulativ for  

 byggevirksomhed 1. del og socialministeriets bekendtgørelse af 26. april 1960  

 om regler for jordarbejde, afgives anmeldelse herom til det stedlige  

 arbejdstilsyn.
Stk. 2.  Bliver det stedlige arbejdstilsyn under  

 udførelsen af sit tilsyn med bygge- og anlægsvirksomhed opmærksomt på  

 forhold, der må antages at være i åbenbar strid med byggelovgivningen,  

 afgives anmeldelse herom til den stedlige bygningsmyndighed.
Bliver det  

 stedlige arbejdstilsyn iøvrigt opmærksomt på, at en virksomhed eller en ejer  

 på sin grund lader foretage fundering, udgravning, terrænændring o.lign., der  

 i henhold til byggelovgivningen kræver foranstaltninger til sikring af vej,  

 anden mands grund eller bygning samt ledningsanlæg af enhver art, afgives  

 ligeledes anmeldelse til den stedlige bygningsmyndighed.
 Stk. 3.  Det stedlige arbejdstilsyn og den stedlige  

 bygningsmyndighed træffer nærmere aftale om den måde, hvorpå ovennævnte  

 samarbejde og de gensidige anmeldelser skal ske, såvel som om gensidig  

 anmeldelse af påbegyndelse af bygge- og jordarbejder på arbejdspladser for  

 bygge- og anlægsvirksomhed.
 Socialministeriet, den 5. maj 1961.
Jul.
Bomholt.
/K.
Kampmann.
