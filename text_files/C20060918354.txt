Orienteringsskrivelse om  

 resultatet af Rigsrevisionens undersøgelse af kommunernes administration af  

 folkepension Rigsrevisionen gennemførte i 2005 en undersøgelse af kommunernes  

 administration af folkepension og tillæg til pensionister i 2004. Resultatet  

 af  

 undersøgelsen blev offentliggjort i december 2005 i form af beretning nr.  

 6/05  

 om administration af folkepension, og socialministeren har efterfølgende  

 redegjort for, hvilke opfølgende initiativer undersøgelsen giver anledning  

 til.
 Således har socialministeren den 23. januar 2006 oplyst  

 Statsrevisoratet om, at Socialministeriet vil orientere kommunerne om  

 undersøgelsens resultater og samtidig opfordre kommunerne til at have særlig  

 fokus på at sikre, at der er den fornødne dokumentation i sagerne.
Undersøgelsens resultater Rigsrevisionen vurderer samlet set, at kommunernes  

 administration af folkepension og øvrige tillæg til pensionister er  

 tilfredsstillende, dog bør dokumentationen i kommunernes sager om  

 folkepension  

 forbedres.
Denne vurdering er baseret på følgende resultater:
   

 	  

 Antallet af  

 udbetalingsfejl og formelle fejl i kommunernes folkepensionssager og  

 derigennem  

 fejludbetalinger har et beskedent omfang.
   

 	  

 Antallet af mangler i  

 dokumentationen i kommunernes folkepensionssager bør nedbringes for at sikre,  

 at udbetalingen af folkepension og øvrige tillæg kan ske korrekt.
   

 	  

 Socialministeriet bør  

 derfor opfordre kommunerne til at styrke sagskvaliteten.
Dernæst er det Rigsrevisionens samlede vurdering, at  

 Socialministeriets administration af folkepension og øvrige tillæg er  

 tilfredsstillende.
Denne vurdering er bl.a. baseret på følgende resultater:
   

 	  

 Socialministeriets  

 forretningsgange sikrer, at ministeriet følger op på problemer konstateret af  

 kommunale revisorer.
   

 	  

 Rigsrevisionen finder  

 overordnet, at Socialministeriets refusionsprocedurer er velfungerende.
Socialministeriet kan således med tilfredshed konstatere, at  

 Rigsrevisionen konkluderer, at såvel kommunernes som Socialministeriets  

 administration af folkepension samlet set er tilfredsstillende.
Folkepension  

 er  

 et meget væsentligt udgiftsområde, der vedrører mange borgere.
Det er derfor  

 særligt tilfredsstillende, at fejludbetalinger kun har et beskedent omfang i  

 kommunerne.
Opfordring til at styrke dokumentationen Socialministeriet opfordrer på baggrund af Rigsrevisionens  

 undersøgelse kommunerne til at styrke sagskvaliteten.
Baggrunden for denne  

 opfordring er en række konstaterede mangler vedrørende dokumentation i  

 sagerne.
De konstaterede mangler i dokumentationen knytter sig især til  

 de almindelige betingelser for at få folkepension, dvs. ansøgning,  

 indfødsret,  

 bopæl, optjening af ret til folkepension samt opgørelse af bopælstid.
For så  

 vidt angår de øvrige tillæg, knytter den manglende dokumentation sig primært  

 til administrationen af reglerne om varmetillæg.
 Socialministeriet er opmærksom på, at Rigsrevisionens  

 undersøgelse vedrører sager, hvori der er udbetalt folkepension m.v. i 2004.  

 Der kan således være tale om sager, hvor ansøgning mv. ligger en hel del år  

 tilbage, og at den manglende dokumentation derfor kan skyldes tidligere  

 praksis.
Uanset dette forhold, så er det af afgørende betydning, at den  

 nødvendige dokumentation tilvejebringes og anvendes til at sikre korrekte  

 afgørelser og udbetalinger.
Socialministeriet skal derfor understrege, at det  

 er kommunernes ansvar at sørge for, at der er den fornødne dokumentation i  

 sagerne.
Dette gælder ikke mindst dokumentation i form af ansøgning om  

 folkepension  herunder særligt oplysninger om opgørelse af bopælstid.
I  

 takt  

 med at flere og flere blandt de kommende folkepensionister vil have boet og  

 arbejdet i andre lande, vil netop dokumentation for opgørelse af bopælstid  

 blive afgørende for at sikre, at udbetalingen af pension er korrekt.
 Materialet vedrørende statsrevisorernes beretning nr. 6/05 om  

 administration af folkepension kan ses på Folketingets hjemmeside:
