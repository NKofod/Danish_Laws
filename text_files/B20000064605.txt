Bekendtgørelse om  

 erhvervsakademiuddannelse (AK)   

 inden for levnedsmiddel og proces (procesteknolog AK) I medfør af § 1, stk. 2 og 4, og § 11 i lov nr. 1115  

 af 29. december 1997 om korte videregående uddannelser  

 (erhvervsakademiuddannelser) fastsættes:
Kapitel 1 Uddannelsens formål og varighed § 1. Formålet med erhvervsakademiuddannelsen  

 inden for levnedsmiddel og proces er at kvalificere den uddannede til  

 selvstændigt at kunne planlægge, løse og kontrollere  

 arbejdsopgaver af teknisk faglig karakter i forbindelse med drift, udvikling  

 og styring af produktion i fødevare- og procesindustri.
Stk. 2. Den uddannede skal kunne 1)	kombinere viden om tekniske, økonomiske,  

 miljømæssige og organisatoriske forhold i forbindelse med  

 planlægning og gennemførelse af produktions- og  

 procesforløb, 2)	varetage og lede projektstyringsopgaver samt kunne indgå i  

 samarbejdsmæssige relationer med andre med anden  

 uddannelsesmæssig, sproglig og kulturel baggrund og 3)	tilegne sig ny viden i relation til området og  

 tilgrænsende områder.
§ 2. Uddannelsen, der er en fuldtidsuddannelse, er  

 normeret til 2 studenterårsværk.
Et studenterårsværk  

 er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer  

 System (ECTS-point).
Stk. 2. Uddannelsen skal være afsluttet senest 4  

 år efter studiestart.
Institutionen kan, når det findes begrundet  

 i usædvanlige forhold, dispensere herfra.
 Stk. 3. Studerende i specialet fødevare skal  

 gennemføre virksomhedsuddannelse svarende til 30 ECTS-point under  

 lønnet ansættelse i en eller flere virksomheder, jf. § 3,  

 stk. 4, nr. 3.
 Stk. 4. Institutionen kan kun optage studerende i specialet  

 fødevare svarende til det antal uddannelsespladser i virksomheder, som  

 institutionen kan sandsynliggøre, at der vil være til  

 rådighed.
 Stk. 5. I specialerne mejeridrift og procesteknik kan op til  

 15 ECTS-point af de i § 3 nævnte ECTS-point for det samlede  

 uddannelsesforløb efter institutionens bestemmelse gennemføres  

 som studieophold i en eller flere virksomheder.
 Stk. 6. Erhvervsakademiuddannelsen inden for levnedsmiddel og  

 proces giver ret til at anvende betegnelsen procesteknolog AK.
Kapitel 2 Uddannelsens indhold og tilrettelæggelse § 3. Uddannelsen består af en obligatorisk  

 del, der har et omfang svarende til 63 ECTS-point, og en valgdel, der har et  

 omfang svarende til 57 ECTS-point.
 Stk. 2. Den obligatoriske del består af følgende  

 emneområder:
1)	Kemiteknologi og mikrobiologi, der skal kvalificere den  

 studerende til efter gældende regler og standarder for sikkerhed i  

 laboratorier at kunne arbejde med kemiske og mikrobiologiske processer.
I  

 området indgår følgende emner i henhold til bilag: kemi,  

 mikrobiologi samt laboratorieteknik.
Emneområdet skal have et omfang  

 svarende til 15 ECTS-point.
2)	Produktion, der skal kvalificere den studerende til at kunne  

 planlægge, gennemføre og dokumentere en produktion efter  

 gældende regler og standarder for sikkerhed og hygiejne.
I  

 området indgår følgende emner i henhold til bilag:  

 produktteknologi, logistik, produktionshygiejne samt kvalitetskontrol.  

 Emneområdet skal have et omfang svarende til 12 ECTS-point.
3)	Procesteknik, der skal kvalificere den studerende til at  

 kunne skabe overblik over og identificere faktorer af betydning for  

 indkøring, drift og vedligehold af forsøgs- og  

 produktionsanlæg.
I området indgår følgende emner i  

 henhold til bilag: måling, styring og regulering, enhedsoperationer  

 samt sekundære anlæg.
Emneområdet skal have et omfang  

 svarende til 12 ECTS-point.
4)	Proces- og produktudvikling, der skal kvalificere den  

 studerende til at kunne arbejde med tilpasning og udvikling af produkter og  

 processer under hensyn til råvarer, udstyr og produktkrav.
I  

 området indgår følgende emne i henhold til bilag: proces-  

 og produktudvikling.
Emneområdet skal have et omfang svarende til 9  

 ECTS-point.
5)	Virksomheden, der skal kvalificere den studerende til at  

 kunne håndtere organisatoriske, ledelsesmæssige,  

 økonomiske og produktionsmæssige forhold af betydning for  

 produktionen i fødevare- og procesindustri.
I området  

 indgår følgende emner i henhold til bilag:  

 virksomhedsøkonomi, virksomhedsorganisation, ledelse og samarbejde  

 samt kommunikation.
Emneområdet skal have et omfang svarende til 12  

 ECTS-point.
6)	Kvalitets- og miljøstyring, der skal kvalificere den  

 studerende til at kunne indgå i forsøgs- og produktionsopgaver  

 under hensyn til gældende lovgivning, standarder og miljøkrav.
I  

 området indgår følgende emne i henhold til bilag:  

 kvalitets- og miljøstyringssystemer.
Emneområdet skal  

 have et omfang svarende til 3 ECTS-point.
Stk. 3. Valgdelen, der er bunden, bygger på den  

 obligatoriske del og består af specialeforløb og det afsluttende  

 eksamensprojekt.
Institutionen udbyder et eller flere af de specialer, der er  

 nævnt i stk. 4, nr. 1-3.
 Stk. 4. Specialeforløbene, der hver for sig har et  

 omfang svarende til 48 ECTS-point, består af:
1)	Mejeridrift, der skal kvalificere den studerende til at kunne  

 varetage opgaver inden for mejeriproduktion i forbindelse med drift, analyse,  

 økonomi, styring samt udvikling af produkter og processer.
I specialet  

 indgår følgende emner i henhold til bilag: mejerikemi,  

 mejeribakteriologi, mejeriprodukter og produktionsteknologi, lovgivning,  

 produktudvikling, mejeriprocesanlæg, miljø- og bygningsteknik,  

 mejeriøkonomi samt marketing.
2)	Procesteknik, der skal kvalificere den studerende til at  

 kunne varetage opgaver inden for procesindustri i forbindelse med drift,  

 udvikling, optimering og opbygning af processer.
I området indgår  

 følgende emner i henhold til bilag: produktkemi,  

 materialelære, energioverførsel, maskinelementer, procesteknik,  

 industriel sikkerhed og brandhygiejne, særlige produktionsforhold,  

 måleteknik, styringsteknik samt reguleringsteknik.
3)	Fødevare, der skal kvalificere den studerende til at  

 kunne varetage opgaver inden for fødevareproduktion i forbindelse med  

 drift, analyse, styring samt udvikling af produkter og processer ved  

 fødevareproduktion.
I specialet indgår følgende emner i  

 henhold til bilag: produktion, produktkvalitet, ernæring, lovgivning,  

 produktudvikling, procesoptimering samt virksomhedsuddannelse, jf. § 2,  

 stk. 3.
Stk. 5. I det afsluttende eksamensprojekt skal den studerende  

 dokumentere evne til på et analytisk og metodisk grundlag at kunne  

 bearbejde en kompleks og praksisnær problemstilling i relation til en  

 konkret opgave inden for uddannelsens og specialets formål.
Projektet  

 skal have et omfang svarende til 9 ECTS-point.
Den studerende skal  

 gennemføre det afsluttende eksamensprojekt inden for centrale  

 problemstillinger i uddannelsen.
Den studerendes specialeforløb skal  

 indgå.
 § 4. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen kan tilrettelægge op til 15  

 ECTS-point af uddannelsens obligatoriske del med differentieret undervisning  

 for at sikre de studerende et fælles studiegrundlag.
 Stk. 3. Institutionen skal sikre progression i hele  

 uddannelsesforløbet.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. Institutionen kan i studieordningen fastsætte  

 regler om, at den studerende har pligt til at deltage i undervisningen.
 Stk. 6. I uddannelsen indgår, i det omfang det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 3 Lærerkvalifikationer § 5. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 4 Eksamen og bedømmelse § 6. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. De eksterne prøver, jf. § 7,  

 bedømmes efter 13-skalaen.
En af de prøver, der er nævnt  

 i § 7, stk. 1, nr. 2 og 3, kan være en gruppeprøve med  

 individuel bedømmelse.
 § 7. Uddannelsen indeholder følgende 4  

 eksterne prøver:
 1)	1 prøve, der ligger inden udgangen af 2. semester.  

 Prøven skal tilrettelægges, så den bredt kombinerer  

 væsentlige områder af 1. års undervisning.
 2)	2 prøver i 2. studieår, som tilsammen skal dokumentere  

 mindst 2/3 af uddannelsen.
 3)	Det afsluttende eksamensprojekt, som sammen med de 2 prøver i  

 2. studieår skal dokumentere, at uddannelsens afgangsniveau er  

 opnået.
Stk. 2. Emnet for det afsluttende eksamensprojekt formuleres  

 af den studerende i samråd med institutionen og så vidt muligt i  

 samarbejde med en virksomhed.
Institutionen godkender opgavens  

 formulering.
Stk. 3. Prøven i det afsluttende eksamensprojekt  

 består af et projekt og en mundtlig del.
Der gives 1 samlet  

 karakter.
 Stk. 4. Den prøve, der er nævnt i stk. 1,  

 nr. 1, skal være bestået, før den studerende kan  

 aflægge de prøver, der er nævnt i stk. 1, nr. 2 og  

 3.
 Stk. 5. Der kan indgå interne prøver i  

 uddannelsen.
Kapitel 5 Andre regler § 8. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
1)	Mål for samt indhold og tidsmæssigt omfang af de enkelte  

 fag, herunder specialeforløb, samt fagenes tidsmæssige placering  

 i uddannelsesforløbet.
Omfanget af fagene fastsættes i  

 ECTS-point, jf. § 3.
2)	Mål for samt indhold og tidsmæssigt omfang af eventuelle  

 studieophold og disses tidsmæssige placering i  

 uddannelsesforløbet.
Omfanget af studieophold fastsættes i  

 ECTS-point, jf. § 2, stk. 5.
3)	Mål for samt indhold og tidsmæssigt omfang af  

 virksomhedsuddannelse og dennes tidsmæssige placering i  

 uddannelsesforløbet.
Omfanget af virksomhedsuddannelsen  

 fastsættes i ECTS-point, jf. § 2, stk. 3.
 4)	Retningslinjer for virksomhedsuddannelse, jf. § 2, stk. 3,  

 hvoraf krav og forventninger til de involverede parter fremgår.
 5)	Beskrivelse af undervisnings- og arbejdsformer.
 6)	Krav til undervisning og eksamen, herunder bundne  

 forudsætninger i uddannelsesforløbet.
 7)	Angivelse af eventuelle interne prøver, jf. § 7, stk. 5.
 8)	Eventuelle regler om pligt til at deltage i undervisningen, jf.  

 § 4, stk. 5.
 9)	Regler om vægtning af projekt og mundtlig del i det  

 afsluttende eksamensprojekt, jf. § 7, stk. 3.
 10)	Regler om meritoverførsel.
 11)	Angivelse af indgåede meritaftaler.
 12)	Angivelse af hvorledes uddannelsen eventuelt udbydes som åben  

 uddannelse.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til studerende og aftagere.
Derudover indhentes en udtalelse fra  

 censorformandskabet, jf. censorbekendtgørelsen.
Andre udbydere af  

 uddannelsen orienteres med henblik på koordinering af uddannelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Relevante uddannelsesinstitutioner, censorerne og  

 Undervisningsministeriet skal orienteres om studieordningen og  

 ændringer heraf.
 Stk. 8. Den ajourførte studieordning skal være  

 tilgængelig for studerende og andre interesserede senest ved et  

 studieårs begyndelse.
 § 9. Ved skift til samme uddannelse ved anden  

 institution skal bestået prøve, jf. § 7, stk. 1, nr.  

 1, godskrives den studerende.
 Stk. 2. Beståede uddannelseselementer i øvrigt  

 ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer  

 ved andre institutioner, der udbyder uddannelsen.
Stk. 3. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 10. Undervisningsministeriet kan tillade  

 fravigelse af bekendtgørelsen som led i forsøg.
Ved  

 forsøg fastsættes samtidig forsøgets varighed og  

 rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 2, stk. 2.
§ 11. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 12. Den del af uddannelsen, der er  

 virksomhedsuddannelse, jf. § 2, stk. 3, evalueres senest ved  

 udgangen af 2003.
Kapitel 6 Ikrafttræden § 13. Bekendtgørelsen træder i kraft  

 den 1. august 2000.
Undervisningsministeriet, den 30. juni  

 2000 P.M.V.Ivan SørensenStyrelseschef /Jens Nielsen Bilag  

 Juni 2000 Bekendtgørelse om erhvervsakademiuddannelse (AK) inden for  

 levnedsmiddel og proces  

 (procesteknolog AK) Obligatoriske emner Emneområde: Kemiteknologi og mikrobiologi Kemi Målet er, at den studerende kan beskrive og anvende simple produkter og processer ud fra kendskab  

 til uorganisk, organisk, biokemisk og fysisk kemi.
Mikrobiologi Målet er, at den studerende kan løse såvel teoretiske som praktiske problemer i  

 forbindelse med produktion på baggrund af kendskab til mikroorganismer  

 og biologiske processer.
Laboratorieteknik Målet er, at den studerende kan planlægge, udføre, rapportere og vurdere  

 laboratoriearbejde efter givne standarder og sikkerhedsmæssige  

 forskrifter.
Emneområde: Produktion Produktteknologi Målet er, at den studerende 1)	kan fremstille et givet produkt ud fra fastlagte råvarer,  

 produktionsformer og emballage efter gældende regler og standarder for  

 sikkerhed og 2)	kan vurdere kvalitet fra råvarer til færdigt  

 produkt.
Logistik Målet er, at den studerende kan anvende simple styringsredskaber i forbindelse med indkøb  

 og produktion.
Produktionshygiejne Målet er, at den studerende kan udarbejde og anvende et hygiejneprogram i overensstemmelse med  

 produktionen.
Kvalitetskontrol Målet er, at den studerende 1)	kan foretage repræsentativ udtagning af prøver og  

 udføre enkle analyser herpå, 2)	kan vurdere og anvende analyseresultater i relation til normer og  

 standarder og 3)	kan anvende grafiske og statistiske metoder til behandling af  

 foreliggende data.
Emneområde: Procesteknik Måling, styring og regulering Målet er, at den studerende 1)	kan anvende metoder, instrumenter og udstyr til måling,  

 styring og regulering og 2)	kan kalibrere og justere udstyr til måling og  

 signaloverføring.
Enhedsoperationer Målet er, at den studerende har indsigt i virkemåden af og anvende egnet procesudstyr under  

 forskellige driftsbetingelser.
Sekundære anlæg Målet er, at den studerende har indsigt i opbygning og funktion af anlæg til at fremskaffe  

 energi, vand, trykluft og ventilation.
Emneområde: Proces- og produktudvikling Proces- og produktudvikling Målet er, at den studerende 1)	har indsigt i samspillet mellem marked og produkt, 2)	kan planlægge og udføre udviklingsarbejde samt  

 dokumentere og vurdere resultater, 3)	kan udvikle produkt og vælge produktionsproces på  

 baggrund af kravspecifikationer og kendskab til råvarernes egenskaber  

 og 4)	kan sammensætte og optimere processer under hensyn til  

 produktspecifikationer.
Emneområde: Virksomheden Virksomhedsøkonomi Målet er, at den studerende 1)	har indsigt i de almindelige regnskabsmæssige og  

 driftsøkonomiske begreber og 2)	kan løse driftsøkonomiske opgaver, herunder  

 økonomiske beregninger i forbindelse med ændringer i processerne  

 og produktionen.
Virksomhedsorganisation Målet er, at den studerende 1)	har indsigt i virksomheden som et åbent dynamisk system,  

 hvorunder omgivelser og interessegrupper spiller en aktiv rolle, og 2)	har indsigt i organisationsstrukturer og de faktorer, som er  

 bestemmende for organisationens opbygning og styring.
Ledelse og samarbejde Målet er, at den studerende 1)	har indsigt i personlighedens dannelse og det sociale samspil mellem  

 mennesker, 2)	har indsigt i de forhold, der kan påvirke medarbejdernes  

 motivation og trivsel, 3)	har indsigt i forskellige ledertyper, opgaver og holdninger og 4)	har indsigt i de lovbestemte og aftalebestemte ordninger på  

 arbejdsmarkedet.
Kommunikation Målet er, at den studerende 1)	kan gennemføre relevant søgning af informationer,  

 herunder lovgivning, samt anvende dansk og fremmedsproget materiale og 2)	kan anvende forskellige rapporterings- og  

 fremlæggelsesteknikker.
Emneområde: Kvalitets- og miljøstyring Kvalitets- og miljøstyringssystemer Målet er, at den studerende 1)	har indsigt i indførelse og vedligeholdelse af kvalitets- og  

 miljøstyringssystemer og 2)	kan udføre og vurdere kvalitets- og  

 miljøstyringsaktiviteter i forbindelse med produktion, udvikling og  

 tilpasning.
Specialeforløb (1-3) 1)	Mejeridrift Mejerikemi Målet er, at den studerende 1)	har indsigt i den kemiske opbygning af de stoffer, der findes i  

 mælk, og kan vurdere de fysiske og kemiske forandringer, der  

 opstår ved fremstilling af mælk og mejeriprodukter, og 2)	kan anvende principperne for analysemetoder og vurdere metoder og  

 resultater.
Mejeribakteriologi Målet er, at den studerende 1)	kan udvælge og anvende mikroorganismer med relevans til  

 mejeriproduktion samt udvælge, udføre og vurdere de  

 nødvendige analyser og 2)	kan vurdere og løse såvel teoretiske som praktiske  

 mikrobiologiske problemer i forbindelse med mejeriprodukters og  

 beslægtede produkters fremstilling.
Mejeriprodukter og produktionsteknologi Målet er, at den studerende 1)	kan anvende de forskellige fremstillingsteknikker ved fremstilling  

 af mejeriprodukter samt vurdere og løse teoretiske og praktiske  

 problemer i forbindelse med fremstilling af konventionelle og  

 økologiske mejeriprodukter samt funktionel food og 2)	kan udføre og vurdere procesteknologiske faktorer.
Lovgivning Målet er, at den studerende 1)	har indsigt i eksisterende lovgrundlag med relation til produktion,  

 tilvirkning og forædling af mejeriprodukter og hermed beslægtede  

 produkter og 2)	har indsigt i eksisterende lovgrundlag med relation til indre og  

 ydre miljø.
Produktudvikling Målet er, at den studerende 1)	kan søge og anvende relevante oplysninger inden for det  

 aktuelle område og udvælge råvarer, ingredienser og  

 fremstillingsprocesser samt planlægge og udføre  

 forsøg, 2)	kan vurdere og dokumentere forsøgsresultater i forhold til  

 lovgivnings-, sundheds- og markedsmæssige aspekter og 3)	har indsigt i opskalering og implementering i produktionen ved  

 inddragelse af den teknologiske udvikling på området.
Mejeriprocesanlæg Målet er, at den studerende 1)	kan forestå planlægningen og opbygningen af proceslinjer  

 til mejeriproduktion og 2)	kan redegøre for procesanlæg, deres funktion og  

 vedligeholdelse til mejeriproduktion.
Miljø- og bygningsteknik Målet er, at den studerende 1)	har indsigt i generelle krav til funktionel indretning af  

 mejeribygninger og 2)	har indsigt i tilrettelæggelse af arbejdsforholdene i  

 overensstemmelse med gældende regler og love inden for miljø- og  

 arbejdsmiljøområderne.
Mejeriøkonomi Målet er, at den studerende 1)	kan vurdere en mejerivirksomheds økonomiske og  

 markedsmæssige situation med henblik på optimering af  

 indtægts- og omkostningsforhold og 2)	har indsigt i udbyttekontrol, svindkontrol,  

 lønsomhedskalkulationer og kan opstille driftsresultater.
Marketing Målet er, at den studerende 1)	har indsigt i markedets konkurrencemæssige vilkår og  

 anvendelse af handlingsparametre og 2)	har indsigt i teknisk kundeservice og har kendskab til  

 internationale sammenhænge på markedet.
2)	Procesteknik Produktkemi Målet er, at den studerende 1)	kan fremstille, analysere og afprøve et udvalgt  

 teknisk-kemisk produkt, 2)	kan udarbejde arbejdspladsbrugsanvisning og produktspecifikation  

 efter gældende lovgivning for produktet og 3)	kan opstille flow sheets, udarbejde massebalancer og foretage  

 kapacitetsberegninger for produktet.
Materialelære Målet er, at den studerende kan foretage valg af materiale til procesudstyr og emballage og  

 forebygge procesmaterialers nedbrydning.
Energioverførsel Målet er, at den studerende kan foretage målinger og beregninger på procesanlæg  

 med henblik på energiøkonomiske optimeringer under både  

 stationære og ikke-stationære forhold.
Maskinelementer Målet er, at den studerende 1)	kan medvirke ved dimensionering, valg og vedligeholdelse af  

 komponenter til procesanlæg, 2)	har indsigt i at fremstille tekniske tegninger af anlæg og  

 komponenter hertil og 3)	har indsigt i at implementere maskindirektivets krav til  

 dokumentation.
Procesteknik Målet er, at den studerende 1)	kan dimensionere, opbygge og indkøre udstyr til  

 forsøgs- og produktionsanlæg, 2)	kan udarbejde metodeforskrifter, udføre risikovurdering og  

 forestå drift af procesanlæg og 3)	kan tilpasse procesudstyr og processer efter given  

 produktspecifikation.
Industriel sikkerhed og brandhygiejne Målet er, at den studerende kan foretage og opretholde sikring af bygninger, anlæg og  

 maskinelementer ud fra gældende lovgivning.
Særlige produktionsforhold Målet er, at den studerende 1)	har indsigt i lovkrav, sikkerhedsbestemmelser, mærkningsregler  

 og andet, specielt for særlige produktionsforhold, og 2)	kan anvende denne viden ved produktions- og  

 udviklingsopgaver.
Måleteknik Målet er, at den studerende 1)	kan vælge målemetode og anvende, kalibrere og justere  

 måleudstyr og signalomsættere i forhold til en given opgave  

 og 2)	kan opsamle og vurdere data og anvende dem i forbindelse med  

 fejlfinding, optimering og kvalitetssikring.
Styringsteknik Målet er, at den studerende 1)	kan opbygge og dokumentere elektromekaniske og pneumatiske  

 styresystemer og 2)	kan opbygge, dokumentere og ændre i programmer for  

 computerbaseret proceskontroludstyr.
Reguleringsteknik Målet er, at den studerende 1)	kan udvælge og anvende metoder for konfigurering af  

 regulatorer og 2)	kan vurdere og optimere komplekse reguleringssystemer.
3)	Fødevare Produktion Målet er, at den studerende 1)	kan vælge egnede råvarer og emballage til en  

 fødevare, 2)	kan vælge konserveringsmetode, fremstillingsproces og  

 relevante procesparametre for en given fødevareproduktion og 3)	kan vurdere mikrobiologiske risici ved produktionen.
Produktkvalitet Målet er, at den studerende 1)	kan planlægge og gennemføre repræsentativ  

 udtagning af prøver, 2)	kan vælge og udføre relevante fødevareanalyser  

 og anvende resultaterne i relation til produktionen og 3)	kan vurdere fysiske, kemiske, mikrobiologiske og sensoriske  

 kvalitetsændringer fra primærproducent til forbruger.
Ernæring Målet er, at den studerende 1)	kan foretage og vurdere næringstofberegninger og 2)	kan udforme næringsdeklarationer.
Lovgivning Målet er, at den studerende kan anvende eksisterende lovgrundlag for en given fødevare og  

 produktion heraf.
Produktudvikling Målet er, at den studerende 1)	kan arbejde systematisk og kreativt med udvikling af  

 fødevarer, 2)	kan inddrage og anvende de muligheder, den teknologiske udvikling  

 giver, og 3)	kan inddrage aktuelle tendenser i fødevaremarkedet.
Procesoptimering Målet er, at den studerende kan optimere produktionsprocessen på baggrund af en  

 kravspecifikation.
Virksomhedsuddannelse Målet er, at den studerende 1)	forstår praktiske produktionsprocesser og arbejdsgange i  

 forbindelse med planlægning og produktionsafvikling i en  

 virksomhed, 2)	har indsigt i planlægning og gennemførelse af  

 produktion i fødevareindustri eller virksomheder med tilknytning  

 hertil, 3)	kan vurdere og anvende drifts- og proceskontrol i  

 fødevareindustri eller virksomheder med tilknytning hertil, 4)	kan udarbejde og implementere løsningsforslag til teknisk  

 faglige opgaver og 5)	kan dokumentere og kommunikere løste opgaver såvel  

 skriftligt som mundtligt.
