 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Bestemmelser om mælk.
§ 1 Ved mælk forstås i denne lov komælk, der ikke har været underkastet anden  

 behandling end rensning og afkøling.
§ 2 Ejere og brugere af besætninger må kun levere mælk, der er ren, sund og af  

 naturlig sammensætning, og som ikke afviger fra det normale i udseende, lugt  

 eller smag.
§ 3 Landbrugsministeren kan fastsætte regler til sikring af overholdelsen af §  

 2, herunder om mælkens produktion og behandling samt om opbevaring og  

 transport af mælk.
I reglerne kan fastsættes bestemmelser om bekæmpelse af  

 mastitis og kontrol hermed.
Stk. 2. Ministeren kan fastsætte bestemmelser til  

 forbedring af mælkekvaliteten, herunder om, at betalingen for mælk skal  

 gradueres efter kvalitet.
§ 4 Forhandling af mælk fra andre dyr end køer og anvendelse af sådan mælk til  

 tilvirkning af levnedsmidler må kun finde sted med landbrugsministerens  

 godkendelse.
 Konsummælkprodukter.
 Godkendelse af besætninger og mejerier.
§ 5 Ved konsummælkprodukter forstås i denne lov følgende produkter, når de er  

 bestemt til at fortæres af mennesker: sødmælk, letmælk, skummetmælk, fløde,  

 kærnemælk og andre mælkeprodukter.
Landbrugsministeren fastsætter nærmere  

 regler om, hvad der skal anses som konsummælkprodukter.
§ 6 Ved tilvirkning af konsummælkprodukter må kun anvendes mælk fra  

 besætninger, som er godkendt af vedkommende kommunalbestyrelse i  

 overensstemmelse med særlige af landbrugsministeren fastsatte regler om  

 dyrenes sundhedstilstand og om mælkens produktion og behandling.  

 Veterinærdirektoratet fastsætter fremgangsmåden ved kommunalbestyrelsens  

 godkendelse af besætninger.
Stk. 2. Ved tilvirkning af kærnemælk kan  

 ministeren, når særlige omstændigheder taler herfor, fravige bestemmelserne i  

 stk. 1.
§ 7 Tilvirkning af konsummælkprodukter må kun findes sted på mejerier og andre  

 virksomheder, der er godkendt hertil af veterinærdirektoratet  

 (konsummælkmejerier). Stk. 2. Mælk, der skal anvendes ved tilvirkning af  

 konsummælkprodukter, må kun modtages og fremstilles som suppleringsleverancer  

 på mejerier og andre virksomheder, der af veterinærdirektoratet er godkendt  

 hertil (suppleringsmejerier). Stk. 3. Landbrugsministeren fastsætter regler  

 om godkendelse efter stk. 1 og 2. Stk. 4. Landbrugsministeren fastsætter  

 nærmere regler om, hvad der skal anses som suppleringsleverancer.
§ 8 Besætninger og virksomheder skal efter ansøgning herom godkendes, når de  

 opfylder de regler, der er fastsat i medfør af § 6, § 7 og § 9, stk. 1.
§ 9 Landbrugsministeren fastsætter regler om indretning og drift af de i § 7  

 nævnte mejerier og andre virksomheder, herunder om driftshygiejne.
Stk. 2.  

 Landbrugsministeren fastsætter regler for komsummælkprodukters tilvirkning,  

 herunder om modtagelse af mælk, om fremstilling af suppleringsleverancer, om  

 standardisering, om varmebehandling og om aftapning samt regler for  

 opbevaring og transport af konsummælkprodukter.
Stk. 3. Landbrugsministeren  

 kan fastsætte regler om emballage for konsummælkprodukter og om mærkning af  

 denne emballage.
Stk. 4. Ved tilvirkning og behandling af mælk,  

 suppleringsleverancer og konsummælkprodukter må ikke bekæftiges personer, som  

 har eller må antages at have sygdom, at bære smitte eller at bære anden  

 skade, som kan gøre varerne utjenlige til at fortæres af mennesker.  

 Landbrugsministeren kan fastsætte regler om lægeundersøgelse eller anden  

 helbredskontrol med personale og om personalehygiejenen i øvrigt.
 Myndigheder, godkendelser og tilsyn.
§ 10 Overtilsynet med, at loven og de med hjemmel i loven fastsatte regler  

 overholdes, påhviler landbrugsministeren.
Stk. 2. Landbrugsministeren kan  

 henlægge sine opgaver efter loven til veterinærdirektoratet, toldvæsenet og  

 andre centrale myndigheder.
§ 11 Kommunalbestyrelsen fører efter landbrugsministerens nærmere bestemmelse  

 tilsyn med de godkendte besætninger, mejerier og andre virksomheder og med  

 overholdelse af de i medfør af loven fastsatte regler og lader herunder  

 foretage prøveudtagning af og laboratoriemæssig kontrol med mælk,  

 suppleringsleverancer og konsummælkprodukter.
Stk. 2. Kommunalbestyrelsen  

 udøver tilsynet gennem en dyrlæge ved en levnedsmiddelkontrolenhed.  

 Kommunalbestyrelsen kan bemyndige dyrlægen til at varetage de opgaver, der  

 påhviler kommunalbestyrelsen i medfør af denne lov.
Stk. 3. De i stk. 1  

 nævnte laboratorieundersøgelser udføres på et laboratorium ved en  

 levnedsmiddelkontrolenhed.
Laboratoriet skal, for så vidt angår dette  

 arbejde, godkendes og stå under tilsyn af veterinærdirektoratet.
Stk. 4.  

 Veterinærdirektoratet fastsætter regler for tilsynenes udøvelse, herunder for  

 udførelsen af laboratorieundersøgelser.
§ 12 Tilsynsmyndigheder og personer, der af disse myndigheder er bemyndiget  

 hertil, har hver inden for sit område adgang til de i § 6, stk. 1, nævnte  

 besætninger, til de i § 7, stk. 1 og 2, nævnte mejerier og andre virksomheder  

 og til de i § 20 nævnte engrosvirksomheder samt til ethvert transportmiddel,  

 hvori mælk, suppleringsleverancer og konsummælkprodukter er eller agtes  

 indladet.
Stk. 2. Tilsynsmyndigheden er berettiget til at foretage eftersyn  

 af mælk, suppleringsleverancer og konsummælkprodukter og til uden vederlag at  

 udtage prøver i det omfang, det er nødvendigt for at undersøge produktet.
Det  

 påhviler virksomheden at yde den bistand, der er nødvendig ved foretagelse af  

 tilsynet.
Stk. 3. Legitimation skal forevises på forlangende.
§ 13 Godkendelse af og udøvelse af tilsyn med besætninger påhviler  

 kommunalbestyrelsen i den kommune, hvor besætningen findes.
Stk. 2. Tilsynet  

 med konsummælkmejerier samt med transport af mælk, suppleringsleverancer og  

 konsummælkprodukter til og fra disse påhviler kommunalbestyrelsen i den  

 kommune, hvor komsummælkmejeriet er beliggende.
Stk. 3. Tilsynet med  

 suppleringsmejerier samt med transport af mælk og suppleringleverancer til og  

 fra disse påhviler kommunalbestyrelsen i den kommune, hvor  

 suppleringsmejeriet er beliggende.
Stk. 4. Veterinærdirektoratet kan, hvor  

 særlige forhold taler herfor, efter aftale med de berørte kommuner bestemme,  

 at en anden kommunalbestyrelse end den i stk. 1, 2 og 3 nævnte foretager  

 godkendelse og udøver tilsyn.
For så vidt angår den af Storkøbenhavns  

 mælkekontrolkommission hidtil udøvede kompetence til at godkende og udøve  

 kontrol med besætninger og mejeriet beliggende uden for Storkøbenhavn, kan  

 denne dog ikke opretholdes ud over den 31. marts 1977.
§ 14 Udgifterne ved godkendelse af besætninger efter § 6 og udgifterne ved de i  

 § 11 omhandlede tilsyn, herunder udgifter til laboratorieundersøgelser,  

 afholdes af den kommune, som efter § 13 foretager godkendelse og udøver  

 tilsyn.
Stk. 2. De samlede udgifter afholdt af kommunerne i henhold til stk.  

 1 fordeles på samtlige landets kommuner efter nærmere af landbrugsministeren  

 fastsatte regler.
Stk. 3. Udøves efter en virksomheds ønske kontrol med et  

 større antal besætninger, end det efter landbrugsministerens skøn har været  

 rimeligt i forhold til mængden af fremstillede konsummælkprodukter, skal den  

 del af de afholdte udgifter, der svarer til den overskydende mængde  

 kontrolleret mælk, afholdes af vedkommende virksomhed efter nærmere af  

 landbrugsministeren fastsatte regler.
Indførsel og udførsel af mælk,  

 suppleringsleverancer og § 15 Landbrugsministeren kan fastsætte regler om indførsel af mælk,  

 suppleringsleverancer og konsummælkprodukter bl.a. under hensyn til  

 udførselslandets veterinære, sundhedsmæssige og hygiejniske bestemmelser og  

 kontrollen hermed.
Stk. 2. Landbrugsministern kan fastsætte regler om, i  

 hvilket omfang og på hvilken måde de i stk. 1 nævnte produkter må anvendes  

 ved tilvirkning her i landet af konsummælkprodukter.
§ 16 Landbrugsministeren kan fastsætte regler om udførsel af mælk,  

 suppleringsleverancer og konsummælkprodukter.
 Kvalitetsmærkning af konsummælkprodukter.
§ 17 Landbrugsministeren kan fastsætte bestemmelser om kvalitetsmærkning af  

 konsummælkprodukter tilvirket i Danmark.
I bestemmelserne kan fastsættes  

 sådanne regler, som skønnes nødvendige for at forebygge uberettiget  

 anvendelse af foreskrevne kvalitetsmærker.
 Forhandling af mælk, suppleringsleverancer  

 og konsummælkprodukter.
§ 18 Mælk, suppleringsleverancer og konsummælkprodukter må ikke sælges under  

 omstændigheder, der er egnet til at vildlede køberen eller modtageren med  

 hensyn til varens oprindelse, fremstillingstidspunkt, beskaffenhed, art,  

 mængde, sammensætning, behandling, egenskaber og virkninger.
Stk. 2. Ved  

 bedømmelsen heraf skal der særligt tages hensyn til den betegnelse, der  

 anvendes for varen, de mundtlige og skriftlige oplysninger, som gives derom,  

 de tegninger og billeder og den tekst, der er anbragt på varen eller dens  

 emballage, på reklame eller skilt vedrørende varen, i annoncer eller i  

 reklametilbud o.lign.
§ 19 Mælk, suppleringsleverancer og konsummælkprodukter må ikke sælges, hvis de  

 ved anvendelse på sædvanlig måde må antages at kunne overføre eller fremkalde  

 sygdom eller at kunne medføre forgiftning, eller hvis de på grund af sygelig  

 forandring, fordærvethed, forurening, fejlagtig tilberedning eller af anden  

 årsag må anses for at være utjenlige til at fortæres af mennesker.
§ 20 Engrosforhandling (fordeling) af konsummælkprodukter må kun finde sted på  

 virksomheder, der efter regler fastsat af landbrugsministeren er godkendt  

 hertil af vedkommende kommunalbestyrelse.
§ 21 For detailforhandling af konsummælkprodukter gælder de af miljøministeren  

 i medfør af lov om levnedsmidler m.m. fastsatte regler.
 Høringsforskrifter.
§ 22 Inden landbrugsministeren fastsætter regler i medfør af loven, forhandler  

 han med de nærmest interesserede landsomfattende organisationer.
Hvis  

 reglerne berører områder, der henhører under miljøministeren eller andre  

 ministre, forhandler landbrugsministeren tillige med vedkommende minister.
 Klage.
§ 23 Afgørelser truffet af veterinærdirektoratet og andre centrale myndigheder  

 i henhold til loven eller i henhold til regler fastsat med hjemmel i loven  

 kan indbringes for landbrugsministeren.
Stk. 2. Nægter kommunalbestyrelsen at  

 godkende en besætning, jfr. § 6, kan afgørelsen indbringes for  

 landbrugsministeren.
Stk. 3. Kommunalbestyrelsens afgørelser i forbindelse  

 med udøvelse af tilsyn efter § 11, stk. 1, kan indbringes for  

 veterinærdirektoratet.
 Forholdet til lov om levnedsmidler m.m.
§ 24 For mælk, suppleringsleverancer og konsummælkprodukter, der udføres,  

 gælder alene de af landbrugsministeren fastsatte regler.
Stk. 2. Med hensyn  

 til levnedsmidler, der er omfattet af denne lov, og som afsættes til  

 forhandling til forbrugere her i landet, gælder de af miljøministeren i  

 medfør af lov om levnedsmidler m.v. fastsatte regler om A) brug af  

 tilsætningsstoffer, B) 1) betegnelse for og oplysning om levnedsmidler, 2)  

 emballering og mærkning af færdigpakkede levnedsmidler, 3) levnedsmidlers  

 sammensætning og næringsindhold, 4) i hvilket omfang rester af  

 bekæmpelsesmidler, lægemidler og andre forureninger må forekomme i  

 levnedsmidler, 5) salg af levnedsmidler, der må forudses at have været udsat  

 for radioaktivitet eller forurening, og om 6) helbredskontrol og  

 personalehygiejne i øvrigt.
Stk. 3. Landbrugsministeren kan dog, hvor han  

 finder det påkrævet af eksporthensyn, fastsætte regler, der indeholder  

 strengere krav end de af miljøministeren fastsatte, for så vidt de i stk. 2  

 omhandlede levnedsmidler tilvirkes på virksomheder, der tillige afsætter  

 mælk, suppleringsleverancer og konsummælkprodukter til eksport.
Straffebestemmelser § 25 Overtrædelse af §§ 18 og 19 straffes med bøde, hæfte eller fængsel i  

 indtil 6 måneder, medmindre højere straf er forskyldt efter borgerlig  

 straffelov.
Stk. 2. Overtrædelse af § 2, § 4, § 6, stk. 1, 1. pkt, § 7, stk.  

 1 og 2, § 9, stk. 4, § 12, stk. 2, 2. pkt., og § 20 straffes med bøde.
Stk.  

 3. Den, der til brug for afgørelser i henhold til denne lov eller de i medfør  

 af loven givne forskrifter giver urigtige eller vildledende oplysninger eller  

 fortier oplysninger af betydning for sagens afgørelse, straffes med bøde,  

 medmindre højere straf er forskyldt efter borgerlig straffelov §§ 161-163.  

 Det samme gælder den, der handler i strid med vilkår, der er fastsat i en  

 sådan afgørelse, eller som forsøger herpå.
Stk. 4. I forskrifter, der  

 udstedes i medfør af loven, kan der fastsættes straf af bøde for overtrædelse  

 af bestemmelser i forskrifterne eller forsøg herpå.
Stk. 5. For overtrædelse,  

 der begås af aktieselskaber, andelsselskaber el.lign., kan der pålægges  

 selskabet som sådant bødeansvar.
Stk. 6.  Sager efter denne lov behandles som  

 politisager.
Ved sager efter stk. 1 kan retsmidlerne i retsplejelovens  

 kapitel 68, 69, 71 og 72 anvendes i samme omfang som i statsadvokatsager.
 Ikrafttræden m.v.
§ 26 Tidspunktet for lovens ikrafttræden fastsættes af landbrugsministeren.  

 Stk. 2. Lov nr. 245 af 8. juni 1966 om mælkekontrol samt § 11 i lov nr. 22 af  

 4. juni 1969 om bybefolkningens forsyning med mælk og fløde ophæves.  

 Bestemmelser, der er udstedt i medfør af nævnte love, bevarer deres  

 gyldighed, indtil de afløses af eller ophæves ved nye bestemmelser, udstedt i  

 medfør af denne eller andre love, således at overtrædelser behandles efter  

 reglerne i § 25.
§ 27 Loven gælder ikke for Færøerne og Grønland.
 Givet på Christiansborg slot, den 7. maj  

 1975.
 Under Vor Kongelige Hånd og Segl.
 MARGRETHE R.
/P.
Dalsager.
