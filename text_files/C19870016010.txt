 (Til politidirektøren i København og samtlige politimestre).
 I forbindelse med gennemførelsen af Justitsministeriets cirkulære nr. 83  

 af 14. maj 1987 om offentlige forlystelser har Justitsministeriet foretaget  

 en gennemgang af de generelle retsforskrifter, der er indlagt i Lovdatabasen.
 Gennemgangen har medført, at følgende retsforskrifter inden for  

 forlystelsesområdet anses for bortfaldet, hvorefter forskrifterne er overført  

 til den historiske base i Lovdatabasen:
Cirkulæreskrivelse af 29. august 1959 til Politidirektøren i København og  

 samtlige Politimestre.
Cirkulæreskrivelsen vedrører markedspas m.v. til  

 statsborgere i de øvrige nordiske lande.
 Cirkulæreskrivelse nr. 100 af 21. maj 1964 om tilladelse til opstilling af  

 spilleautomater.
 Skrivelse af 4. maj 1968 om cirkulære om ændring af  

 forlystelsescirkulæret.
 Skrivelse af 18. december 1974 om begrænsning af antallet af  

 spilleautomater i ambulante tivolier.
 Cirkulæreskrivelse af 18. juni 1984 om cirkulære om ændring af cirkulære  

 om forlystelser på offentlige forlystelsessteder ved markeder, dyrskuer og  

 lignende.
 Skrivelse af 23. december 1985 om ændring af cirkulære om forlystelser på  

 offentlige forlystelsessteder ved markeder, dyrskuer og lignende.
 Det skal endvidere bemærkes, at en række cirkulære udtrykkeligt er  

 ophævede ved § 27, stk. 2, i Justitsministeriets cirkulære nr. 83 af 14. maj  

 1987.
 P.M.V.
 E.B.
