Dobbeltbeskatning, UK, - Dobbeltbeskatning, - UK, - renter/udbytte Forholdet var det, at det danske moderselskab  

 havde indgået en låneaftale med datterselskabet, hvoraf fremgik, at  

 lånebeløbet  

 ville blive tilbagebetalt, så snart mulighederne herfor var til stede, og at  

 lånebeløbet indtil da henstod uforrentet.
 På grund af de danske regler om fikseret rente  

 indgik selskaberne efterfølgende en aftale, hvorefter lånebeløbet blev  

 forrentet med diskontoen plus 4 pct.
 Forrentningsaftalen fik imidlertid ikke de  

 britiske skattemyndigheder til at acceptere, at der var tale om renter, idet  

 lånet i henhold til intern britisk lovgivning måtte anses for tilførsel af  

 kapital, og da betalingerne på det grundlag var at betragte som udbytte.
 Efter artikel 11, stk. 5, i den dansk/britiske  

 dobbeltbeskatningsaftale er Danmark ikke forpligtet til at behandle renter  

 som  

 udbytte, selv om de i Storbritannien betragtes som udbytte.
Selv om der således er taget et udtrykkeligt  

 forbehold for den opståede situation, rettede Told- og Skattestyrelsen  

 henvendelse til de kompetente myndigheder i Storbritannien, Inland Revenue,  

 for  

 at se, om der var mulighed for at ophæve dobbeltbeskatningen.
Forhandlinger  

 viste imidlertid hurtigt, at der var realitet i forbeholdet på den måde, at  

 ingen af parterne kunne acceptere en anden kvalifikation af betalingerne.
 Herefter og på grundlag af, at forbeholdet i  

 dobbeltbeskatningsaftalen måtte anses for at have givet en rimelig mulighed  

 for  

 at indrette sig, fandt Told- og Skattestyrelsen og Inland Revenue sig ikke  

 forpligtet til at løse dobbeltbeskatningen.
