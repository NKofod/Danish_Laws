Bekendtgørelse om overgang fra  

 børnepasningsorlov til  

 barselorlov og modregning af perioder med  

 børnepasningsorlov I medfør at § 5, stk. 5 i lov nr. 141 af 25. marts 2002  

 om ændring af lov om ligebehandling af mænd og kvinder med hensyn  

 til beskæftigelse og barselorlov m.v., lov om dagpenge ved sygdom eller  

 fødsel og lov om børnepasningsorlov fastsættes efter  

 bemyndigelse fra beskæftigelsesministeren:
Kapitel 1 Overgang fra børnepasningsorlov til  

 barselorlov § 1. Forældre til børn, der er  

 født i perioden fra den 1. januar 2002 til og med den 26. marts 2002,  

 kan vælge begge at blive omfattet af den udvidede barselorlov, jf. lov  

 nr. 141 af 25. marts 2002 om ændring af lov om ligebehandling af  

 mænd og kvinder med hensyn til beskæftigelse og barselorlov m.v.,  

 lov om dagpenge ved sygdom eller fødsel og lov om  

 børnepasningsorlov.
 Stk. 2. Tilsvarende gælder for forældre til  

 adoptivbørn, der er modtaget i perioden fra den 1. januar 2002 til og  

 med den 26. marts 2002, hvor de adoptionsundersøgende myndigheder  

 bestemmer, at den adoptionssøgende eller den ene af de  

 adoptionssøgende ægtefæller i en periode skal være i  

 hjemmet.
 Stk. 3 Hvis der kun er én forælder, fx hvis faderskabet  

 ikke er anerkendt, kan denne foretage valget alene.
 § 2. Skriftlig meddelelse om valg af overgang til  

 den udvidede barselorlov, jf. § 1, stk. 1, skal være modtaget  

 hos Arbejdsformidlingen senest den 1. juni 2002. Meddelelsen afgives på  

 en blanket, der kan fås ved henvendelse til Arbejdsformidlingen eller  

 hentes på Arbejdsformidlingens hjemmeside på internettet,  

 www.af.dk.
 Stk. 2. Begge forældre, jf. dog § 1,  

 stk. 3, skal på blanketten erklære, at de i forhold til  

 barnet ønsker at være omfattet af den udvidede barselorlov.  

 Valget er bindende, og forældrene vil ikke senere kunne få  

 bevilget børnepasningsorlov efter lov om børnepasningsorlov til  

 dette barn.
 Stk. 3. Ved overgang til den udvidede barselorlov skal en  

 påbegyndt børnepasningsorlov afbrydes, jf. i øvrigt  

 kapitel 2, mens en bevilget men endnu ikke påbegyndt  

 børnepasningsorlov bortfalder.
 Stk. 4. Samtidig med at forældrene giver meddelelse til  

 Arbejdsformidlingen om valg af overgang til den udvidede barselorlov, jf.  

 § 1, skal forældrene orientere deres arbejdsgivere herom.  

 Forældrene skal hurtigst muligt meddele deres arbejdsgivere,  

 hvornår de forventer at vende tilbage til arbejdspladsen, jf. i  

 øvrigt § 10, stk. 3, i lov om ligebehandling af mænd  

 og kvinder med hensyn til beskæftigelse og barselorlov m.v.
 § 3. Arbejdsformidlingen attesterer på  

 blanketten følgende oplysninger:
 1)	Dato for modtagelse af blanketten.
 2)	Om forældrene har afholdt børnepasningsorlov.
 3)	Fødselstidspunkt henholdsvis tidspunkt for modtagelse af  

 adoptivbarn eller -børn.
 4)	Datoen for overgang til reglerne om den udvidede  

 barselorlov.
Stk. 2. Arbejdsformidlingen afgør, om betingelserne  

 efter stk. 1, nr. 1 og 3, er opfyldt.
Arbejdsformidlingens attestation  

 tjener som dokumentation for forældrenes overgang til reglerne om den  

 udvidede barselorlov.
Forældrenes mulighed for at udnytte rettighederne  

 efter reglerne om den udvidede barselorlov forudsætter, at  

 forældrene opfylder betingelserne i lov om ligebehandling af mænd  

 og kvinder med hensyn til beskæftigelse og barselorlov m.v. og lov om  

 dagpenge ved sygdom eller fødsel.
 Stk. 3. Arbejdsformidlingen sender kopi af den attesterede  

 blanket til bopælskommunen samt forældrene.
 Stk. 4. Hvis forældrene eller én af  

 forældrene er på børnepasningsorlov, standses udbetalingen  

 af orlovsydelse med virkning fra datoen for overgang til reglerne om den  

 udvidede barselsorlov, jf. stk. 1, nr. 4. Arbejdsformidlingen  

 underretter arbejdsløshedskassen eller kommunen om datoen for overgang  

 til reglerne om den udvidede barselorlov.
Kapitel 2 Modregning af afholdt børnepasningsorlov § 4. Forældre, der har afholdt  

 børnepasningsorlov efter den 31. december 2001, og som har valgt at  

 overgå til reglerne om den udvidede barselorlov, skal have foretaget  

 forholdsmæssig modregning af afholdt børnepasningsorlov.
 Stk. 2. På baggrund af Arbejdsformidlingens oplysninger  

 på blanketten, jf. § 3, stk. 1, nr. 2 og 4, modregner  

 kommunen afholdt børnepasningsorlov i den udvidede barselorlov.
Stk. 3. Modregningen efter stk. 2 sker ved at omregne de  

 afholdte børnepasningsorlovsuger, og herefter trække dem fra i  

 forældreorloven på 32 uger, jf. § 13, stk. 2, i lov om  

 dagpenge ved sygdom eller fødsel.
Omregningen sker ved, at antallet af  

 afholdte børnepasningsorlovsuger frem til datoen for overgang til den  

 udvidede barselorlov ganges med faktoren 0,6.
 Stk. 4. Kommunen meddeler forældrene konsekvenserne af  

 overgang til den udvidede barselorlov.
Ikrafttræden § 5. Bekendtgørelsen træder i kraft den 27. marts  

 2002.
