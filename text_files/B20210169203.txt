Anordning om udmøntning af erindringsmønt i anledning af Hendes Majestæt Dronningens 50-års Regeringsjubilæum VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3, i møntloven, jf. lovbekendtgørelse nr. 1803 af 12. december 2018, og efter forhandling med Danmarks Nationalbank fastsættes:
 § 1. Der udmøntes mønter lydende på 20 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Mønterne skal have følgende præg:
1) På forsiden: Hendes Majestæt Dronningens portræt i profil vendt mod højre.
Portrættet er inspireret af papirklip og har rod i den minimalistiske skulpturtradition.
Majestæten og mennesket smelter sammen i en stabil urokkelig figur på mønten som en klippeagtig silhuet.
Hvilende i perfekt indre lod og balance.
Langs randen findes teksten: MARGRETHE II DANMARKS DRONNING.
Indsat i Hendes Majestæt Dronningens torso er møntmærket, et hjerte.
 2) På bagsiden: Motivet er et organisk mønster skabt af tallet 50, som et symbol på fejringen af 50-års regeringsjubilæet.
Mønsteret skaber referencer til Amalienborgs 4 palæer og Amalienborg Slotsplads.
Dronningens monogram omkranses i midten af mønsteret i en stram komposition.
Forneden: 20 KRONER.
Foroven: datoen 14. januar og i kompositionens akser årstallene 1972 samt 2022.
 3) Mønterne præges med afbrudt rifling.
 Stk. 2. Der udmøntes mønter lydende på 500 kroner af finsølv (999 0/00 Ag) og af følgende størrelse og vægt:
 Mønterne skal have følgende præg:
1) På forsiden: Hendes Majestæt Dronningens portræt i profil vendt mod højre.
Portrættet er inspireret af papirklip og har rod i den minimalistiske skulpturtradition.
Majestæten og mennesket smelter sammen i en stabil urokkelig figur på mønten som en klippeagtig silhuet.
Hvilende i perfekt indre lod og balance.
Langs randen findes teksten: MARGRETHE II DANMARKS DRONNING.
Indsat i Hendes Majestæt Dronningens torso er møntmærket, et hjerte.
 2) På bagsiden: Motivet er et organisk mønster skabt af tallet 50, som et symbol på fejringen af 50-års regeringsjubilæet.
Mønsteret skaber referencer til Amalienborgs 4 palæer og Amalienborg Slotsplads.
Dronningens monogram omkranses i midten af mønsteret i en stram komposition.
Forneden: 500 KRONER.
Foroven: datoen 14. januar og i kompositionens akser årstallene 1972 samt 2022.
 3) Mønterne præges med glat rand.
 § 2. Denne anordning træder i kraft den 1. januar 2022.
Givet i København, den 9. august 2021 Under Vor Kongelige Hånd og Segl MARGRETHE R.
