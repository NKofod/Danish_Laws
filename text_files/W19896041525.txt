 Tre lokalradioer i Odense Kommune klager over, at Odense Kommune vil  

 pålægge lokalradioerne at udsende kommunens programmer.
Det ligger uden for udvalgets kompetence at træffe afgørelse i sagen,  

 sålænge nævnet ikke har truffet afgørelse om hel eller delvis inddragelse af  

 sendetilladelsen.
Men et nævn vil ikke lovligt kunne pålægge indehaveren af  

 en sendetilladelse at udsende kommuneinformation.
Udvalget vedr.
Lokal Radio og TV behandlede på sit møde den 17. april 1989  

 en klage af 17. januar 1989 fra tre lokalradioer i Odense.
Klagen vedrører  

 udsendelsen af Odense Kommunes programmer på flere frekvenser samtidig.
 Der forelå endvidere skrivelser af 2. marts 1989 fra Odense Kommune og af  

 22. marts 1989 fra Odense radio- og tv-nævn.
 Udvalget udtalte følgende: »Det ligger uden for udvalgets kompetence  

 at træffe afgørelse i sagen, så længe der ikke af nævnet i Odense er truffet  

 nogen afgørelse, der indebærer en hel eller delvis inddragelse af  

 sendetilladelsen for lokalradioer, der nægter at opfylde kommunens krav om  

 udsendelse af kommuneinformation.
Udvalget er opmærksomt på, at kommunikationsministeren eller  

 generaldirektoratet, således som loven er udformet, heller ikke har nogen  

 overordnet kompetence i forhold til afgørelser, der træffes af et lokalt  

 nævn.
Derimod vil ministeren kunne give udtryk for, hvorledes loven efter  

 hans opfattelse bør fortolkes.
Dette er imidlertid et spørgsmål, der i sidste  

 instans henhører under domstolene.
