 Erstatter: FKOBST P.901-1, MAJ 1977.
FORMÅL 1. Denne FKOBST har til formål at fastsætte  

 bestemmelser for rapportering af sygefravær for militært personel i søværnet  

 og Forsvarets Intendanturkorps (søværnet).
INDLEDNING 2. Med henvisning til bl.a. tjenestemandslovgivningens  

 krav om, at der føres en sygeliste for alt tjenestemandsansat personel, og  

 til tilsvarende bestemmelser for så vidt angår kontraktansat militært  

 personel, skal der til søværnets centrale personelforvaltning rapporteres  

 fravær fra tjenesten, som begrundes med sygemelding.
 Rapporteringerne anvendes til ajourføring at et sygedagsregister, der  

 indgår i forvaltningsgrundlaget for personellet.
 Endvidere anvendes rapporteringerne til udfærdigelse af dataudskrifter til  

 Forsvarsministeriets 8. kontor til brug for registrering af bortfald af  

 retten til løn for 1. hele fraværsdag, henholdsvis bibeholdelse af retten til  

 løn for 1. hele fraværsdag.
GENERELT 3. Rapportering til søværnets sygedagsregister sker  

 ved hjælp af blanket Vare nr. 575.4316, VFB1390 (83). Rapportering af  

 sygefravær efter nærværende bestemmelse fritager ikke tjenestestedet for den  

 almindelige tjenstlige forpligtelse til at føre kontrol- eller  

 tilsynsvirksomhed i forbindelse med sygemeldt personels fravær fra tjenesten,  

 herunder anmeldelse til social- og sundhedsforvaltningen i den pågældendes  

 hjemkommune af sygefravær, der har strakt sig ud over arbejdsgiverperioden på  

 13 uger.
RAPPORTERINGSPLIGTENS OMFANG 4. Rapportering skal finde sted for alt militært  

 personel i søværnet og Forsvarets Intendanturkorps (søværnet). Rapportering  

 skal foretages uanset hvilken personelforvaltende myndighed, den pågældende  

 er tjenstgørende ved.
Undtaget herfra er personel tjenstgørende ved allierede  

 stabe, idet disse rapporterer sygefravær som anvist i forsvarsministeriets  

 skr. nr. 2. kt.A.102-14/73/289 af 14 FEB 1974.
 Rapporteringspligten indtræder ved ethvert favær fra tjenestested på grund  

 af sygdom m.v. af mindst et kalenderdøgns varighed, samt ved raskmelding.
Rapportering af såvel sygefravær som raskmelding kan finde sted på samme  

 blanket, såfremt sygefraværet kun har haft en varighed af under 7  

 kalenderdøgn, og såfremt den sygemeldte ikke har nået eller når 100  

 fraværsdøgn inden for den forløbne 12 måneders periode.
I andre tilfælde  

 anvendes en blanket til sygemelding og en blanket til raskmelding.
IKRAFTTRÆDELSE 5. Nærværende bestemmelse træder i kraft 1 JUL 1983.
EB P.
B.
KROGEN generalmajor Chef for Personelstaben Fordeling: Standardfordeling.
