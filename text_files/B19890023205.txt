 I henhold til § 17, jf. § 31, i lov om friskoler og private grundskoler  

 m.v. jf. lovbekendtgørelse nr. 677 af 3. oktober 1986 fastsættes:
Almindelige bestemmelser § 1.  Statens fripladstilskud bevilges på de årlige  

 finanslove.
 Stk. 2.  Fripladstilskuddet fordeles mellem skolerne af  

 Frie Grundskolers Fællesråd efter reglerne i denne bekendtgørelse.
 Stk. 3.  Uddeling af fripladstilskud til eleverne  

 varetages af de enkelte skoler.
§ 2.  Ved skoleårets begyndelse udbetaler,  

 Direktoratet for Folkeoplysning, Frie Grundskoler m.v. (direktoratet) den  

 samlede fripladstilskudsbevilling til Frie Grundskolers Fællesråd.
Beløbet  

 indsættes på postgirokonto eller i en bank eller sparekasse.
Renteindtægter  

 anvendes til dækning af administrationsomkostninger samt til forøgelse af  

 fripladstilskuddet.
En eventuel overskydende, ikke udnyttet del af  

 bevillingen indbetales til direktoratet, jf. § 14, stk. 4.
Betingelser for fripladstilskud § 3.  For at en fri grundskole eller privat  

 gymnasieskole skal medtages ved fordelingen af statens fripladstilskud, skal  

 følgende betingelser være opfyldt:
Stk. 2.  Nyoprettede skoler, som endnu ikke har opnået  

 ret til forskud på statstilskud i henhold til Undervisningsministeriets  

 bekendtgørelse om statstilskud til visse private skoler, anses for omfattet  

 af fripladstilskudsordningen fra begyndelsen af det skoleår, for hvilket  

 statstilskud ydes første gang, uanset at endelig meddelelse om tilskudsret  

 først gives i skoleårets løb.
Det er en betingelse, at skolen er anmeldt og  

 har påbegyndt sin virksomhed ved skoleårets begyndelse.
§ 4.  Fripladstilskud kan ydes til elever i  

 børnehaveklasser, på 1.-10. klassetrin og i gymnasieafdelingen, der ikke er  

 fyldt 18 år ved skoleårets begyndelse.
Tilskuddet beregnes under hensyn til  

 elevens og forældrenes økonomiske forhold.
 Stk. 2.  Elever, som fylder 18 år i løbet af et skoleår,  

 kan få fripladstilskud for tiden indtil skoleårets udløb.
Fordeling af statens fripladstilskud Fripladsudvalget § 5.  Til at forestå fordelingen af statens  

 fripladstilskud mellem de enkelte skoler nedsætter Frie Grundskolers  

 Fællesråd hvert år inden 1. maj et fripladsudvalg.
Udvalget består af mindst  

 5 medlemmer, som skal repræsentere skoler af forskellig art og størrelse.
§ 6.  Fripladsudvalget udarbejder til brug for  

 opgørelsen af den i § 9, stk. 2, nævnte behovskvotient forslag til en  

 fordelingsnøgle, hvorefter hver skoles behov kan opgøres på grundlag af  

 forældrenes indtægtsgrundlag, jf. stk. 2, opgjort på grundlag af indkomsten  

 for det andet kalenderår forud for det kalenderår, hvori skoleåret begynder,  

 samt antallet af søskende.
Fripladsudvalget fremsætter tillige forslag om  

 fordelingsnøglens fulde fripladstilskud.
Dette beløb og fordelingsnøglen  

 forelægges for Frie Grundskolers Fællesråd til godkendelse.
 Stk. 2.  Indtægtsgrundlaget består af summen af  

 personlig indkomst og positiv kapitalindkomst, der anvendes til beregning af  

 6 pct.-indkomstskat efter personskattelovens § 8 før det deri nævnte  

 bundfradrag.
 Stk. 3.  Fripladsudvalget udarbejder skemamateriale og  

 eventuelle vejledninger om fripladsordningen til forældre og skoler.
 Stk. 4.  Fripladsudvalget kan lade den forberedende del  

 af fordelingen udføre af et sekretariat.
Ansøgning om fripladstilskud § 7.  Inden sommerferiens begyndelse udsender  

 Fripladsudvalget et skoleansøgningsskema til hver skole.
Stk. 2.  På skemaet erklærer skolen, at den opfylder de  

 i § 3 anførte betingelser for at blive medtaget ved fordelingen af  

 fripladstilskud.
Antallet af skolens elever, som opfylder betingelserne i § 4  

 anføres og der gives oplysning om skolepengesatsen for hvert klassetrin.  

 Skemaet underskrives af formanden for skolens bestyrelse - ved privatejede  

 skoler af skolens ejer - samt af skolens leder, og indsendes inden udgangen  

 af september måned til Fripladsudvalget.
 Stk. 3.  Skolerne er forpligtede til at orientere alle  

 skolens forældre om ordningen ved udsendelse af et af Fripladsudvalget  

 udarbejdet materiale eller på anden måde.
§ 8.  Hvert fjerde år udsender Fripladsudvalget til  

 skolerne forældreansøgningsskemaer.
Disse skemaer udfyldes af forældrene til  

 alle elever, som ønskes omfattet af ordningen.
Stk. 2.  Forældreansøgningsskemaet indsendes til skolen,  

 forsynet med oplysning om forældrenes personlige indkomst og kapitalindkomst  

 opgjort for det andet kalenderår forud for det kalenderår, hvori skoleåret  

 begynder.
Hvis forældrene har en beregningsmæssig personlig indkomst eller en  

 beregningsmæssig kapitalindkomst skal dette anføres.
Forældrenes underskrift  

 på skemaet omfatter dels en erklæring om oplysningernes rigtighed dels en  

 godkendelse af, at Fripladsudvalgets revisor har adgang til at kontrollere de  

 anførte oplysninger, jf. stk. 4. Skolen attesterer på skemaet ved underskrift  

 af en af skolens styrelse dertil bemyndiget person, at skemaets oplysning om  

 forældrenes indtægtsgrundlag er i overensstemmelse med årsopgørelsen.
 Stk. 3.  Forældreansøgningsskemaer indsendes sammen med  

 det i § 7 omtalte skema til Fripladsudvalget.
Stk. 4.  Fripladsudvalgets revisor påser stikprøvevis,  

 at de til udvalget indsendte skemaer, jf. stk. 2 er korrekt udfyldt for så  

 vidt angår oplysninger om personlig indkomst og kapitalindkomst eller en  

 beregningsmæssig personlig indkomst eller en beregningsmæssig  

 kapitalindkomst.
Revisionen foregår ved, at de af stikprøven omfattede  

 forældre, udvalgt af Fripladsudvalgets revisor, gennem skolen til denne  

 indsender årsopgørelse for det andet kalenderår forud for det kalenderår,  

 hvori skoleåret begynder.
De til Fripladsudvalgets revisor indsendte  

 årsopgørelser returneres gennem skolen til forældrene senest 14 dage efter  

 modtagelsen.
 § 9.  Fripladsudvalget gennemgår de indsendte  

 ansøgningsskemaer jf. § 7, stk. 1 og § 8, stk. 1 og påser, at de elever, for  

 hvem der er vedlagt erklæringer opfylder betingelserne i § 4.
Stk. 2.  På grundlag af erklæringerne og den efter § 6  

 godkendte fordelingsnøgle opgør Fripladsudvalget hver skoles antalsmæssige  

 behov for fripladstilskud.
Forholdet mellem dette tal og antallet af elever  

 på skolen, som opfylder betingelserne i § 4, opgøres (behovskvotienten).
 § 10.  For nyoprettede skoler indhentes i skolens  

 første driftsår de i § 8 omhandlede oplysninger.
 Stk. 2.  Skoler, som anser, at der inden for  

 4-årsperioden er sket en væsentlig forrykkelse af de økonomiske forhold i  

 deres elevkreds, kan inden 1. juli anmode Fripladsudvalget om, at de  

 tilsvarende oplysninger indhentes.
Fordeling af statens fripladstilskud mellem skolerne § 11.  Hvert år beregner Fripladsudvalget skolernes  

 samlede behov ud fra den senest beregnede behovskvotient samt skolens elevtal  

 pr. 1. september i det pågældende skoleår, som opfylder betingelserne i § 4,  

 og skolens nuværende gennemsnitlige skolepengesats for alle klasser, dog  

 maksimalt det skolepengebeløb, der ifølge § 6, 2. pkt. ydes friplads til.
 Stk. 2.  Forholdet mellem behovet og det samlede  

 fripladstilskud opgøres (dækningsprocenten), og herefter beregnes hver enkelt  

 skoles andel i fripladstilskuddet.
 § 12.  Inden udgangen af december udbetaler  

 Fripladsudvalget skolerne deres andel af fripladstilskuddet ledsaget af  

 oplysning om beregning af denne andel jf. § 11, stk. 2.
Fordeling af fripladstilskud til eleverne § 13.  Fordelingen af skolens fripladstilskud til de  

 enkelte elever foretages i fællesskab af skolens styrelse og af skolens leder  

 - ved privatejede skoler af skolens ejer - under hensyn til forældrenes  

 økonomiske forhold.
Skolen har herunder adgang til at afkræve forældrene den  

 fra kommunen modtagne årsopgørelse til beregning af indtægtsgrundlaget, jf. §  

 6, stk. 2. Skolen er dog ikke bundet til at følge fordelingsnøglen.
 Stk. 2.  Fripladstilskud til den enkelte elev må ikke  

 overstige skolepengene.
Stk. 3.  Fordelingen skal være afsluttet inden 1.  

 februar.
Eventuelt overskydende fripladstilskud skal omgående tilbagesendes  

 til Fripladsudvalget.
§ 14.  Skolen sender inden udgangen af marts måned  

 Fripladsudvalget en oversigt over, hvorledes skolens fripladstilskud er  

 fordelt blandt de enkelte elever.
Det skal fremgå af oversigten, om skolen  

 har anvendt den af Fripladsudvalget udarbejdede fordelingsnøgle, eller om den  

 har anvendt andre kriterier.
Oversigten samt oplysning om anvendte kriterier  

 affattes på særligt skema, der underskrives af formanden for skolens  

 bestyrelse - ved privatejede skoler af skolens ejer - samt af skolens leder.  

 Skolens revisor attesterer, at det modtagne fripladstilskud er fordelt til de  

 fripladsberettigede elever med henblik på nedbringelse af  

 skolepengebetalingen.
Stk. 2.  Fripladsudvalget udarbejder redegørelse for  

 fordelingen af statens fripladstilskud blandt de ansøgende skoler med  

 oplysning om antal elever, der har modtaget tilskud, og oversigt over de af  

 skolerne anvendte kriterier.
Endvidere udarbejder Fripladsudvalget regnskab  

 over udvalgets indtægter og udgifter.
Regnskabet følger statens finansår.
Stk. 3.  Redegørelsen og regnskabet revideres af en  

 statsautoriseret revisor eller en registreret revisor, der udpeges af  

 Fripladsudvalget.
Redegørelse og regnskab indsendes sammen med revisorattest  

 og en udtalelse fra Frie Grundskolers Fællesråd til direktoratet inden den  

 15. september.
 Stk. 4.  Eventuelt overskydende fripladstilskud i  

 henhold til skolernes redegørelse, jf. stk. 1, indsendes til direktoratet  

 inden den 1. maj.
Forskellige bestemmelser § 15.  Såfremt de i denne bekendtgørelse fastsatte  

 tidsfrister eller supplerende tidsfrister, der måtte blive fastsat af  

 Fripladsudvalget, ikke overholdes af skolerne, kan Fripladsudvalget bestemme,  

 at disse udgår af fordelingen i det pågældende fordelingsår.
 Stk. 2.  Det samme gælder, såfremt skolernes oplysning  

 er åbenbart mangelfuld på væsentlige punkter, og manglerne ikke rettes på  

 opfordring.
§ 16.  Indsender en skole ikke det i § 14 omhandlede  

 materiale inden den heri fastsatte frist, skal Fripladsudvalget give skolen  

 en påmindelse.
I forbindelse hermed fastsættes en ny frist for indsendelsen.
 Stk. 2.  Såfremt den fornyede frist ikke overholdes, men  

 skolen dog ved kvittering fra forældre eller elever dokmenterer, at det  

 modtagne fripladstilskud er anvendt efter formålet, kan Fripladsudvalget  

 bestemme, at skolen ikke kommer i betragtning ved det følgende års uddeling.
Stk. 3.  Såfremt den fornyede frist ikke overholdes, og  

 skolen ikke dokumenterer, at tilskuddet er anvendt efter formålet, kan  

 Fripladsudvalget bestemme, at skolen ikke kommer i betragtning ved det  

 følgende eller eventuelt flere nærmere angivne års uddeling.
Fripladsudvalget  

 skal endvidere afgive indberetning herom til skolens organisation med henblik  

 på at få det omhandlede materiale tilvejebragt.
Endelig skal sagen  

 indberettes til direktoratet, der - såfremt skolen fortsat undlader at  

 dokumentere, at tilskuddet er anvendt efter formålet - kan bestemme, at den  

 pågældende skoles fripladstilskud skal betragtes som forskud på skolens  

 statstilskud.
 § 17.  Denne bekendtgørelse træder i kraft dagen efter  

 offentliggørelsen i Lovtidende og har virkning fra den 1. april 1989.
 Stk. 2.  Den i § 9 omtalte beregning af behovskvotienten  

 foretoges første gang med udgangspunkt i de i 1985 indkomne ansøgninger med  

 virkning for skoleåret 1986-87, 1987-88 og 1988-89.
 Stk. 3.  Bekendtgørelse nr. 503 af 27. november 1985 om  

 fripladstilskud til elever i friskoler, private grundskoler og private  

 gymnasieskoler, ophæves.
