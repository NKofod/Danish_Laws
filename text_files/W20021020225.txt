Landsskatteretskendelse af 1. oktober 2002 vedr.
Begrænset  

 skattepligt i 11 dage  konkret helårsindkomst afviger fra omregnet  

 helårsindkomst As klage vedrører skatteberegningen, og skyldes, at  

 skatteankenævnet har omregnet hans indkomst fra en periode på 11 dage til  

 helårsindkomst i medfør af personskattelovens § 14.
 Det fremgår af sagen, at klageren, der er bosat i Sverige og  

 svensk statsborger, fra den 12. februar 1999 til den 22. februar 1999 inkl.  

 har  

 været begrænset skattepligtig til Danmark i medfør af kildeskattelovens § 2,  

 stk. 1, litra a, for hvilken periode han har selvangivet en personlig  

 indkomst  

 på 36.453 kr. og en skattepligtig indkomst på 33.213 kr.
 Skatteankenævnet har omregnet indkomsterne til helårsindkomster  

 således:
Personlig indkomst 36.453 kr. * 365/11 1.209.577 kr.
Skattepligtig indkomst 33.213 kr. * 365/11 1.102.068 kr.
 Skatten af helårsindkomsterne er herefter opgjort således:
§6: Bundskatten, 7 ½ % af (1.102.068  32.300) 80.232,60 kr.
§ 5 og 9 i kommuneskatteloven, 31 % af (1.102.068  32.300) 331.628,08 kr.
Bundskatten og kommuneskatten udgør i alt 411.860,68 kr.
§ 6a: Mellemskatten, 6 % af (1.209.577  151.000) 63.514,62 kr.
§ 7, Topskatten, 15 % af (1.209.577  151.000) 63.514,62 kr.
§ 7, Topskatten,15 % af (1.209.577  258.400) 142.676,55 kr.
Nedslag for beskatning over 59 %, 0,5 % af (1.209.577-258.400) -4.755,88 kr.
Skat i alt af helårsindkomsterne 613.295,97 kr.
 Skatten af helårsindkomsterne nedsættes efter forholdet mellem  

 delårsindkomsterne og helårsindkomsterne sådan:
Før nedslag Faktor Efter nedslag Bundskat og kommuneskat 411.860,68 32.213/1.102.068 12.412,20 kr.
Mellemskat 63.514,62 36.453/1.209.577 1.914,13 kr.
Topskat 137.920,67 36.453/1.209.577 4.156,50 kr.
Skatten udgør efter nedslaget 18.482,83kr.
Som begrundelse herfor har skatteankenævnet bl.a. anført, at når  

 indkomstansættelsen vedrører en periode, der er kortere end et år, skal såvel  

 den personlige som den skattepligtige indkomst omregnes til helårsindkomster,  

 jf. statsskattelovens § 14. Indtægterne er anset for at være løbende  

 indtægter  

 i de 11 dage, som arbejdsgiveren har oplyst, ansættelsen i Danmark varede.  

 Der  

 findes ikke at være hjemmel til at fravige beregningsreglen i  

 personskattelovens § 14, idet hensigten med bestemmelsen er at beskatte efter  

 en persons skatteevne i den periode, hvor den skattepligtige er skattepligtig  

 i  

 Danmark.
Herudover er der henset til Østre Landsrets dom af 20. september  

 1993.  

 Denne sag vedrørte, at helårsindkomsten efter omregningen af delårsindkomsten  

 udgjorde et større beløb end den faktisk optjente indkomst for hele året,  

 idet  

 skatteyderen efter udrejsen til USA ikke havde haft indkomst resten af året.  

 Retten fandt ikke, at der var hjemmel til at dispensere fra anvendelsen af  

 den  

 daværende kildeskattelovs § 35, stk. 3.
Ved sagens behandling for Landsskatteretten har Told- og  

 Skattestyrelsen indstillet den påklagede afgørelse stadfæstet.
Hertil har  

 styrelsen bl.a. anført, at omregning til helårsindkomst efter  

 personskattelovens § 14, hverken generelt eller konkret er udtryk for en  

 fællesskabsretsstridig nationalitetsdiskrimination stridende mod  

 EU-Traktatens  

 art. 39. Hensigten med personskattelovens § 14 er at beskatte efter en  

 persons  

 skatteevne i den periode, hvor den skattepligtige er skattepligtig til  

 Danmark.  

 De danske skattemyndigheder kan ikke ved skatteberegningen tage hensyn til de  

 indkomster, der er optjent uden for landet, og som derfor ikke oplyses over  

 for  

 de danske skattemyndigheder.
Endvidere er den indkomstopgørelse, som  

 foretages  

 i andre medlemsstater, af indkomster, der er skattepligtige der, naturligvis  

 opgjort efter andre materielle regler end de danske.
Eksempelvis er svenske  

 bruttolønninger markant lavere end danske bruttolønninger, da den svenske  

 arbejdsgiver betaler 33 % i arbejdsgiverafgift herunder sociale  

 sikringsafgifter  

 modsat danske arbejdsgivere.
Størrelsen af den til arbejdstagerne udbetalte  

 løn  

 vil derfor i væsentligt omfang afhænge af selve skattesystemets indretning.
Endvidere er det ikke blot indkomstskatteprocenterne og  

 skattesystemerne i øvrigt, der er forskellige i de enkelte medlemsstater.
Det  

 generelle prisniveau udviser ganske betydelige forskelle landene imellem,  

 også  

 når der bortses fra skatter og afgifter.
Det står derfor klart, at en  

 lønmodtager, der tjener 100.000 kr. i Danmark, ikke nødvendigvis har samme  

 reelle skatteevne, som den lønmodtager, der tjener, hvad der svarer til  

 100.000  

 kr. i en anden medlemsstat.
Princippet om omregning til helårsindkomst er  

 således i realiteten den eneste måde, hvorpå der kan sikres en hensyntagen  

 til  

 beskatningens progressivitet, og som præcist afspejler den pågældende persons  

 skatteevne i den periode, hvori vedkommende har været skattepligtig til  

 Danmark.
Der kan herved endvidere henvises TfS 1993.480 og Landsskatterettens  

 ikke offentliggjorte kendelse af 23. november 2000, j.nr. 2-4-1210-0105. Det  

 må  

 være Vestre Landsrets eller Østre Landsrets opgave at forelægge spørgsmålet  

 om  

 personskattelovens § 14s forenelighed med EU-retten for EF-domstolen.
 Klagerens repræsentant har nedlagt påstand om, at  

 helårsindkomsten ikke skal omregnes efter, hvor mange dage klageren har været  

 begrænset skattepligtig i Danmark, jf. personskattelovens § 14. Den faktiske  

 helårsindkomst skal anvendes i stedet, da bestemmelsen nævner, at  

 omregningen  

 skal ske således, at beløbene kommer til at svare til et helt års  

 indkomster.  

 Den beregnede helårsindkomst kan derfor ikke overstige den faktisk tjente  

 helårsindkomst i tilfælde, hvor en person har oppebåret indkomst løbende i  

 hele  

 kalenderåret.
Hertil er det endvidere bl.a. anført, at klageren i perioden  

 arbejdede i en filial af et svensk selskab, mens han i den øvrige del af 1999  

 arbejdede i Sverige i det svenske selskab.
I hele perioden har han boet i  

 Sverige.
Lønindkomsten har i perioden i Danmark været 39.176 kr., mens  

 helårsindkomsten i 1999 har været SEK 284.776 (240.523 kr.).
Der er enighed om, at der skal ske omregning i medfør af  

 personskattelovens § 14, og omregningen skal som udgangspunkt baseres på det  

 antal dage, den pågældende har opholdt sig i Danmark.  

    

  

 Der er endvidere enighed om, at den faktiske  

 helårsindkomst for klageren er på 276.976 kr.
Til forskel fra situationen i  

 Østre Landsrets dom af 29. september 1993 har klageren løbende haft indkomst  

 i  

 hele 1999. Der er her tale om en væsentlig forskel mellem de to tilfælde,  

 idet  

 klageren, hvis han skal beskattes efter sin skatteevne, ikke bør få foretaget  

 en omregning, der i den grad afviger fra den indkomst, han rent faktisk har  

 tjent løbende i hele det pågældende kalenderår i en situation, hvor han har  

 haft løbende indkomster i hele det pågældende kalenderår.
Helårsindkomsten er  

 jo netop kendt her.
Der vil kunne opstå helt urimelige situationer, hvis  

 omregningen foretages helt ukritisk uden hensyn til den sande helårsindkomst.
 Landsskatteretten skal  

 udtale:
 Af personskattelovens § 14 fremgår følgende:
Omfatter indkomstansættelsen for en person en kortere periode  

 end 1 år, omregnes såvel den skattepligtige indkomst som den personlige  

 indkomst og kapitalindkomsten således, at beløbene kommer til at svare til et  

 helt års indkomster.
På grundlag af de opgjorte helårsindkomster beregnes  

 helårsskat efter §§ 6-9. Den omregnede helårsskat nedsættes efter forholdet  

 mellem delårsbeløbene og helårsbeløbene. Retten bemærker herefter, at det i overensstemmelse med Østre  

 Landsrets dom af 29. september 1993 efter personskattelovens § 14 er  

 indkomsten  

 for den periode, hvor klageren har været begrænset skattepligtig til Danmark,  

 der skal omregnes.
Retten finder således ikke, at der efter § 14 er hjemmel  

 til  

 at tage hensyn til den konkrete helårsindkomst.
Uanset at klageren som begrænset skattepligtig i en del af  

 indkomståret er omfattet af personkredsen i personskattelovens § 14, og  

 uanset  

 at EF-domstolen ikke principielt har afvist hensynet til  

 progressionsbeskatningen hverken generelt eller i dommen af 8. maj 1990 i  

 sagen  

 C-175/88 (Biehl), finder retten, at selv om de særlige forhold, der gør sig  

 gældende for midlertidigt hjemmehørende, objektivt set kan begrunde, at der  

 udstedes specifikke regler, således at skattemyndighederne kan fastsætte den  

 skattesats, der skal anvendes på den indenlandske indkomst, kan disse forhold  

 ikke begrunde, at den vandrende arbejdstager, i et tilfælde som det  

 foreliggende, stilles så væsentligt anderledes end den ikke vandrende  

 arbejdstager, der som hjemmehørende i Danmark i hele indkomståret opnår en  

 ekstraordinær stor indkomst i en del af indkomståret, jf.
EU-traktatens art.  

 39. Der kan herved bl.a. henvises til EF-domstolens sag C-151/94 (Biehl II).  

 Retten finder herefter, at der ved skatteberegningen skal tages hensyn til  

 den  

 faktiske helårsindkomst opgjort efter danske regler, såfremt det i  

 tilstrækkelig grad kan godtgøres, at den afviger fra den efter  

 personskattelovens § 14 omregnede helårsindkomst.
Herved kan hensynet til  

 progressionsbeskatningen opnås ved et mindre indgribende middel.
Det bemærkes  

 herved, at der efter det for retten oplyste er indtjent 39.176 kr. i Danmark,  

 og ikke som selvangivet 36.453 kr., idet dette beløb fremkommer efter fradrag  

 af klagerens personlige sociale bidrag til Sverige.
Idet klageren findes at have godtgjort, at hans konkrete  

 helårsindkomst afviger fra den efter personskattelovens § 14 omregnede  

 helårsindkomst, findes der ved skatteberegningen at skulle tages hensyn til  

 den  

 faktiske helårsindkomst opgjort efter danske regler.
Hertil bemærkes det, at  

 der ved beregningen heraf i overensstemmelse med TfS 2001.548 LSR må gives  

 fradrag for hans personlige sociale bidrag såvel ved opgørelsen af indkomst i  

 Danmark som helårsindkomst.
