Pressenævnets kendelse i sag nr. 13-70-00539 Resumé Klager  en person  havde klaget over et opslag på en twitter-profil, som ikke var anmeldt til Pressenævnet.
 Pressenævnets formand udtaler:
 Pressenævnet bemærker indledningsvist, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger derimod uden for nævnets kompetence at pålægge et medie at undskylde for offentliggjorte artikler m.v.
 Da twitter.com, hvor det påklagede opslag (tweet) er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
 [Klager] har klaget til Pressenævnet over et opslag (tweet) bragt på twitter.com/[Person A] den 29. september 2013, idet klager mener, at god presseskik er tilsidesat.
Klager har til støtte for klagen blandt andet anført, at [Person A], som ejer den påklagede twitterprofil, er journalist på [Avis].
Hun benytter profilen i forbindelse med sin stilling på avisen.
Klager har videre anført, at det påklagede opslag (tweet) fremsætter en uberettiget beskyldning om, at klager skriver injurier på sin blog.
Beskyldningen omhandler en straffeovertrædelse og er udokumenteret.
Klager kræver en offentlig undskyldning for opslaget (tweetet).
 Pressenævnets formand udtaler:
 Pressenævnet bemærker indledningsvist, at nævnet kan pålægge redaktøren af et massemedie at offentliggøre Pressenævnets kendelse i et af nævnet nærmere fastlagt omfang, jf. medieansvarslovens § 49. Det ligger derimod uden for nævnets kompetence at pålægge et medie at undskylde for offentliggjorte artikler m.v.
 Da twitter.com, hvor det påklagede opslag (tweet) er bragt, ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarslovens § 43, stk. 2, nr. 1.
