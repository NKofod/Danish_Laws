 I medfør af lov nr. 156 af 14. april 1920 om smitsomme sygdomme hos  

 husdyrene, lov nr. 188 af 1. maj 1923 om tillæg til nævnte lov, lov nr. 58 af  

 4. marts 1964 om veterinærvæsenet samt om udøvelse af dyrlægegerning, jfr.  

 lovbekendtgørelse nr. 312 af 25. juni 1980 og lov nr. 175 af 7. maj 1975 om  

 mælk og konsummælkprodukter fastsættes følgende:
 § 1.  Ved mastitis forstås i denne bekendtgørelse  

 enhver skjult eller synlig betændelsestilstand i yveret hos køer, der har  

 medført ændringer i mælkens fysiske, kemiske eller biologiske sammensætning.
§ 2.  Mastitisbekæmpelse gennemføres i enhver  

 besætning, der leverer mælk til mejerivirksomheder.
Bekæmpelsen omfatter:
 § 3.  Mastitisbekæmpelsen sker gennem den  

 mejerivirksomhed, hvortil besætningen leverer mælk.
 Stk. 2.  Mejerivirksomheden foranstalter efter aftale  

 med mastitislaboratoriet, jfr. § 6, stk. 1, udtagning og indsendelse af  

 leverandørmælkeprøver.
 Stk. 3.  Mejerivirksomheden foranstalter regelmæssige  

 eftersyn af samtlige malkemaskinanlæg inden for leverandørkredsen.  

 Resultaterne fra eftersynene tilstilles mastitislaboratoriet.
 Stk. 4.  Mejerivirksomheder, der får foretaget  

 celletalsbestemmelser i leverandørmælkeprøver, skal stille disse resultater  

 til rådighed for mastitislaboratoriet.
§ 4.  Mastitisbekæmpelsen ledes af den dyrlæge  

 (laboratorielederen), der forestår det mastitislaboratorium, hvor de  

 laboratoriemæssige undersøgelser foretages.
Arbejdet skal gennemføres i  

 samarbejde med besætningsejeren (brugeren), mejerivirksomheden, den  

 praktiserende dyrlæge og for konsummælkbesætninger den kontrollerende  

 dyrlæge.
§ 5.  De i § 2, litra a, nævnte mælkeprøver skal  

 udtages og indsendes på mastitislaboratoriets foranledning.
Det påhviler  

 mastitislaboratoriet efter undersøgelsernes afslutning at underrette såvel  

 ejeren (brugeren) som de personer, der deltager i det i § 4 nævnte  

 samarbejde, om undersøgelsens resultat.
Stk. 2.  Mastitislaboratorierne indberetter periodevis  

 om bekæmpelsens forløb til veterinærdirektoratet.
Resultaterne af de  

 foretagne undersøgelser og af bekæmpelsesarbejdet i øvrigt skal til enhver  

 tid være tilgængelige for veterinærdirektoratet.
Veterinærdirektoratet kan  

 forlange alle oplysninger vedrørende fremgangsmåden ved de laboratoriemæssige  

 undersøgelser samt ved bekæmpelsesarbejdet i øvrigt.
 § 6.  De i § 2, litra a, nævnte  

 laboratorieundersøgelser udføres på mastitislaboratorier, dvs. på Statens  

 veterinære Serumlaboratorium eller på laboratorier, der er godkendt af  

 veterinærdirektoratet til sådanne undersøgelser.
Stk. 2.  For at opnå den i stk. 1 nævnte godkendelse  

 skal laboratoriet ledes af en dyrlæge, der er godkendt dertil af  

 veterinærdirektoratet.
Kun dyrlæger med videregående uddannelse i  

 sygdomsbekæmpelse og specielt i bekæmpelse af mastitis og hermed forbundne  

 laboratoriemæssige undersøgelser kan opnå en sådan godkendelse.
Stk. 3.  Veterinærdirektoratet kan godkende, at  

 laboratorier, der ikke er ledet af en i henhold til stk. 2 godkendt dyrlæge,  

 på nærmere fastsatte betingelser kan foretage celletalsbestemmelser eller  

 tilsvarende enklere undersøgelser af mælkeprøver.
I disse tilfælde skal de af  

 laboratoriet fundne oplysninger overføres til et mastitislaboratorium.
 Stk. 4.  Til et mastitislaboratorium skal der være  

 knyttet mindst en af veterinærdirektoratet godkendt teknisk assistent med  

 henblik på under laboratorielederens ansvar at varetage de i § 2, litra b,  

 nævnte miljøtekniske undersøgelser i besætningerne.
 Stk. 5.  Mastitislaboratorierne og de i henhold til stk.  

 3 godkendte laboratorier skal arbejde efter de bestemmelser, der gives af  

 veterinærdirektoratet efter forhandling med det i § 10 nævnte sagkyndige  

 udvalg.
 Stk. 6.  Veterinærdirektoratet træffer efter forhandling  

 med Statens veterinære Serumlaboratorium og De danske Mejeriers  

 Fællesorganisation afgørelse om, hvilket mastitislaboratorium, der skal  

 forestå mastitisbekæmpelsen i besætninger inden for en mejerivirksomhed.
 Stk. 7.  Veterinærdirektoratet kan fastsætte grænser for  

 antallet af besætninger, der må undersøges på et mastitislaboratorium.
 § 7.  Med henblik på gennemførelse af de i § 2, litra  

 a, nævnte undersøgelser er enhver ejer (bruger), der leverer mælk til en  

 mejerivirksomhed, forpligtet til at lade de nødvendige prøver hertil udtage  

 og skal i øvrigt følge de i medfør af § 2, litra b og c, givne anvisninger.  

 Disse fastlægges af veterinærdirektoratet efter forhandling med det  

 sagkyndige udvalg, jfr. § 10, og med Landbrugsministeriets mastitisudvalg,  

 jfr. § 11.
 Stk. 2.  Ejeren (brugeren) er forpligtet til at afgive  

 fornødne oplysninger om besætningen (f.eks. ydelse, fodring m.m.) og om de  

 enkelte køer (f. eks. tidligere behandlinger, laktationsstadier m.m.).
 Stk. 3.  Repræsentanter for mastitislaboratoriet og  

 veterinærdirektoratet skal mod legitimation have adgang til at aflægge besøg  

 på ejendommen for at foretage undersøgelser i forbindelse med  

 mastitisbekæmpelsen.
 Stk. 4.  Ejeren (brugeren) af en besætning skal  

 underrette mastitislaboratoriet, såfremt der viser sig tegn på svigtende  

 yversundhed i besætningen (f.eks. et stigende antal tilfælde af klinisk  

 mastitis eller et stigende antal »udsatte« køer ved  

 mælkekontrollen).
 Stk. 5.  Ved indkøb af køer til en besætning kan ejeren  

 (brugeren) rette henvendelse til mastitislaboratoriet, der herefter kan lade  

 foretage de fornødne undersøgelser.
 Stk. 6.  Såfremt en ejer (bruger) efter gentagne  

 henstillinger fra mastitislaboratoriet ikke opfylder de i stk. 1 nævnte  

 forpligtelser, indberetter mastitislaboratoriet til veterinærdirektoratet.  

 Veterinærdirektoratet kan påbyde ejeren (brugeren) at lade de nødvendige  

 prøver udtage og at følge de givne anvisninger.
§ 8.  Den i § 2, litra c, nævnte kurative behandling  

 og kliniske undersøgelse skal foretages af en af ejeren (brugeren) udpeget  

 praktiserende dyrlæge.
Denne rådgiver tillige om foranstaltninger, der  

 formindsker udbredelsen af mastitis.
 Stk. 2.  Det påhviler den praktiserende dyrlæge  

 umiddelbart efter undersøgelsen og/eller eventuelle behandlingers afslutning  

 at indberette til mastitislaboratoriet om den foretagne behandling og  

 forebyggelse.
 Stk. 3.  Såfremt en dyrlæge gentagne gange har undladt  

 at afgive indberetning som foreskrevet i stk. 2, meddeler  

 mastitislaboratoriet dette til veterinærdirektoratet.
 § 9.  Hvis en besætning er angrebet af mastitis i en  

 sådan grad, at smittespredning til andre besætninger kan befrygtes, kan  

 mastitislaboratoriet efter drøftelse med mejerivirksomheden og efter  

 bemyndigelse fra veterinærdirektoratet påbyde ejeren (brugeren) begrænsninger  

 vedrørende salg af køer og drægtige kvier til levebrug samt for deltagelse i  

 dyrskuer, fælles græsgange m.m.
 Stk. 2.  Foreskrives anvendelse af desinfektionsmidler,  

 jfr. § 2, må ejeren (brugeren) kun anvende sådanne, der er godkendt af  

 veterinærdirektoratet.
§ 10.  Veterinærdirektoratet nedsætter et sagkyndigt  

 udvalg, som rådgiver veterinærdirektoratet ved udarbejdelse af de  

 bestemmelser, der af mastitislaboratorierne skal følges ved diagnostik af  

 mastitis og om bekæmpelsesprincipperne i besætningerne.
Udvalget skal  

 endvidere følge udviklingen inden for disse områder og til  

 veterinærdirektoratet give indstilling om ændringer af bestående  

 bestemmelser.
 Stk. 2.  I det i stk. 1, nævnte udvalg, bestående af 5  

 medlemmer, skal veterinærdirektoratet, Den kongelige Veterinær- og  

 Landbohøjskole, Statens veterinære Serumlaboratorium, Den danske  

 Dyrlægeforening og De danske Mejeriers Fællesorganisations Hygiejne- og  

 Mastitislaboratorier være repræsenteret.
§ 11.  Landbrugsministeriet nedsætter et udvalg på 11  

 medlemmer.
Udvalget, der benævnes Landbrugsministeriets mastitisudvalg,  

 rådgiver landbrugsministeriet i spørgsmål vedrørende mastitisbekæmpelsen og  

 de dermed forbundne kontrolforanstaltninger.
Udvalget skal følge udviklingen  

 inden for dette område og kan på eget initiativ til landbrugsministeriet  

 stille forslag, der skønnes at være af principiel karakter.  

 Landbrugsministeriets mastitisudvalg og det i § 10 nævnte udvalg orienterer  

 gensidigt hinanden.
 Stk. 2.  Af udvalgets medlemmer skal 3 repræsentere  

 veterinærdirektoratet, 2 Den danske Dyrlægeforening, 3 De danske Mejeriers  

 Fællesorganisation og 3 udpeges i fælledskab af De danske Landboforeninger og  

 Danske Husmandsforeninger.
 Stk. 3.  Udvalgets formand udpeges af  

 landbrugsministeriet blandt udvalgets medlemmer efter indstilling fra  

 udvalget.
 § 12.  Veterinærdirektoratet fører tilsyn med  

 overholdelse af de i denne bekendtgørelse fastsatte bestemmelser.
Stk. 2.  Veterinærdirektoratet kan efter indstilling fra  

 mastitislaboratoriet og efter drøftelse med mejerivirksomheden i ganske  

 særlige tilfælde fritage en ejer (bruger) for hans forpligtelser med hensyn  

 til at deltage i mastitisbekæmpelsen.
Sådan fritagelse skal bl.a. gøres  

 betinget af, at ejeren (brugeren) accepterer begrænsninger vedrørende salg af  

 køer og drægtige kvier til levebrug samt for deltagelse i dyrskuer, fælles  

 græsgange m.m.
§ 13.  Det offentlige afholder mastitislaboratoriernes  

 udgifter ved efter regler i instruks for laboratorier, der udfører laboratoriemæssige  

 undersøgelser m.m. ved mastitisbekæmpelsen, og efter takster fastsat i  

 bekendtgørelse om udlevering af præparater og udførelse af undersøgelser ved  

 Statens veterinære Serumlaboratorium.
 Stk. 2.  Alle andre udgifter er det offentlige  

 uvedkommende.
 § 14.  Overtrædelse af § 7, stk. 1-4 og § 8, stk. 2,  

 tilsidesættelse af vilkår knyttet til en tilladelse efter § 12, stk. 2, og  

 undladelse af at efterkomme påbud efter § 7, stk. 6 og § 9, straffes med  

 bøde.
 § 15.  Denne bekendtgørelse træder i kraft den 1.  

 april 1983.
 Stk. 2.  Samtidig ophæves bekendtgørelse nr. 189 af 24.  

 maj 1962 om bekæmpelse af og kontrol med mastitis hos kvæget samt de i  

 henhold til denne bekendtgørelse vedtagne fællesregler for mejerikredsvis  

 bekæmpelse af mastitis.
