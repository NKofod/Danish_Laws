Fremsat den 13. december 2000 af  

 Jann Sjursen (KRF), Flemming Kofod-Svendsen  (KRF),  

 Ole M.
Nielsen  (KRF) og Tove  

 Videbæk (KRF).
Forslag til folketingsbeslutning om udlevering af grundloven til personer, der opnår  

 eller har udsigt til at opnå stemmeret til Folketinget, og om  

 anerkendelse af grundlovens værdier ved ansøgning om erhvervelse  

 af dansk indfødsret Folketinget opfordrer regeringen til snarest at  

 fremsætte de nødvendige lovforslag og foretage de  

 fornødne ændringer af bekendtgørelser, cirkulærer  

 og andre administrative forskrifter med henblik på at indføre  

 følgende:
 1)	Personer med dansk indfødsret, der fylder 18 år, og  

 personer, der ansøger om erhvervelse af dansk indfødsret,  

 modtager et eksemplar af grundloven.
 2)	Personer, der ansøger om erhvervelse af dansk  

 indfødsret, skriver i forbindelse med ansøgningen under  

 på, at de anerkender de grundlæggende værdier i det danske  

 samfund, sådan som de kommer til udtryk i den danske grundlov.
Bemærkninger til forslaget Formål Det overordnede formål med beslutningsforslaget er  

 at motivere nye stemmeberettigede til Folketinget til at sætte sig ind  

 i de demokratiske spilleregler og i det værdigrundlag, som er  

 fælles for hele Danmark uanset kulturel, politisk eller religiøs  

 baggrund m.m.
Beslutningsforslaget har endvidere til hensigt at styrke  

 integrationen af nye statsborgere.
Personer, der ønsker dansk  

 statsborgerskab, får med beslutningsforslaget bedre mulighed for at  

 overveje, om de ønsker fulde borgerrettigheder i et land med netop de  

 grundlæggende værdier og demokratiske spilleregler, som er  

 beskrevet i grundloven.
Vedrørende udlevering af grundloven Det danske folkestyre forudsætter, at befolkningen  

 sætter sig ind i demokratiets spilleregler og tager del i politisk  

 arbejde og debat.
Det kan motivere til at føle ansvar, hvis alle,  

 når de fylder 18 år, får et eksemplar af grundloven.
Det  

 samme gælder for personer, der søger at erhverve dansk  

 indfødsret.
Fælles for de to grupper er, at de har udsigt til at  

 opnå stemmeret til og blive valgbare til Folketinget.
Udlændinge  

 over 18 år, der har opholdt sig i landet i tre år, har dog i  

 forvejen ret til at stemme ved de kommunale valg.
Ved tilsendelse af grundloven sendes en symbolsk  

 invitation til at tage aktivt del i det danske demokrati for  »gamle« såvel som »nye« statsborgere.
Modtagelse af grundloven tjener  

 derfor også et integrationsformål.
Forslagsstillerne vil opfordre regeringen til   i  

 tilknytning til udlevering af grundloven til kommende folketingsvælgere  

   at tilskynde kommunerne til at afholde ceremonier eller festlige  

 arrangementer til markering af de nye vælgeres rettigheder   også  

 for at opmuntre til deltagelse i demokratiet lokalt og på landsplan.  

 Gladsaxe Kommune afholder for eksempel en årlig fest for alle  

 18-årige for at markere, at de er blevet personligt myndige og har  

 fået valgret.
Under festens mere politiske del præsenteres  

 byrådet, og politiske unge optræder på slap line.  

 Forslagsstillerne mener, modellen med fordel kan udbygges, så den  

 også omfatter nye statsborgere, der er fyldt 18 år.
 Forslagsstillerne finder det naturligt, at man i  

 tilknytning til udlevering af grundloven også tilbyder  

 forudgående kursus eller oplysning.
 Pr. 1. januar 1999 var der ifølge Danmarks  

 Statistik 60.266 18-årige i Danmark.
Vedrørende anerkendelse af de grundlæggende værdier  

 i Danmark, jævnfør grundloven Danske statsborgere kan have vidt forskellige  

 værdier, ikke kun på grund af anden etnisk oprindelse end dansk,  

 men også på grund af forskellig geografisk og kulturel baggrund  

 m.m.
Danmarks Riges Grundlov opstiller de demokratiske byggesten for  

 samfundet og opregner de værdier, der anses for særlig  

 beskyttelsesværdige   for eksempel religionsfrihed, ytringsfrihed m.fl.
 Erhvervelse af dansk statsborgerskab kan foruden  

 erhvervelse af en række nye pligter og rettigheder også bidrage  

 til øget samfundsdeltagelse og en stærkere følelse af at  

 tilhøre et politisk fællesskab.
 Personer, der ansøger om dansk indfødsret  

 ved erklæring eller ved naturalisation, får ved modtagelse af  

 grundloven lejlighed til at sætte sig grundigt ind i de demokratiske  

 spilleregler og de værdier, som det danske samfund  bygger på.  

 Ansøgerne må formodes at være motiveret af en positiv  

 indstilling til det danske samfund og dets grundlæggende værdier.  

 Det må derfor ud fra et integrationssynspunkt anses for  

 formålstjenligt, at man ved erhvervelsen af det nye statsborgerskab  

 får lejlighed til at overveje og tage stilling til, om man  

 ønsker fulde borgerrettigheder i et land med netop de  

 grundlæggende værdier og demokratiske spilleregler, som er  

 beskrevet i grundloven.
Forslagsstillerne er af den opfattelse, at det vil  

 være naturligt med en koordinering med undervisningen på  

 sprogskolerne, så der allerede på et tidligt tidspunkt arbejdes  

 hen imod en senere erhvervelse af dansk indfødsret.
Det kunne for  

 eksempel ske ved at udarbejde undervisningsmateriale til sprogskolerne om  

 udvalgte dele af grundloven og dens historiske baggrund, dansk lovgivning og  

 demokrati.
Der var ifølge Udlændingestyrelsen  

 (»Udlændinge  

 2000«) 12.416, der  

 erhvervede dansk indfødsret ved naturalisation eller erklæring i  

 1999. Det har ikke været muligt at finde tallet for indgivne  

ansøgninger vedrørende erhvervelse af dansk  

 indfødsret ved erklæring.
Der var for naturalisationernes  

 vedkommende tale om 7.136 ansøgninger.
Der foreligger ikke oplysninger  

 om antallet af afslag på ansøgninger om dansk  

 indfødsret.
Økonomiske konsekvenser Det antages, at et tryk af grundloven koster 10 kroner.
De  

 samlede udgifter inklusiv portoomkostninger skønnes at kunne  

 beløbe sig til ca. 1 million kroner (1999-tal).
Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udlevering af  

 grundloven til personer, der opnår eller har udsigt til at opnå  

 stemmeret til Folketinget, og om anerkendelse af grundlovens værdier  

 ved ansøgning om erhvervelse af dansk indfødsret.
(Beslutningsforslag nr.
B 72).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
