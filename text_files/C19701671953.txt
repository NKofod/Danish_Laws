 1. Som anført i § 87, stk. 2, i bekendtgørelse om  

 fritidsundervisning for voksne tages der ved bedømmelsen af spørgsmålet om  

 ansættelse af en heltidsbeskæftiget leder navnlig hensyn til skolens samlede  

 virksomhed, herunder i hvilket omfang der tilrettelægges supplerende  

 kulturelle arrangementer, samt hvorvidt skolens timetal må påregnes i hele  

 godkendelsesperioden at ville have et omfang, der mindst svarer til omfanget  

 på godkendelsestidspunktet.
 Ved bedømmelsen vil endvidere indgå oplysninger om antallet af timer på  

 forberedelseskurser.
2. Overstiger det samlede timetal i en skole for  

 fritidsundervisning for voksne 7.500 timer, men ikke 8.500 timer i det sidst  

 forløbne skoleår, og må timetallet forventes at ville holde sig nogenlunde  

 konstant inden for godkendelsesperioden, kan der ansættes en  

 heltidsbeskæftiget leder i perioden på højst 3 år ad gangen.
Overstiger  

 timetallet 8.500, skal en heltidsbeskæftiget leder ansættes.
 For så vidt angår rene forberedelseskurser eller skoler med et overvejende  

 antal timer inden for forberedelseskurser, skal en heltidsbeskæftiget leder  

 ansættes, når skolen har en størrelse på 7.500 timer.
 3. Heltidsbeskæftigede leder aflønnes med et honarar  

 svarende enten til lønnen i lønrammerne 13 - 21 - 23, eller til lønnen i  

 lønrammerne 27, 29, 31 og 34, således at der efter et skøn i det enkelte  

 tilfælde tages hensyn til skolen størrelse og arten af dens samlede  

 virksomhed, herunder også kombinationen af forskellige oplysningsformer, den  

 pågældende leders tidligere geskæftigelse og omfanget af eventuel pædagogisk  

 medhjælp i de tilfælde, hvor skolens timetal væsentlig overstiger 7.500  

 timer.
Ved fastsættelsen af honorarets størelse vil der herudover blive taget  

 hensyn til omfanget af lederens eventuelle bierhverv.
Fritidskommissionens og  

 kommunalbestyrelsens udtalelse om foreneligheden af lederstillingen med  

 bierhvervene indhentes.
 Honoraret påvirkes ikke af ændringer i timetallet inden for  

 godkendelsesperioden.
 4. Som udgangspunkt for skønnet over, hvilke lønrammer  

 der vil kunne finde anvendelse, benyttes nedenstående skala dog med forbehold  

 af de under 1-3 nævnte hensyn:
