 Bekendtgørelse af overenskomst af 19. november 1971 med Tanzania om faglig  

 bistand til udvidelse af landbrugsfakultetet i Morogoro.
 Den 19. november 1971 undertegnedes i Dar es Salaam følgende overenskomst  

 mellem Danmark og Tanzania om faglig bistand til udvidelse af  

 landbrugsfakultetet i Morogoro:
OVERENSKOMST mellem Kongeriget Danmarks regering og Den forenede Republik Tanzanias  

 regering om faglig bistand til udvidelse af landbrugsfakultetet i Morogoro,  

 Tanzania Kongeriget Danmarks regering (herefter benævnt »Danmarks  

 regering«) og Den forenede Republik Tanzanias regering (herefter benævnt  

 »Tanzanias regering«), som ønsker at styrke de venskabelige  

 forbindelser mellem de to lande og deres befolkninger, og som anerkender  

 deres fælles interesse i deres landes økonomiske og tekniske udvikling, er  

 blevet enige om følgende:
Artikel 1 Denne overenskomst sikrer en udvidelse af landbrugsfakultetet i Morogoro  

 ved bistand ydet af Danmarks regering i form af finansiering af byggeri,  

 tilvejebringelse af inventar og udstyr samt faglig bistand og stipendier.
Artikel 2 Danmarks regering forpligter sig til inden for et beløb på ialt 8,5  

 millioner danske kroner at yde følgende bidrag til fakultetet:
Artikel 3 Tanzanias regering forpligter sig til:
Artikel 4 Det personale, der ansættes i henhold til denne overenskomsts artikel 2  

 b), og dettes familier skal have rettigheder og privilegier i  

 overensstemmelse med overenskomsten om videnskabeligt og teknisk samarbejde  

 mellem Danmarks regering og Tanzanias regering, undertegnet i Dar es Salaam  

 den 15. april 1967.
Artikel 5 På vilkår, der vil blive aftalt, etableres et samarbejde mellem Danmarks  

 kongelige Veterinær- og Landbohøjskole og landbrugsfakultetet i Morogoro  

 vedrørende faglige spørgsmål i forbindelse med gennemførelsen af denne  

 overenskomst.
Artikel 6 Denne overenskomst træder i kraft på datoen for dens undertegnelse og  

 forbliver i kraft i fem år fra datoen for dens undertegnelse.
Den kan af hver  

 part bringes til ophør før udløbet af femårs perioden med seks måneders  

 skriftligt opsigelsesvarsel til den anden part.
 Såfremt der inden en sådan opsigelse er blevet indgået en kontrakt om en  

 eller flere af de bygninger eller det udstyr, som er angivet i artikel 2 a),  

 skal Danmarks regering til Tanzanias regering erlægge et beløb, der ikke  

 overstiger det beløb, der i en sådan kontrakt er fastsat for dens opfyldelse  

 eller ophør.
 Denne overenskomst kan ændres ved brevveksling mellem parterne.
 De to regeringer skal på den ene eller den anden regerings begæring  

 rådføre sig med hinanden om enhver sag, der vedrører denne overenskomst.
 Til bekræftelse heraf har undertegnede, der er behørigt bemyndiget af  

 deres respektive regeringer, underskrevet denne overenskomst.
 Udfærdiget in duplo på engelsk i Dar es Salaam den nittende november 1971.
For Kongeriget Danmarks regering Niels Lassen For Den forenede Republik Tanzanias regering A.
H.
Jamal Ved en brevveksling af 5. og 17. oktober 1972 er der truffet aftale mellem  

 Danmark og Tanzania om ændring af overenskomstens artikel 2, hvis indledning  

 og stk. a herefter har følgende ordlyd (b og c er uforandrede):
 Danmarks regering forpligter sig til inden for et beløb på i alt 11,6  

 millioner danske kroner at yde følgende bidrag til fakultetet:
 Udenrigsministeriet, den 4. april 1974.
 Ove Guldberg.
