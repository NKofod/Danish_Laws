Betænkning afgivet af Socialudvalget den  

 28. november 2002 Betænkning over Forslag til lov om ændring af lov om  

 social pension (Udvidelse af regler om helbredstillæg) [af socialministeren (Henriette Kjær)] 1. Ændringsforslag Socialdemokratiets medlemmer af udvalget har stillet 3  

 ændringsforslag til lovforslaget.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget er den 1. november 2002 sendt i  

 høring.
Den 14. november 2002 sendte socialministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Jørgen J.
Brinck.
Socialministeren har over  

 for udvalget kommenteret den skriftlige henvendelse.
Spørgsmål Udvalget har stillet 7 spørgsmål til  

 socialministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse uændret.
 Dansk Folkepartis medlem af udvalget udtaler, at  

 regeringen og Dansk Folkeparti i forlængelse af finanslovaftalen for  

 2002 har indgået en aftale om at indføre nye tillæg til  

 økonomisk vanskeligt stillede pensionister, og at det har været  

 altafgørende for Dansk Folkeparti at få denne aftale på  

 plads.
De store forskelle i den kommunale praksis for tildeling  

 af personlige tilæg er helt og aldeles uacceptable.
Mange pensionister  

 har fået afslag på tilskud til briller, tandproteser og fodpleje,  

  hvilket for mange har medført en forringet livskvalitet.
Dansk Folkeparti er meget tilfreds med den nye aftale, der  

 er indgået med regeringen.
Det betyder, at pensionister eller  

 pensionistægtepar med en likvid formue på mindre end 53.100 kr.  

 pr. 1. januar 2003   vil være sikret et retskrav på at modtage  

 tilskud til de nødvendige udgifter, uanset hvor i landet man bor.
 Et andet mindretal i udvalget (S, SF, EL og KRF)  

 indstiller lovforslaget til vedtagelse med de stillede  

 ændringsforslag.
Socialdemokratiets og Enhedslistens medlemmer af udvalget  

 kan støtte lovforslaget, fordi det er en forbedring for de  

 pensionister, der er økonomisk vanskeligst stillet.
Socialdemokraterne  

 og Enhedslisten mener dog, det er forkert, at der ikke kan ydes fuldt tilskud  

 til briller med glidende overgang.
Denne type briller er helt  

 uundværlige for de ældre, og udgiften til briller med glidende  

 overgang må derfor betragtes som nødvendig og omfattet af  

 lovforslaget.
 Socialdemokraterne er af den opfattelse, at udgifter til  

 lægeordineret diætkost også bør være  

 dækket af lovforslaget, og har derfor stillet ændringsforslag  

 herom.
 Et tredje mindretal i udvalget (RV) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 Det Radikale Venstres medlem af udvalget udtaler, at Det  

 Radikale Venstre tidligere har støttet regeringens bestræbelser  

 for at få kommunerne til at efterleve intentionerne i lovgivningen  

 vedrørende personlige tillæg og helbredstillæg.
 Miséren, som dette lovforslag forsøger  

 at rette op på, stammer jo helt tilbage fra SR-regeringens tid, hvor  

 det viste sig, at kommunerne tog indførelsen af  

 helbredstillægget som en velkommen anledning til at regulere det  

 personlige tillæg og gå i gang med en   tilsyneladende efter  

 manges opfattelse   endog særdeles detaljeret gennemgang af folks  

 personlige økonomi.
Det, Det Radikale Venstre kan konstatere, er, at  

 regeringen har opgivet.
Den har opgivet at få kommunerne til at  

 forstå, at der var en intention med den lovgivning, som blev  

 gennemført   en intention, som ellers meget klart gav sig udtryk i  

 regeringens budgettering.
Det Radikale Venstre havde meget hellere set   det  

 gælder også i forbindelse med lovforslag nr.
L 83   at man havde  

 taget sig tid til sammen med alle Folketingets partier at gennemføre  

 en reform af hele området vedrørende aldersbetingede og  

 behovsbestemte ydelser med det formål at afhjælpe den pressede  

 situation, som pensionister med kun folkepension og dertil knyttede  

 tillæg er i.
Dette lovforslag er jo kun endnu en lappeløsning,  

 som baserer sig på, at man i realiteten ikke har lyst til at gå i  

 clinch og dialog med kommunerne om den måde, forvaltningen rent faktisk  

 udøves på.
Det Radikale Venstre indgår meget gerne i en  

 reformproces med et langsigtet perspektiv med henblik på at sikre  

 pensionister, der blot har folkepension og tillæg, en bedre  

 økonomi og et større selvstændigt råderum, samt at  

 velstillede pensionister ikke automatisk gives ydelsen alene på grund  

 af alder.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til § 1 Af	et mindretal (S), tiltrådt af et  

mindretal (SF, EL og KRF):
 1) I det under nr. 1 foreslåede § 17 a, stk.  

 4, ændres to steder ordene »tandproteser, briller og fodbehandling«  

 til: »tandproteser, briller, fodbehandling og diætkost«.
[Diætkost omfattes af reglerne om  

 helbredstillæg] Til § 2 2) I den under nr. 1 foreslåede affattelse af §  

 14 a, stk. 4, ændres to steder ordene »tandproteser, briller og  

 fodbehandling« til: »tandproteser, briller, fodbehandling og  

 diætkost«.
[Diætkost omfattes af reglerne om  

 helbredstillæg] Til § 3 3) I stk. 3 ændres ordene »tandproteser, briller  

 og fodbehandling« til: »tandproteser, briller, fodbehandling og  

 diætkost«.
[Diætkost omfattes af reglerne om beregning af  

 helbredstillæg] Bemærkninger Til nr. 1-3 Ændringsforslagene medfører, at der kan ydes  

 tilskud over helbredstillægget til lægeordineret diætkost.  

 Udgifter til lægeordineret diætkost er helbredsrelaterede og  

 bør derfor være omfattet af lovforslaget.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Pia Kristensen (DF)  

  Jette Jespersen (DF)  

 Charlotte Dyremose (KF) nfmd.  

  Nils-Ole Heggland (KF)  

  Tove Videbæk (KRF) fmd.  

  Jette Bergenholz Bautrup (S)  

  Grete Schødts (S) Jørn Pedersen (S)  

  Karen Jespersen (S)  Lotte Bundsgaard (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 50 Bilagsnr.
