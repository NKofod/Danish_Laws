Vejledning til bekendtgørelse nr. 147  

 af 2. marts 1998 om indretning og drift af virksomheder med opdræt af  

 hønniker til konsumægsproduktion Baggrund Opdrætsvirksomheder med hønniker har ikke  

 tidligere været registreret og godkendt af  

 Fødevaredirektoratet.
 Formålet med bekendtgørelsen er primært  

 at registrere samtlige virksomheder med hønnikeopdræt i  

 fjerkrædatabasen og at sikre en rimelig hygiejne og  

 bygningsmæssig standard i opdrætsvirksomheder med  

 hønniker, idet disse er et centralt led i konsumægsproduktionen  

 og dermed i bekæmpelsen af salmonella i henhold til bestemmelserne i  

 Fødevaredirektoratets bekendtgørelse om bekæmpelse af  

 Salmonella Typhimurium og Salmonella Enteritidis i  

 konsumægshønsehold og opdræt hertil, samt den  

 tilhørende bekendtgørelse om driftstabserstatning ved aflivning  

 af høns inficeret med salmonellabakterier.
Registrering Registrering sker hos veterinærcheferne i den  

 pågældende fødevareregion.
 Ansøgning om registrering skal indeholde  

 beskrivelse af virksomhedens aktivitet, indretning og beliggenhed med  

 angivelse af CHR-nummer, navn, adresse, telefonnummer og husnumre.
Godkendelse Efter registrering meddeles godkendelse af  

 veterinærchefen efter følgende retningslinier:
 Før første indsættelse af  

 hønniker skal veterinærchefen godkende rengøring og  

 desinfektion på baggrund af visuel inspektion samt udtagelse af  

 svaberprøver til bakteriologisk undersøgelse på Statens  

 Veterinære Serumlaboratorium.
 Indretning af bygninger m.v.
 Bygningerne skal være grundmurede eller  

 opført på fast sokkel.
Ved indgangen til hvert hus skal der være etableret  

 et forrum, der som minimum skal være inddelt i en ren og uren afdeling  

 ved en rist, som kun må betrædes uden fodtøj.
I den urene  

 afdeling skal der være plads til fodtøj og overtøj m.v.
I  

 den rene afdeling må der kun forefindes det fodtøj og  

 overtrækstøj, der anvendes i den rene afdeling.
 I forrummet skal der være installeret  

 håndvask.
 Uden for bygningerne skal der ved porte og døre  

 være et fast og veldrænet areal eller befæstet areal med  

 afløb.
Arealerne omkring bygningerne skal holdes ryddelige og  

 veldrænede.
Vegetationen skal fjernes i en bræmme på 1-2  

 meter fra husene, og der skal langs murene forefindes passende  

 foranstaltninger til gnaverbekæmpelse.
Det skal være muligt at rense og desinficere  

 anlæg, stalde og hjælperum.
Gulvene skal være  

 uigennemtrængelige for vand, der skal være afløb, eller  

 rummene skal være således indrettede, at vaskevand kan opsamles  

 og fjernes på anden måde.
Lokalerne skal være sikret mod gnavere, fugle og  

 insekter, som skal bekæmpes i fornødent omfang.
Hunde og katte  

 må ikke have adgang til lokalerne.
I virksomhederne skal der forefindes solide beholdere,  

 forsynet med tætsluttende låg, til midlertidig opbevaring af  

 døde dyr og andet affald bortset fra gødning.
Kun  

 affaldsprodukter fra virksomheden må opbevares heri.
Placeringen af  

 containere skal godkendes af veterinærchefen.
 Affaldet der opbevares i beholderne, skal destrueres.
Hygiejne Alle lokaler og redskaber m.v. skal holdes vel  

 vedligeholdte og rene.
 Efter tømning for dyr skal staldrum, forrum,  

 udvendige platforme, ventilationssystem, foder- og drikkeanlæg samt  

 redskaber renses og desinficeres.
 Som desinfektionsmidler skal anvendes de af  

 Fødevaredirektoratet anbefalede.
Personalet skal være omhyggelig med hygiejnen.
Dette  

 indebærer skift af tøj og fodtøj eller brug af  

 overtrækstøj og  fodtøj samt håndvask ved indgang i  

 virksomheden.
Besøg skal undgås.
Nødvendige  

 besøgende (servicefolk) skal være iført  

 overtrækstøj og -fodtøj.
Transport af fjerkræ Transport af fjerkræ til og fra virksomheden skal  

 foregå i henhold til bestemmelserne i bekendtgørelsens § 9. Det  

 er væsentligt, at fjerkræet transporteres enten i  

 engangsemballage eller i rengjort og desinficeret flergangsemballage.
Der  

 bør ikke opbevares urengjort emballage på virksomheden.  

 Flergangsemballage skal desinficeres umiddelbart før anvendelsen.  

 Veterinærchefen kan stille særlige krav til rengøringsrum  

 og opbevaringsrum.
 Transportvogne, der anvendes til afhentning og udbringning  

 af fjerkræ skal være rengjort og desinficeret før  

 anvendelsen.
Anmeldepligt Ejeren har anmeldepligt over for en dyrlæge,  

 såfremt der blandt virksomhedens fjerkræ optræder tegn  

 på smitsom sygdom, jf. § 10.
Virksomhedsjournal Der skal føres journal over virksomhedens  

 aktiviteter som angivet i bekendtgørelsens § 8.
 Det drejer sig om køb og salg af fjerkræ,  

 sygdomstegn, dødelighed, laboratorieundersøgelser, behandling  

 med lægemidler, rengøring og desinfektion samt besøg i  

 virksomheden.
