Fremsat den 17. december 2004 af  

 Frode Sørensen (S),  

 Niels Sindal (S) og Jan Trøjborg (S) Forslag til folketingsbeslutning om at pålægge pengeinstitutterne på årsopgørelsen at  

 oplyse kunden om opkrævede gebyrer m.v.
 Folketinget pålægger regeringen inden den 1. april 2005 at  

 fremsætte lovforslag, som pålægger pengeinstitutterne at oplyse om gebyrer  

 m.v.,  

 som pengeinstitutterne i årets løb har opkrævet hos kunderne.
Bemærkninger til forslaget De seneste år har pengeinstitutterne pålagt kunderne flere og  

 flere gebyrer som betaling for deres tjenester.
Af hensyn til konkurrencen  

 mellem pengeinstitutterne og af hensyn til større gennemskuelighed for  

 kunderne  

 pålægges det pengeinstitutterne at oplyse kunden på årsudskriften pr. 31.  

 december, hvilke gebyrer m.v. kunden har betalt i årets løb.
 Alle de gebyrer, som kunden har betalt i løbet af det forgangne  

 år, og som er knyttet til kunden, skal oplyses på årsudskriften.
 Såfremt pengeinstituttet har indført eller indfører andre  

 gebyrer, som kunden i årets løb har betalt, skal disse også oplyses på  

 årsudskriften til kunden.
 Gebyrerne skal oplyses som både en samlet gebyrsum og  

 udspecificeret i de enkelte gebyrkategorier bl.a.:
   

 	  

 Gebyrer for betaling  

 af regninger (overførsler og indbetalingskort).
   

 	  

 Gebyrer for dankorttransaktioner.
   

 	  

 Gebyrer for hævninger  

 i udlandet.
   

 	  

 Gebyrer for køb af  

 valuta.
   

 	  

 Gebyrer for  

 udenlandske overførsler og betalinger.
   

 	  

 Depotgebyrer (både  

 bankens og Værdipapircentralens gebyrer).
   

 	  

 Handelsgebyrer  

 (kurtage m.v.) ved handel med værdipapirer.
   

 	  

 Gebyrer for optagelse  

 af lån.
   

 	  

 Gebyrer for rådgivning.
   

 	  

 Gebyrer for  

 netbankløsning og gebyrer for de transaktioner, der er foretaget via  

 netbanken.
   

 	  

 Kontokortgebyrer.
 For øjeblikket oplyser pengeinstitutterne tilskrevne indlåns- og  

 udlånsrenter på årsudskriften, men da der efterhånden er blevet mange  

 gebyrer, er  

 det kun rimeligt, at kunden hvert år kan se, hvad der er betalt for de  

 servicer,  

 som pengeinstituttet har ydet.
Skriftlig fremsættelse Frode Sørensen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at pålægge pengeinstitutterne på årsopgørelsen at  

 oplyse kunden om opkrævede gebyrer m.v.
(Beslutningsforslag nr.
B 98).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
