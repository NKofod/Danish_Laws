 § 1.  Overenskomstens område.
Nærværende overenskomst omfatter det ved Det kgl.
Teater beskæftigede  

 garderobepersonale.
§ 2.  Løn Timelønnen udgør pr. 1. juli 1985 kr. 56,50, der består af følgende  

 løndele:
 Pr. 1. juli 1986 forhøjes grundlønnen med kr. 0,68 i henhold til lov nr.  

 123 af 31. marts 1985 om fornyelse og forlængelse af kollektive  

 overenskomster og aftaler m.v.
Stk. 2.  Lønnen anvises halvmånedsvis, enten med to  

 endelige afregninger, eller med een 90 pct. acontobetaling og en endelig  

 afregning.
Dispositionsdagen i pengeinstituttet vil være henholdsvis ca. 8  

 dage efter den første i en måned og ca. 6 dage før den første i en måned.
 § 3.  Dyrtidsregulering.
 Det i § 2, stk. 1 anførte dyrtidstillæg svarer til et reguleringspristal  

 på 124 (januar 1980 = 100) og reguleres i øvrigt efter den for  

 hovedorganisationerne fastsatte ordning (1. marts og 1. september).
 Stk. 2.  I henhold til lov nr. 237 af 23. maj 1984 om  

 ændring af lov om begrænsning af lønstigninger og om ændring af takt- og  

 dyrtidsregulering m.v. (fortsat ændring af dyrtidsregulering) bortfalder  

 dyrtidsregulering af arbejdsvederlag m.v. på grundlag af  

 reguleringspristallet for januar 1983 og følgende reguleringspristal til og  

 med januar 1985.
 § 4.  Tillægsbetaling.
 For tjeneste ud over et kvarter efter afslutningen af aftenens  

 forestilling (jfr. § 5, stk. 1 og 2) ydes pr. påbegyndt time et tillæg på 100  

 pct. af timelønnen.
 Stk. 2.  For tjeneste ved midnatsforestillinger og  

 lignende ydes et tillæg på 100 pct. af timelønnen, og der betales for  

 minimalt 4 timer.
 Stk. 3.  For tjeneste på søn- og helligdage betales et  

 tillæg på 50 pct.
 Stk. 4.  På lørdage og søn- og helligdage, hvor  

 garderobepersonalet har tjeneste både eftermiddag og aften, ydes et særligt  

 vederlag, svarende til en halv timeløn.
 § 5.  Tjenestetid.
 Tjenestetiden for garderobepersonale er fra 3/4 time før forestillingens  

 (prøvens) begyndelse indtil 1/4 time efter forestillingens afslutning (sidste  

 tæppefald), medmindre publikum endnu ikke har forladt teatret på dette  

 tidspunkt.
Stk. 2.  Garderobepersonalet betales for minimalt 4  

 timers effektiv tjeneste.
Såfremt den i stk. 1 nævnte effektive tjenestetid  

 strækker sig ud over 4 timer, betales halv timeløn pr. påbegyndt halve time.  

 Overskridelse af de nævnte 4 timer med indtil 5 minutter honoreres dog ikke.
 Stk. 3.  Aflyses forestillingen, efter at personalet er  

 mødt, eller er meddelelse om aflysning ikke givet hjemmet senest kl. 15  

 (helligdage kl. 12), betales garderobepersonalet, som om forestillingen havde  

 fundet sted.
 § 6.  Ferie.
 Garderobepersonale er omfattet af ferieloven.
 § 7.  Sygdom m.v.
 Garderobepersonale er omfattet af lov om dagpenge ved sygdom eller fødsel  

 (dagpengeloven).
 § 8.  Særlige bestemmelser.
Garderobepersonalet er omfattet af følgende bestemmelser i Reglement af 1.  

 juli 1983 for Det kgl.
Teater og Kapel:
§ 21,  stk. 1 om anden beskæftigelse § 45,  stk. 1 om tjenestepligt § 46  om tavshedspligt § 92,  stk. 1 og 2 om adgang til teatret § 9.  Opsigelse.
Det gensidige opsigelsesvarsel inden for en sæson er 14 dage til den 1.  

 eller den 15. i en måned.
Ved slutningen af den årlige sæson gives der ikke  

 opsigelsesvarsel.
§ 10 Som regler for behandling af faglig strid gælder den mellem  

 hovedorganisationerne senest vedtagne norm.
 Stk. 2.  Den mellem hovedorganisationerne den 31.  

 oktober 1973 vedtagne hovedaftale med ændringer pr. 1. marts 1981 finder  

 tilsvarende anvendelse på nærværende overenskomstområde.
 § 11.  Overenskomstens opsigelse.
 Denne overenskomst træder i kraft fra og med den 1. juli 1985 og kan af  

 parterne opsiges med 3 måneders varsel til ophør en 1. juli, dog tidligst den  

 1. juli 1987.
 København, den 20. maj 1986.
