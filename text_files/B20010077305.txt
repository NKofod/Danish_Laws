Bekendtgørelse om rengøring og  

 desinfektion af transportmidler m.v. til klovbærende dyr samt om  

 afhentning af klovbærende dyr I medfør af § 9, § 12, § 19, § 22, § 35, stk. 2, og § 43, stk. 2 og  

 3, i lov nr. 351 af 2. juni 1999 om sygdomme og infektioner hos dyr,  

 fastsættes:
 § 1. Ejeren eller føreren af  

 transportmidler til klovbærende dyr skal påse, at transportmidlet  

 rengøres og desinficeres umiddelbart efter hver transport.
 Stk. 2. Ejeren eller føreren af transportmidler  

 til klovbærende dyr, der har transporteret eller i øvrigt  

 været i kontakt med klovbærende dyr i udlandet, skal påse  

 at transportmidlet rengøres og desinficeres på den, af  

 fødevareregionen, godkendte rengørings- og desinfektionsplads,  

 der er nærmest beliggende i forhold til ankomststedet i Danmark.
 Stk. 3. Redskaber eller genstande m.v., der har  

 været i kontakt med klovbærende dyr i udlandet, skal ved  

 ankomsten til Danmark rengøres og desinficeres på den godkendte  

 rengørings- og desinfektionsplads, der er nærmest beliggende i  

 forhold til ankomststedet i Danmark, jf. stk. 2.
Stk. 4. Ejeren eller føreren af de i stk. 1 eller  

 2 omhandlede transportmidler, samt ejeren eller brugeren af de i stk. 3  

 nævnte redskaber eller genstande m.v. skal sikre sig skriftlig  

 dokumentation, med angivelse af sted, tidspunkt og dato, samt anvendt  

 desinfektionsmiddel, for at rengøringen og desinfektionen har fundet  

 sted.
Dokumentationen skal opbevares i mindst 1 år, jf. stk. 5.
 Stk. 5. For så vidt angår transportmidler  

 nævnt i stk. 1, vil optegnelser i en logbog eller lignende anses for at  

 være fornøden dokumentation i henhold til stk. 4. De i stk. 4  

 nævnte oplysninger skal fremgå af optegnelserne.
§ 2. Ved ankomst til et samlested eller  

 eksportisolationsstald skal dokumentationen, jf. § 1, stk. 4, for at den i §  

 1, stk. 2 og 3 nævnte rengøring og desinfektion har fundet sted,  

 forevises embedsdyrlægen.
Embedsdyrlægen skal ved eftersyn  

 godkende rengøringen og desinfektionen, inden pålæsningen  

 af dyr påbegyndes.
Kopi af dokumentationen skal afleveres til  

 embedsdyrlægen.
Stk. 2. De i § 1, stk. 2 omhandlede transportmidler  

 må tidligst ankomme til en ejendom med klovbærende dyr 48 timer  

 efter at rengøringen og desinfektionen har fundet sted.
Føreren  

 eller ejeren skal underskrive en erklæring om, at perioden på 48  

 timer er overholdt.
Inden pålæsning af dyr finder sted, skal  

 dokumentation for rengøring og desinfektion, samt erklæringen om  

 at perioden på 48 timer er overholdt, forevises  

 fødevareregionen, som ligeledes ved eftersyn skal godkende  

 rengøringen.
Erklæringen skal afleveres til  

 fødevareregionen.
 Stk. 3. Ejeren eller føreren af de i § 1, stk. 2  

 nævnte transportmidler skal senest 2 arbejdsdage forud for  

 transportmidlets ankomst til en ejendom med klovbærende dyr underrette  

 fødevareregionen, således at den i § 2, stk. 2, nævnte  

 kontrol kan findes sted.
§ 3. Ejeren eller brugeren af en ejendom, hvorfra  

 de i § 1, stk. 2, omhandlede transportmidler skal afhente klovbærende  

 dyr, skal påse, at der foreligger den i § 1, stk. 4 og § 2, stk. 2,  

 omhandlede dokumentation.
Kopi af dokumentationen skal afleveres til ejeren  

 eller brugeren af ejendommen.
 Stk. 2. Ejeren eller brugeren af ejendommen skal opbevare  

 kopien af den i § 1, stk. 4 og § 2, stk. 2, omhandlede dokumentation i mindst  

 1 år fra transportmidlets ankomst til ejendommen, og skal på  

 forlangende forevise kopien for Fødevaredirektoratet.
 § 4. Det påhviler føreren eller  

 andre, der har været i kontakt med de i § 1, stk. 2 omhandlede  

 transportmidler eller de i § 1, stk. 3 omhandlede redskaber eller genstande  

 m.v. at bære rengjort beklædning samt rengjort og desinficeret  

 fodtøj.
 § 5. Udgifterne ved den § 1, § 2 eller § 3  

 nævnte rengøring og desinfektion er det offentlige  

 uvedkommende.
 Stk. 2. Fødevaredirektoratets udgifter ved kontrol  

 i henhold til denne bekendtgørelse skal betales af ejeren af  

 transportmidlet medmindre kontrollen udføres som led i anden kontrol.  

 Betalingen sker i henhold til reglerne i bekendtgørelse om betaling  

 for kontrol af fødevarer og levende dyr m.v.
 § 6. Overtrædelse af §§ 1-4 straffes med  

 bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 8. september 2001.
 Stk. 2. Samtidig ophæves:
 1)	Bekendtgørelse nr. 165 af 24. februar 1997 om  

 rengøring og desinfektion af transportmidler til klovbærende dyr  

 samt om afhentning af klovbærende dyr.
 2)	Bekendtgørelse nr. 207 af 23. marts 2001 om foder til  

 klovbærende dyr samt om rengøring og desinfektion af  

 transportmidler til klovbærende dyr og af produkter og genstande, der  

 har været i kontakt med klovbærende dyr.
