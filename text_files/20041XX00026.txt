Skriftlig fremsættelse (6. oktober 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af kriminallov for Grønland (Børnepornografi) (Lovforslag nr.
L 4).
 Formålet med lovforslaget er at indføre regler i den  

 grønlandske kriminallov, der forbyder produktion, besiddelse og udbredelse af  

 børnepornografisk materiale og anvendelse af børn som pornomodeller.
 Den grønlandske kriminallov indeholder i dag ikke  

 bestemmelser om børnepornografi og anvendelsen af børn som pornomodeller.  

 Under  

 hensyn til, at der bl.a. i flere tilfælde er fundet børnepornografisk  

 materiale  

 i Grønland, har Grønlands Landsstyre anmodet om, at der tages initiativ til  

 at  

 indføre regler herom i kriminalloven.
Betænkningen fra Den Grønlandske Retsvæsenskommission  

 indeholder et forslag til en ny kriminallov med bl.a. en bestemmelse om  

 børnepornografi og anvendelsen af børn som pornomodeller.
Betænkningen er i  

 høring, men regeringen finder, at der er et så aktuelt og væsentligt  

 beskyttelsesbehov på dette område, at indførelse af straffebestemmelser om  

 børnepornografisk materiale mv. ikke bør afvente den generelle revision af  

 kriminalloven, som Retsvæsenskommissionen har foreslået.
 I overensstemmelse med Den Grønlandske Retsvæsenskommissions  

 anbefaling er lovforslaget udarbejdet med udgangspunkt i de gældende danske  

 regler, jf. straffelovens §§ 230 og 235.
 Lovforslaget har følgende hovedindhold:
Lovforslaget indebærer  

  

 for  

 det første,  

  

 at der indsættes bestemmelser i kriminalloven, der forbyder  

 besiddelse og udbredelse af børnepornografi, jf. § 56 a, stk. 1-3. Efter den  

 foreslåede bestemmelse i § 56 a, stk. 1, dømmes den, som udbreder utugtige  

 fotografier eller film, andre visuelle gengivelser eller lignende af personer  

 under 18 år.
Bestemmelsen omfatter utugtige fotografier og film, men også  

 tegninger og fiktiv børnepornografi  eksempelvis computerskabte  

 billeder, der  

 har fuldstændig lighed med fotografier.
 Med udtrykket utugtige sigtes bl.a. til billeder af børn i  

 situationer, som efter deres karakter er omfattet af den gældende bestemmelse  

 i  

 kriminallovens § 53 (samleje eller anden kønslig omgængelse med et barn under  

 15 år). Hovedvægten lægges på, om billedet viser et barn, der deltager i  

 kønsligt forhold, eller et barn, over for hvem der i øvrigt i forbindelse med  

 optagelsen må antage at være foretaget en groft krænkende handling, f.eks.  

 ved  

 at anvende barnet som model for fotografering af kønsdele eller seksuelt  

 prægede berøringer.
Efter den foreslåede bestemmelse i § 56 a, stk. 2, dømmes  

 endvidere den, som besidder eller mod vederlag gør sig bekendt med utugtige  

 fotografier eller film, andre utugtige visuelle gengivelser eller lignende af  

 personer under 18 år.
Efter § 56 a, stk. 3, skal besiddelse dog ikke være  

 kriminaliseret i tilfælde, hvor den person, der er gengivet på billedet, var  

 fyldt 15 år ved gengivelsen og har givet samtykke til besiddelsen af  

 billedet.
 Afgrænsningen af, hvornår en person kan siges at besidde  

 børnepornografisk materiale, svarer til afgrænsningen i straffelovens § 235.  

 Hvis børnepornografisk materiale lagres, f.eks. på videobånd, harddisk,  

 diskette, dvd eller lignende, således at den pågældende selv kan kalde  

 billedet  

 frem igen, må materialet anses for at være i vedkommendes besiddelse.
 For det andet  

  

 indebærer lovforslaget et forbud mod benyttelse af personer under 18 år som  

 pornomodeller, jf. den foreslåede § 56 a, stk. 4. Efter denne bestemmelse  

 dømmes den, der optager utugtige fotografier, film eller lignende af en  

 person  

 under 18 år med forsæt til at sælge eller på anden måde udbrede materialet.
Bestemmelsen forudsætter, at personen under 18 år er klar  

 over, at utugtige fotografier mv. optages.
Skjult fotografering eller  

 optagelse  

 hører under kriminallovens § 56 (blufærdighedskrænkelse) eller § 68, stk. 1,  

 nr. 4 (fotografering af personer på et ikke frit tilgængeligt sted).
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
