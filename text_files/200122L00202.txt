Fremsat den 19. april 2002 af  

 Jacob Buksti (S), Morten Homann (SF), Anders Samuelsen (RV),  

 Pernille Rosenkrantz-Theil (EL) og Ole M.
Nielsen (KRF) Forslag til Lov om ændring af vurderingsloven (Indsættelse af revisionsbestemmelse og  

 forlængelse af vurderingsrådenes funktionsperiode) § 1 I lov om vurdering af landets faste ejendomme, jf.  

 lovbekendtgørelse nr. 823 af 18. september 2001, foretages  

 følgende ændring:
 1. Efter § 50 indsættes:
» § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Uanset § 23, stk. 1, 1. pkt., i lov om vurdering  

 af landets faste ejendomme, jf. lovbekendtgørelse nr. 823 af 18.  

 september 2001, genudnævnes medlemmer af vurderingsråd, der  

 ifølge § 23 i den nævnte lov er udpeget for funktionsperioden 1.  

 maj 1998 30. april 2002, for perioden 1. maj 2002 1. juli 2003.
Bemærkninger til lovforslaget Almindelige bemærkninger Skatteministeren har den 20. marts 2002 fremsat lovforslag  

 om ændring af vurderingsorganisationen og vurderingsprocessen m.v., jf.  

 L 180. L 180 har ikke af Skatteministeriet været sendt i høring  

 forud for fremsættelsen, men er alene sendt i høring samtidig  

 med fremsættelsen.
Dette uagtet, at der er tale om meget  

 væsentlige ændringer, som består i, at den nuværende  

 vurderingsorganisation nedlægges og erstattes af en helt anden  

 organisationsform, som bl.a. indebærer, at lægmandselementet i  

 vurderingerne fjernes.
Dertil kommer væsentlige ændringer af den  

 nuværende vurderingsproces.
 Med de oplysninger, der allerede nu er fremkommet, vil en  

 vedtagelse af L 180 medføre uoverskuelige konsekvenser.  Efter  

 forslagsstillernes opfattelse er der tale om så væsentlige  

 ændringer, at forslagsstillerne ikke anser det for forsvarligt eller  

 rimeligt, at lovforslaget færdigbehandles i denne folketingssamling.  

 Efter forslagsstillernes opfattelse består der en lang række  

 uafklarede spørgsmål i forhold til indholdet i og konsekvenserne  

 af de i L 180 foreslåede ændringer, hvilket udvalgsbehandlingen  

 af L 180 da også allerede på nuværende tidspunkt  

 illustrerer.  Dertil kommer, at det synes ganske problematisk at få den  

 foreslåede ny vurderingsstruktur på plads inden for de  

 foreslåede terminer.
En af de uoverskuelige konsekvenser er, at de 672  

 medlemmer af vurderingsrådene ophører med at fungere den 1. maj  

 2002. Det sker kort forinden, at der kan forventes 30.000-40.000 klager over  

 vurderingen pr. 1. januar 2002 med klagefrist til den 1. juli 2002. Ved den  

 seneste vurdering i 2001 indkom der ca. 32.000 klager.
Vurderingsrådene  

 afklarede ca. 26.000 af de indgivne klager til borgernes tilfredshed,  

 således at under 6.000 klager blev videresendt til skyldrådene  

 til en egentlig klagebehandling.
 Uden deltagelse af vurderingsrådene med de erfarne  

 vurderingsformænd og vurderingsmænd er det helt uoverskueligt,  

 hvordan det vil være muligt at gennemføre klagebehandlingen i de  

 kommunale vurderingssekretariater af de 30.000-40.000 klager, der kan  

 imødeses inden klagefristens udløb den 1. juli 2002.
 Vil man afskaffe vurderingsrådene, er det  

 nødvendigt forinden at opbygge de instanser, der skal behandle klager  

 og henvendelser fra borgerne.
Det er også utilfredsstillende, at de ca. 600 klager  

 fra tidligere vurderinger, som efter skatteministerens oplysninger ikke kan  

 færdigbehandles inden den 1. maj 2002, vil henligge ubehandlede, indtil  

 der er etableret nye klagenævn, som tidligst vil være udpeget den  

 1. juli 2002 og med betydelig risiko for, at det sker væsentlig senere,  

 da der skal indhentes indstillinger hertil fra de 14 amtsråd og  

 Københavns og Frederiksberg Kommuner.
Hele denne procedure kan  

 først sættes i værk, når Folketinget har  

 færdigbehandlet L 180.
 Endelig skal der meget hurtigt etableres en helt ny  

 vurderingsorganisation i Told- og Skattestyrelsen til at forestå  

 fremtidige vurderinger, da vurderingsrådene efter L 180 afskaffes pr.  

 1. maj 2002 og de kommunale vurderingssekretariater nedlægges ved  

 udgangen af året, men i praksis med risiko for, at de erfarne  

 medarbejdere forsvinder langt tidligere.
 Blandt andet på den baggrund mener forslagsstillerne  

 ikke, at det er forsvarligt at gennemføre skatteministerens lovforslag  

 i den foreslåede form.
Forslagsstillerne indgår derimod gerne i  

 drøftelser om tilpasning af vurderingsorganisationen til den moderne,  

 dynamiske samfundsudvikling, som det blev tilkendegivet af alle  

 ordførere under førstebehandlingen af L 180. Vedtagelse af  

 nærværende lovforslag lægger ikke op til at  

 pålægge hverken skatteministeren eller de enkelte partier  

 bindinger i forhold til indholdet i den fremtidige vurderingsorganisation.  

 Det er dog tilstræbelsesværdigt, at de kommende ændringer  

 af vurderingsorganisationen til sin tid kan vedtages af et bredt flertal i  

 Folketinget.
En bred tilslutning blandt Folketingets partier vil sikre, at  

 der ikke blot bliver tale om kortsigtede  ændringer til skade for den  

 enkelte borger, kommunerne og erhvervslivet.
På denne baggrund stilles der forslag om, at den  

 4-årige funktionsperiode for de nuværende medlemmer af  

 vurderingsrådene, som udløber med udgangen af april 2002,  

 forlænges frem til den 1. juli 2003. Sigtet hermed er at skabe tid til  

 nødvendige forhandlinger og gennemgang af høringssvar m.v. for  

 en ny og holdbar vurderingsorganisation og vurderingsproces.
Endvidere bliver  

 der tid til at forberede de meget omfattende ændringer, som en ny  

 organisation kan give anledning til, hvis der tages udgangspunkt i L 180.  

 Forslaget om indsættelse af en revisionsbestemmelse i vurderingsloven  

 skal ses i lyset heraf.
Sigtet er således, at skatteministeren på  

 baggrund af de kommende forhandlinger og en nøje gennemgang af  

 høringssvar m.v. inden udgangen af 2002 fremsætter et nyt  

 lovforslag om forenkling og modernisering af vurderingsorganisationen og  

 vurderingsprocessen.
Fremsætter skatteministeren eksempelvis sit  

 lovforslag i oktober 2002, vil det med en grundig behandling i Folketinget  

 kunne vedtages senest i første kvartal 2003.
Bemærkninger til lovforslagets enkelte  

 bestemmelser Til § 1 Ændringsforslaget indebærer, at  

 skatteministeren pålægges at fremsætte et nyt lovforslag om  

 ændring af vurderingsorganisationen og -processen inden udgangen af  

 2002. Der henvises i øvrigt til de almindelige bemærkninger.
Til § 2 Det følger af ikrafttrædelsesbestemmelsens  

 stk. 1, at lovforslaget træder i kraft dagen efter  

 bekendtgørelsen i Lovtidende.
 Det følger af stk. 2, at funktionsperioden for  

 medlemmer af vurderingsråd, der er udpeget for perioden 1. maj 1998 30.  

 april 2002, forlænges til 1. juli 2003.
 Der henvises i øvrigt til de almindelige  

 bemærkninger.
Skriftlig fremsættelse Jacob Buksti (S):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af vurderingsloven.  

 (Indsættelse af revisionsbestemmelse og forlængelse af  

 vurderingsrådenes funktionsperiode).
(Lovforslag nr.
L 202).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
