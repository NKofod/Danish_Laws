Nr BTB 45 Betænkning over Forslag til folketingsbeslutning om straf for seksuelt  

 misbrug af børn i udlandet   

 Nr B 45 1996-97, 1. samling Afgivet af Retsudvalget Afgivet: 19970515 Udvalget har behandlet beslutningsforslaget i nogle møder og har herunder stillet spørgsmål til justitsministeren, som denne har besvaret skriftligt.
 Endvidere har udvalget modtaget to skriftlige henvendelser fra Ida  

 Ingerslev, Bruxelles, og Red Barnet.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 beslutningsforslaget til forkastelse.
 Et andet mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 beslutningsforslaget til vedtagelse uændret.
Efter at såvel ministeren som regeringspartiernes ordførere ved forslagets  

 1. behandling hånligt afviste beslutningsforslaget som ubegrundet og  

 udokumenteret, har ministeren efter et halvt år langt om længe bekvemmet sig  

 til at svare på de spørgsmål, der skulle belyse sagen.
Svarene bekræfter  

 naturligvis, at sexturismen er et problem i adskillige lande i den tredje  

 verden, hvor de regler, der skal beskytte mindreårige, er så mangelfulde, at  

 vestlige turister alt for let slipper for at skulle overholde de regler, der  

 gælder i hjemlandet.
Derfor har en række lande, herunder en række EU-lande  

 for længst gennemført straffelovsændringer, svarende til nærværende  

 beslutningsforslag, som også er i tråd med EU-kommissær Anita Gradins  

 holdning og med den Stockholm-erklæring, Danmark selv har været med til at  

 vedtage.
 Et tredje mindretal (Centrum-Demokraternes medlem af udvalget) vil  

 redegøre for sin stilling til beslutningsforslaget ved 2. (sidste)  

 behandling.
