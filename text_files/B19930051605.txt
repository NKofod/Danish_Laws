 I henhold til § 75 g i lov om arbejdsformidling og  

 arbejdsløshedsforsikring m.v. jf. lovbekendtgørelse nr. 752 af 1. september  

 1992 som ændret ved lov nr. 433 af 30. juni 1993 fastsættes efter  

 bemyndigelse fra arbejdsministeren og efter forhandling med  

 Landsarbejdsnævnet:
Indtægter af aktiviteter i efterlønsperioden § 1.  Arbejde, som efter lovens § 75 c og regler  

 udstedt i henhold hertil kan udføres i indtil 200 timer hvert kalenderår,  

 medfører ikke fradrag i efterlønnen.
 § 2.  Skattepligtige beløb, der modtages for  

 varetagelse af borgerlige ombud og offentlige og private hverv, der ikke  

 betragtes som arbejde i efterlønsperioden, medfører fradrag i efterlønnen,  

 jf. dog stk. 4 og 5.
Stk. 2.  Beløb, der modtages for varetagelse af hverv  

 som medlem af Folketinget, regeringen eller Europa-Parlamentet, som  

 borgmester eller rådmand, fradrages fuldt ud i efterlønnen.
Indtægten for  

 disse hverv kan ikke opgøres inden for 200 timers reglen, jf. § 3.
 Stk. 3.  Beløb, der modtages for varetagelse af hverv  

 som udvalgsformand i henhold til de kommunale styrelseslove, fradrages fuldt  

 ud i efterlønnen.
 Stk. 4.  Beløb, der modtages for varetagelse af andre  

 hverv i henhold til de kommunale styrelseslove, medfører ikke fradrag.
 Stk. 5.  Beløb, der modtages for opfyldelse af  

 vidnepligt, medfører ikke fradrag.
§ 3.  Hvis et medlem ikke har udnyttet sin ret til  

 arbejde, jf. lovens § 75 c, kan indtægter, jf. § 2, stk. 1 og stk. 3,  

 omregnes til timer og opgøres i den resterende del af de 200 timer.
Disse  

 indtægter medfører ikke fradrag i efterlønnen.
Pension § 4.  Løbende udbetaling af pension (inklusive  

 tillæg), som er led i tidligere ansættelsesforhold og er af en sådan  

 karakter, at det er sædvanligt, at arbejdsgiveren bidrager, medfører fradrag.  

 Tilsvarende gælder fast løbende udbetaling af beløb, som faglige  

 organisationer og lignende eller en tidligere arbejdsgiver udbetaler som  

 supplement til efterlønnen eller i forbindelse med arbejdsophør.
 § 5.  Delpension udbetalt i efterlønsperioden  

 fradrages fuldt ud i efterlønnen.
 § 6.  Løbende udbetaling af pension, som hidrører fra  

 en arbejdsperiode i udlandet, medfører fradrag i efterlønnen.
 § 7.  Et medlem, der modtager udenlandsk pension, som  

 kan sidestilles med ydelser efter lov om social pension, kan ikke samtidig  

 modtage efterløn.
 Stk. 2.  Kan en udenlandsk pension ikke direkte  

 sidestilles med ydelser efter lov om social pension, og er pensionen mindre  

 end dansk folkepensions grundbeløb, kan pensionen dog modtages sammen med  

 efterløn mod, at pensionen fradrages fuldt ud i efterlønnen.
Feriegodtgørelse § 8.  Feriegodtgørelse, der er optjent før overgangen  

 til efterløn, medfører fradrag, når udbetalingen sker i efterlønsperioden  

 eller umiddelbart før overgangen til efterløn.
Fradraget beregnes i forhold  

 til det antal feriedage, der er optjent, jf. dog stk. 3.
 Stk. 2.  For den feriegodtgørelse, der vedrører det  

 eller de ferieår, der følger efter det ferieår, i hvilket overgang til  

 efterløn finder sted, foretages fradrag i efterlønnen, jf. stk. 1, fra den  

 første mandag i ferieåret.
 Stk. 3.  Hvis feriegodtgørelsen udgør et mindre beløb  

 end efterlønnen for det optjente antal dage, kan medlemmet få udbetalt  

 differencen som efterløn.
 Stk. 4.  Feriegodtgørelse, der er optjent i  

 efterlønsperioden, medfører ikke fradrag.
Oplysningspligt § 9.  Et medlem, der har indtægter, som er omfattet af  

 denne bekendtgørelse, har pligt til løbende at give arbejdsløshedskassen  

 besked om indtægten.
 Stk. 2.  Efter udløbet af hvert kalenderår skal  

 medlemmet indsende en erklæring til arbejdsløshedskassen med angivelse af  

 indtægter og arbejde i kalenderåret.
Indtægter der ikke medfører fradrag § 10.  Udbetaling af tantieme, gratiale, bonus,  

 opsparet søgnehelligdagsbetaling, dagpengegodtgørelse for første ledighedsdag  

 og lignende udbetalinger fra tidligere beskæftigelsesforhold medfører ikke  

 fradrag.
Stk. 2.  Patentafgifter og lignende indtægter medfører  

 ikke fradrag, når ansøgning om patent m.v. er indgivet før efterlønsperiodens  

 begyndelse.
Biblioteksafgifter, KODA/GRAMEX-afgifter, vederlag af  

 genudsendelse, genopførelse og anden form for genanvendelse af bøger,  

 fotografier, teaterstykker, film m.v. og lignende indtægter medfører ikke  

 fradrag, når førsteudgivelsen eller førsteopgørelsen er sket før  

 efterlønsperiodens begyndelse.
§ 11.  Der skal ikke ske fradrag for arbejdsfri  

 indtægter, herunder Fradragsberegning § 12.  Fradrag for indtægter i henhold til § 2, stk.  

 1, § 4 og § 6, beregnes ved, at indtægten pr. uge omregnes til timer ved brug  

 af omregningssatsen.
Der foretages derefter fradrag i forhold til den del,  

 som det beregnede timetal udgør af en hel uges efterløn.
For  

 deltidsforsikrede udgør en hel uges efterløn 2/3 af en hel uges efterløn for  

 fuldtidsforsikrede.
 Stk. 2.  Indtægter i henhold til § 2, stk. 2 og stk. 3,  

 § 5 og § 7, stk. 2, fradrages fuldt ud i efterlønnen.
 Ikrafttrædelsesbestemmelser m.v.
 § 13.  Der udarbejdes en vejledning til  

 bekendtgørelsen.
 § 14.  Bekendtgørelsen træder i kraft den 1. juli  

 1993.
 Stk. 2.  Samtidig ophæves:
