Nr LSF 133 Forslag til Lov om ændring af ligningsloven, personskatteloven og  

 virksomhedsskatteloven (Vindmøller) Fremsat af skatteministeren (Carsten Koch) Ændringsforslag stillet den 23.  

 maj 19 den 13. december 1995 Vedtaget ved tredjebehandling den 31. maj 1996 Lov nr. 488 af 12/06/1996 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved § 2 i lov nr. 401 af 22. maj 1996, foretages følgende  

 ændringer:
 1. Efter § 8 O indsættes:
» § 8 P.
Fysiske personer, der ejer vindmøller eller  

 vindmølleandele, kan ved opgørelsen af den skattepligtige indkomst en gang  

 for alle vælge at medregne indkomst ved vindmølledriften efter reglerne i  

 stk. 2 og 3.
 Stk. 2. Af den del af bruttoindkomsten fra vindmølledriften, der  

 overstiger 3.000 kr., medregnes 60 pct. til den skattepligtige indkomst.
 Stk. 3. Såfremt bruttoindkomst ved vindmølledriften medregnes til  

 den skattepligtige indkomst efter reglen i stk. 2, kan der ikke foretages  

 fradrag for udgifter forbundet med vindmølledriften, herunder afskrivninger.
 Stk. 4. Hvis den skattepligtige vælger at anvende reglerne i stk.  

 2 og 3, anses vindmøllerne eller vindmølleandelene for udelukkende benyttet  

 til private formål.
Stk. 5. Hvis den skattepligtige vælger at medregne indkomst fra  

 vindmølledriften efter skattelovgivningens almindelige regler i stedet for  

 efter reglerne i stk. 2 og 3, anses vindmøllerne eller vindmølleandelene for  

 udelukkende erhvervsmæssigt benyttet.« 2. I § 29 indsættes efter stk. 3 som nyt stykke:
»Stk. 4. Ejere af vindmøller eller vindmølleandele, der  

 anvender reglerne i § 8 P, stk. 2 og 3, medregnes ikke ved opgørelsen af  

 antallet af ejere i stk. 1.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som senest ændret ved § 3  

 i lov nr. 399 af 22. maj 1996, foretages følgende ændring:
 1. I § 4 indsættes efter stk. 7 som nyt stykke:
»Stk. 8. Ejere af vindmøller eller vindmølleandele, der  

 anvender reglerne i ligningslovens § 8 P, stk. 2 og 3, medregnes ikke ved  

 opgørelsen af antallet af ejere i stk. 1, nr. 10.« § 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995,  

 foretages følgende ændringer:
 1. I § 1, stk. 3, udgår »og vindmøller«.
 2. I § 2, stk. 6, udgår »og vindmøller«.
§ 4 Stk. 1. Skatteministeren fastsætter tidspunktet for lovens  

 ikrafttræden.
 Stk. 2. Loven har virkning fra og med indkomståret 1996.
Stk. 3. Fysiske personer, der udelukkende ejer vindmøller eller  

 vindmølleandele, der er erhvervet før den 22. maj 1996, kan vælge at holde  

 indtægter og udgifter, herunder afskrivninger, vedrørende vindmølledriften  

 uden for indkomstopgørelsen for indkomståret 1996 og senere indkomstår.
Det  

 er dog en betingelse, at vindmølleejerne for indkomståret 1995 har anvendt  

 reglerne i punkt 1.1.1. i Ligningsrådets bindende anvisning fra 1987 om den  

 skattemæssige behandling af vindmøller.
Hvis der erhverves yderligere  

 vindmølleandele m.v. efter det i 1. pkt. nævnte tidspunkt, opgøres indkomsten  

 fra vindmølledriften efter skattelovgivningens almindelige regler eller efter  

 reglerne i ligningslovens § 8 P, stk. 2 og 3, fra og med det indkomstår,  

 hvori der er erhvervet yderligere andele m.v.
 Stk. 4. Reglerne i afskrivningslovens § 32, stk. 2, jf. § 9,  

 finder ikke anvendelse, når fysiske personer, der ejer vindmøller eller  

 vindmølleandele, som benyttes til både erhvervsmæssige og private formål, ved  

 opgørelsen af den skattepligtige indkomst for indkomståret 1996 vælger at  

 medregne indkomst ved vindmølledriften efter skattelovgivningens almindelige  

 regler, jf. ligningslovens § 8 P, stk. 5, eller vælger at anvende reglerne i  

 ligningslovens § 8 P, stk. 2 og 3. Har vindmølleejeren valgt at medregne  

 indkomst ved vindmølledriften efter skattelovgivningens almindelige regler,  

 overgår den del af anskaffelsessummen for vindmøllerne eller  

 vindmølleandelene, der henstår uafskrevet ved begyndelsen af indkomståret  

 1996, til afskrivning efter reglerne i afskrivningslovens afsnit I fra og med  

 indkomståret 1996. Har vindmølleejeren valgt at anvende reglerne i  

 ligningslovens § 8 P, stk. 2 og 3, finder bestemmelserne i afskrivningslovens  

 § 32, stk. 2, jf. § 9, anvendelse ved et senere salg.
Stk. 5. Vælger fysiske personer, der ejer vindmøller eller  

 vindmølleandele, som udelukkende benyttes erhvervsmæssigt, ved opgørelsen af  

 den skattepligtige indkomst for indkomståret 1996 at medregne indkomst ved  

 vindmølledriften efter reglerne i ligningslovens § 8 P, stk. 2 og 3,  

 indebærer valget uanset bestemmelserne i afskrivningslovens § 32, stk. 1, og  

 ligningslovens § 8 P, stk. 4, ikke, at vindmøllerne eller vindmølleandelene  

 anses for solgt.
Ved et senere salg finder reglerne i afskrivningslovens  

 afsnit I anvendelse.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret ved forslag til lov om ændring af ligningsloven (Begrænsning af  

 fradragsretten for løbende ydelser) vedtaget af Folketinget den 5. december  

 1995, indsættes efter § 8 O:» 8 P.
Ved opgørelsen af den skattepligtige indkomst kan fysiske  

 personer, der ejer vindmøller (vindkraftanlæg) foretage et årligt fradrag på  

 i alt 2.300 kr.
Fradraget gives i nettoindkomsten fra vindmølledriften og kan  

 ikke overstige denne indkomst, jf. stk. 2.
Stk. 2. Nettoindkomsten fra vindmølledriften opgøres som  

 indkomsten ved vindmølledriften med fradrag af driftsomkostninger, herunder  

 ordinære afskrivninger.
Ved opgørelsen af nettoindkomsten bortses der fra  

 renteindtægter og renteudgifter.«.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som ændret ved § 1 i lov  

 nr. 826 af 27. oktober 1995, foretages følgende ændringer:
 1. I § 3, stk. 2, nr. 10, ændres ».« til:  

 »,», og efter nr. 10 indsættes som nr. 11:
»11) fradrag efter ligningslovens § 8 P.
Kan fradraget ikke modregnes  

 fuldt ud, kan et herefter resterende fradrag udnyttes i nettokapitalindkomst  

 fra vindmølledrift, jf. § 4, stk. 8.«.
 2. I § 4 indsættes efter stk. 7 som nyt stykke:
» Stk. 8. Ved opgørelsen af indkomst efter stk. 1, nr. 10  

 eller 13, kan personer, der ejer vindmøller (vindkraftanlæg), foretage et  

 fradrag efter ligningslovens § 8 P.
Fradraget kan dog kun foretages i det  

 omfang, det ikke er modregnet efter § 3, stk. 2, nr. 11.«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995,  

 foretages følgende ændringer:
 1. I § 1, stk. 3, udgår: »og vindmøller«.
 2. I § 2, stk. 6, udgår: »og vindmøller«.
§ 4 Stk. 1. Skatteministeren fastsætter tidspunktet for lovens  

 ikrafttræden.
 Stk. 2. Loven har virkning fra og med indkomståret 1996.
 Stk. 3. Hvis der ikke forud for indkomståret 1996 er foretaget  

 afskrivning på en vindmølle, som den pågældende skattepligtige ejer ved  

 indkomstårets begyndelse, indgår vindmøllen ved skatteansættelsen for  

 indkomståret 1996 i saldoværdien efter afskrivningslovens regler med  

 handelsværdien på dette tidspunkt.
Bemærkninger til lovforslaget Almindelige bemærkninger Med henblik på at fremme en øget udbygning af den private  

 vindmølleenergiproduktion vil Miljø- og Energiministeriets regler for, hvor  

 store vindmølleanparter private kan erhverve, blive lempet.
Udbygningstakten for private vindmøller har været faldende i 90'erne.  

 Bl.a. har Miljø- og Energiministeriets bekendtgørelse om tilslutning af  

 vindkraftanlæg til elnettet med regler om bopæl og forbrug begrænset privates  

 muligheder for at investere i vindkraft.
Det er regeringens holdning, at der  

 skal ske en lempelse i privates adgang til at erhverve vindmølleandele.
 I forbindelse hermed et det fundet hensigtsmæssigt, at der sker en  

 tilpasning og forenkling af de gældende regler for beskatning af personligt  

 ejede vindmøller.
 Reglerne for beskatning af vindmøller skal ses i sammenhæng med Miljø- og  

 Energiministeriets begrænsninger i privates adgang til at få tilsluttet et  

 vindkraftanlæg til elnettet.
 Efter Miljø- og Energiministeriets regler begrænses erhvervelsen af  

 vindmølleanparter til andele, hvis produktion er under eller lig med  

 forbruget ganget med 1,5.
Der vil dog normalt kunne erhverves andele på op til 9.000 kWh produktion.  

 En forbruger med elvarme med et samlet forbrug på 15.000 kWh kan dog erhverve  

 op til 22.500 kWh andele.
Herudover er der bopælskriterier, der skal  

 opfyldes.
 Når der sker en lempelse i privates adgang til at erhverve  

 vindmølleandele, vil de gældende regler for beskatning af indkomst fra  

 vindmøller kunne have utilsigtede konsekvenser, idet de i visse tilfælde vil  

 kunne medføre relativt store skattefordele.
 Vindmølleejere skal som udgangspunkt opgøre deres skattepligtige indkomst  

 efter skattelovgivningens almindelige regler.
Ligningsrådet har dog i en bindende anvisning fra 1987 fastsat regler for,  

 hvorledes vindmølleejere skal opgøre deres indtægter og udgifter fra  

 vindmøllen.
Anvisningen gælder kun for fysiske personer, som bor i samme  

 kommune, som vindmøllen er placeret i eller i en nabokommune.
Anvisningen indebærer bl.a., at en vindmølleejer kan holde indtægter og  

 udgifter uden for indkomstopgørelsen, hvis møllen ikke producerer væsentligt  

 mere strøm end ejeren selv forbruger - den såkaldte 10 pct.s-regel.
Hvis man  

 derimod kommer ud over 10 pct.s-grænsen, så anses vindmølledriften for  

 erhvervsmæssig, og beskatning sker efter de almindlige regler, dog med  

 fradrag for ejerens private forbrug.
 Reglerne gælder ikke for vindmøller, der ejes af selskaber, foreninger  

 m.v., idet beskatningen sker efter skattelovgivningens almindelige regler.  

 Dette gælder også, hvis vindmøllen drives under virksomhedsordningen.
 Anvisningen har været praktisk begrundet.
 De foreslåede lovregler skal tilsikre, at der sker en tilpasning af  

 skattereglerne til de ændrede tilslutningsregler samtidig med, at der  

 gennemføres en forenkling af skattereglerne.
 I forbindelse med lovændringen skal Ligningsrådets bindende anvisning om  

 den skattemæssige behandling af vindmøller ophæves.
 Efter de foreslåede regler skal al indkomst fra vindmølledrift beskattes  

 efter skattelovgivningens almindelige regler.
 Regeringen finder det dog rimeligt, at en vindmølleejer, der er  

 gennemsnitsforbruger, og som ville kunne holde sine indtægter og udgifter fra  

 vindmølledriften uden for indkomstopgørelsen efter de gældende regler,  

 økonomisk er stillet på samme måde efter de foreslåede regler.
Det foreslås derfor, at der gives et fradrag i nettoindkomsten fra  

 vindmøller eksklusive renter på 2.300 kr. årligt.
De 2.300 kr. svarer ca. til  

 nettoindkomsten før renter fra en typisk vindmølleandel.
 Fradraget på 2.300 kr. kan ikke overstige nettoindkomsten før renter fra  

 vindmølledriften.
Fradraget vil også kunne gives til ejere af vindmøller, der anvender  

 virksomhedsordningen.
Dette er en begunstigelse i forhold til de gældende  

 regler, men det skønnes dog, at kun meget få personer har placeret  

 vindmøllerne i virksomhedsordningen.
Økonomiske konsekvenser 1. For den typiske vindmølleejer vil ændringen i skattereglerne hverken  

 medføre gevinster eller tab og forslaget vurderes at være provenuneutralt i  

 sin helhed.
2. Efter de særlige vindmølleregler for ikke-erhvervsmæssige møller holdes  

 indtægten uden for indkomstopgørelsen, hvis indtægten ikke overstiger  

 forbruget tillagt 10 pct.
I konsekvens heraf kan der ikke foretages fradrag  

 for driftsomkostninger inkl. ordinære afskrivninger.
Eventuelle renteudgifter  

 kan fratrækkes.
For en gennemsnitshusstand i et parcelhus er elektricitetsforbruget på  

 omkring 4.500 kWh, mens et parcelhus med elvarme ofte har et forbrug på  

 omkring 15.000 kWh.
For en husstand i en lejlighed er forbruget omkring 2.000  

 kWh pr. år - men der kan selvsagt være betydelige udsving omkring disse  

 gennemsnit afhængig af individuelle forhold.
3. Er værdien af produktionen af elektricitet konstant over værdien af  

 privatforbruget tillagt 10 pct., bliver vindmøllevirksomheden behandlet efter  

 særlige regler for erhvervsmæssig vindmølleproduktion.
Herefter  

 medregnes salgsindtægterne til den skattepligtige indkomst, men værdien af  

 det private elforbrug kan fradrages heri.
Der gives delvis fradragsret for  

 omkostninger til drift, vedligeholdelse og afskrivninger.
Den delvise  

 fradragsret afgøres af forholdet mellem det private forbrug i kWh og  

 vindmøllens samlede produktion i kWh.
 Er forbruget således 5.000 kWh, mens produktionen er 20.000 kWh, kan 3/4  

 af omkostningerne til drift og afskrivninger m.v. fradrages.
4. For langt de fleste vindmøller er der ikke nogen direkte elforbindelse  

 fra møllen til ejerens husstand.
Elektriciteten fra møllen sælges til  

 elværket og fordeles over nettet til forbrugerne herunder såvel forbrugere,  

 der ejer møllen, som forbrugere, der ikke ejer vindmøllen eller andre  

 vindmøller.
Udgifterne til elektricitet er på omkring 500 kr. i forbrugsuafhængig  

 takst samt ca. 1 kr. pr. kWh.
Heraf udgør moms 20 øre og afgifter 43 øre pr.  

 kWh.
Afgifterne på elektricitet stiger fra 1994-98 i forbindelse med  

 indfasning af skattereformen.
Prisen på elektricitet varierer mellem de  

 forskellige landsdele og mellem forskellige forbrugsstørrelser.
 Ser man på indtægterne fra salg af vindmølleelektricitet, opnås omkring 31  

 øre/kWh i afregning fra elværkerne udover elproduktionstilskuddet på 27 øre  

 pr. kWh.
 Med disse priser og omkostninger og forbrug vil en typisk husstand i  

 parcelhus kunne producere henved 9- 10.000 kWh, en husstand i parcelhus med  

 elvarme henved 30.000 kWh og en husstand i lejlighed henved 5.000 kWh på  

 vindmøller, uden at denne virksomhed skattemæssigt opfattes som  

 erhvervsmæssig.
 5. Disse skatteregler har en række uhensigtsmæssige virkninger.
Således stiger mulighederne for at opnå skattefrihed af indkomst fra  

 vindmøller i det omfang, det private elektricitetsforbrug øges.
Hermed  

 reduceres tilskyndelsen til at spare på elektriciteten.
Det er også svært at  

 se, at en mølle bliver mindre erhvervsmæssig, fordi ejerens private  

 elforbrug, der typisk er uafhængig af produktionen, stiger.
Mens skattereglerne gør større produktion på ikke-erhvervsmæssige  

 vindmøller relativt mere profitabel, er der ikke en sådan virkning af de  

 nuværende skatteregler for de erhvervsmæssige vindmøller.
Her bevirker  

 skattereglerne, at man får et nedslag i skatten, der stiger med elforbrugets  

 omfang, men som er uafhængig af vindmølleproduktionen.
 De nuværende skatteregler for personligt ejede vindmøller giver således  

 ofte uhensigtsmæssige incitamenter og er betænkelige ud fra almindelige  

 fordelingsmæssige synspunkter.
 Værdien af de nuværende skattebegunstigelser i forhold til, at  

 skattelovgivningens almindelige regler havde fundet anvendelse, er på ca. 150  

 mill. kr. efter skat årligt.
 6. Regeringen finder det imidlertid vigtigt, at det sikres, at personer,  

 der i tillid til gældende skatteregler har foretaget investeringer i  

 vindmøller, fortsat får en vis skattebegunstigelse.
 Det foreslås derfor, at der kan gives et fradrag i nettoindkomsten fra  

 vindmøller eksklusive renter på 2.300 kr. årligt.
De 2.300 kr. svarer til de typiske indtægter fra en vindmølleandel med en  

 produktion på 9.000 kWh.
Det er herved forudsat, at salget af el afregnes med  

 58 øre pr. kWh, herunder 27 øre i elproduktionstilskud samtidig med, at der  

 er typiske gennemsnitlige udgifter til afskrivninger og drift- og  

 vedligeholdelse på ca. 33 øre pr. kWh.
 Nettoindtægterne for en 225 kW-vindmølle før renter vil således være på  

 omkring 25 øre/kWh. 7. I følgende oversigt er vist indtægter og udgifter for  

 en personligt ejet vindmølleandel med en årlig produktion på 9.000 kWh med de  

 nuværende skatteregler og de foreslåede:
Oversigt.
Gennemsnitlige årlige indtægter og udgifter fra  

 vindmølleandele.
 Der er i oversigten taget udgangspunkt i en andel af en vindmølle på 225  

 kW, der ved en gennemsnitlig placering producerer omkring 0,5 mill. kWh  

 årligt.
Anlægsomkostningerne udgør ca. 1,8 mill. kr. for hele møllen.
Møllen har  

 en forventet levetid på 15 år.
De gennemsnitlige afskrivninger er således på  

 120.000 kr. årligt for hele møllen svarende til 24 øre pr. kWh produceret.
 Møllen kan opdeles i ca. 55 anparter - hver på en årlig produktion på  

 9.000 kWh.
 Møllen er forudsat finansieret ved optagelse af et annuitetslån med en  

 effektiv debitorrente på 10 pct. inklusive bidrag m.v. og en løbetid på 15 år  

 svarende til møllens forventede levetid.
Renteudgifter kan fratrækkes efter de gældende regler.
I gennemsnit er  

 renteudgiften ca. 23 øre/kWh produceret elektricitet.
 Drifts- og vedligeholdelsesomkostningerne udgør ca. 9 øre pr. kWh.
 Salgspriserne og omkostningerne varierer dog fra landsdel til landsdel.
 For en mølle med høje salgspriser og lave omkostninger, kan salgsprisen  

 inklusive f.eks. elproduktionstilskud udgøre 65 øre/kWh, mens udgifter til  

 afskrivninger og drift kan udgøre ned til f.eks. henholdsvis 13 og 7 øre/kWh.  

 De gennemsnitlige skattepligtige indtægter eksklusive renter ved et salg på  

 9.000 kWh vil udgøre omkring 4.050 kr.
Der vil efter forslaget i dette tilfælde i gennemsnit skulle betales skat  

 af en indkomst på omkring 1.800 kr. før renter af en sådan profitabel mølle,  

 svarende til gennemsnitligt ca. 900 kr.
Mulighederne for skattemæssigt at  

 fremskynde afskrivningerne i forhold til den økonomiske værdiforringelse gør  

 dog, at der for en ny mølle med en levetid på 15 år først vil skulle betales  

 skat efter henved ca. 5 år, hvis der afskrives fuldt ud.
Skattebetalingen  

 afspejler, at den pågældende vindmølleandel er en meget gunstig forretning.
 Kun de mest velplacerede og effektive møller vil have en så gunstig  

 økonomi.
 8. Som nævnt ovenfor kan personer med elvarme efter de gældende regler  

 erhverve vindmølleandele, der overstiger en årlig produktion på 9.000 kWh.
 Ses der på en person, der har en andel på 26.000 kWh og et så stort  

 elforbrug, at indtægterne fra møllen er skattefrie, fordi møllen behandles  

 som ikke-erhvervsmæssig, vil forslaget medføre skattestigninger.
 I forhold til de nuværende regler vil der over hele møllens levetid skulle  

 betales ekstra ca. 30.000 kr. i skat for en person med en middelindkomst,  

 eller i gennemsnit 2.000 kr. ekstra pr. år.
På grund af mulighederne for hurtigere afskrivninger end svarende til den  

 økonomiske værdiforringelse af møllen kan skatten midlertidigt udskydes,  

 således at der ikke i de første år vil skulle betales ekstra skat.
Denne  

 effekt vil blive modsvaret af, at der vil skulle betales ekstra skat senere.
Set over hele vindmøllens levetid er det samlede overskud på ca. 6.500 kr.  

 efter renter.
Efter de almindelige regler ville der således skullet have  

 været betalt ca. 3.000 kr. i skat.
Med de gældende særlige skatteregler  

 reduceres skattebetalingen med ca. 29.000 kr. over hele vindmøllens levetid,  

 uanset at møllen bidrager med ca. 6.500 kr. i ekstra indkomst.
 Med det foreslåede særlige fradrag reduceres skatten med ca. 16.000 kr.  

 over hele vindmøllens levetid.
De foreslåede skatteregler kan friholde personer med en meget stor  

 vindmølleandel for skat i de første år, men reducerer den samlede  

 skattebegunstigelse fra ca. 29.000 kr. til ca. 13.000 kr.
Der er således  

 fortsat tale om gunstig skattebehandling.
9. For en husstand med elvarme bestående af 2 personer indebærer forslaget  

 mulighed for 2 fradrag på 2.300 kr./år for så vidt vindmølleandelene fordeles  

 på de to husstandsmedlemmer.
I så fald er skærpelsen i forhold til de  

 gældende regler meget beskeden.
 Med tiden vil der dog komme en vis provenugevinst fra personer med sådanne  

 meget store vindmølleandele.
 Ligeledes vil der med tiden komme en provenugevinst fra de personer, hvis  

 vindmølleandele behandles erhvervsmæssigt efter de gældende regler, men som  

 ikke længere kan fradrage private udgifter til elforbrug.
Det skønnes alligevel, at forslaget vil være provenuneutralt.
Det skyldes,  

 at der med de nye tilslutningsregler vil blive åbnet adgang for, at der kan  

 erhverves væsentligt større andele.
Hvis disse fordeles f.eks. på et ægtepar,  

 vil begge få fordel af det særlige fradrag på 2.300 kr. efter de nye  

 skatteregler.
F.eks. kan de tilsammen eje 18.000 kWh og udnytte et fradrag på  

 2.300 kr. hver.
Efter de gældende regler har et ægtepar i praksis alene  

 kunnet opnå, at indtægterne fra en vindmølleandel på 9.000 kWh var omfattet  

 af 10 pct.s-reglen.
Da 2.300 kr.s-fradraget stort set svarer til overskuddet af en 9.000  

 kWh-andel, kan ægtepar i almindelighed ikke opnå fordele ved at dele anparten  

 mellem sig.
Derimod kan køb af ekstra andele give mulighed for udnyttelse af  

 2 fradrag på 2.300 kr. hver.
Erhvervsøkonomiske konsekvenser Forslaget skønnes hverken at medføre erhvervsøkonomiske tab eller  

 gevinster.
Miljø- og Energiministeriet sigter på øget udbygning af vindkraft  

 herunder til gavn for vindmølleproducenter.
Forholdet til EU - retten Det kan ikke udelukkes, at loven skal notificeres for Europa-Kommissionen  

 i medfør af artikel 93, stk. 3, i EF-Traktaten.
Dette vil blive afklaret  

 snarest.
Viser det sig, at loven skal notificeres, vil den først blive sat i  

 kraft, når Europa-Kommissionens endelige anerkendelse af lovens forenelighed  

 med EF-retten foreligger.
Miljømæssige konsekvenser Forslaget skønnes at medføre miljømæssige forbedringer, idet de nuværende  

 skatteregler ikke tilskynder til besparelser.
Herved vil elforbruget alt  

 andet lige blive reduceret.
I sammenhæng med de bebudede ændringer af Miljø-  

 og Energiministeriets regler, kan der forventes en øget vindkraftproduktion.
Administrative konsekvenser Forslaget skønnes at ville medføre engangsudgifter for TolddSkat på  

 200.000 kr. til EDB.
Beløbet fordeler sig med 100.000 kr. i 1996 og 100.000  

 kr. i 1997.
Bemærkninger til de enkelte bestemmelser Til §§ 1 og 2 Gældende regler Vindmølleejere skal som udgangspunkt opgøre deres skattepligtige indkomst  

 efter skattelovgivningens almindelige regler.
Ligningsrådet har dog i 1987 vedtaget en anvisning for beskatning af  

 indkomst fra vindmøller, der ejes af fysiske personer.
Anvisningen gælder nu  

 kun for vindmølleejere, der bor i den kommune, hvor vindmøllen er opstillet  

 eller i en nabokommune.
I anvisningen er fastsat særlige regler for, hvornår  

 vindmøllen anses for ikke-erhvervsmæssig eller erhvervsmæssig.
 De gældende særlige regler for beskatning af indkomst fra vindmøller  

 afhænger af, om vindmøllevirksomheden anses for at være erhvervsmæssig eller  

 ej.
Om vindmøllevirksomheden er erhvervsmæssig eller ej afgøres herefter på  

 baggrund af forholdet mellem bruttoindtægten fra salg af elektricitet fra  

 vindmøllen inklusive elproduktionstilskud på 27 øre/kWh og vindmølleejerens  

 private udgifter til elforbrug inklusive elafgift og inklusive moms.
Hvis  

 salgssindtægten er mindre end udgifterne til privat elforbrug tillagt 10  

 pct., anses møllen for at væreikke-erhvervsmæssig.
Herudover er det - som  

 nævnt - en forudsætning, at vindmølleejeren opfylder visse bopælskriterier.
10 pct.-reglen skal ikke nødvendigvis overholdes hvert år.
Afgørende er  

 forholdene over en årrække, således at ekstraordinært høje indtægter eller  

 unormalt lavt elforbrug ikke ændrer ved status af ikke-erhvervsmæssig  

 vindmølle.
 Reglerne gælder ikke for vindmøller, der ejes af selskaber, foreninger  

 m.v., idet beskatningen sker efter skattelovgivningens almindelige regler.  

 Dette gælder også, hvis vindmøllen drives under virksomhedsordningen.
 Mulighederne for utilsigtet udnyttelse af skattereglerne begrænses - som  

 nævnt ovenfor - af reglerne for privates tilslutning af vindmøller, som  

 miljø- og energiministeren har fastlagt.
 De nuværende regler for erhvervelse af vindmølleandele afskærer således i  

 praksis private fra at erhverve så store vindmølleandele, at  

 vindmølleproduktionen bliver erhvervsmæssig og dermed i visse situationer  

 giver mulighed for ekstraordinært store skattefordele herunder fradragsret  

 for private udgifter til elforbrug.
 Det er derfor en forudsætning for lempelser af reglerne for at eje  

 vindmøller (andele), at skattereglerne ændres, således at utilsigtet  

 udnyttelse af skattereglerne kan imødegås.
Forslaget På baggrund af virkningerne af de gældende regler foreslås, at indtægter  

 og udgifter fra vindmølleproduktion skattemæssigt skal behandles på helt  

 samme måde som indtægter og udgifter fra andre produktionsanlæg.
Det vil  

 sige, at indtægterne fra vindmøllevirksomheden, herunder værdien af eget  

 elforbrug direkte fra vindmøllen, skal medregnes ved opgørelsen af den  

 skattepligtige indkomst, mens der samtidig kan ske fradrag for udgifterne til  

 drift, vedligeholdelse, afskrivninger m.v. efter de almindelige regler herom.
 Regeringen finder det imidlertid samtidig vigtigt, at det sikres, at  

 personer, der i tillid til gældende skatteregler har foretaget investeringer  

 i vindmøller, fortsat får en vis skattebegunstigelse.
 Det foreslås derfor, at der kan gives et fradrag i nettoindkomsten fra  

 vindmøller eksklusive renter på 2.300 kr. årligt.
Fradraget gives i den personlige nettoindkomst fra vindmølledriften, i det  

 omfang indkomsten ikke er omfattet af anpartsreglerne.
Hvis indkomsten fra  

 vindmølledriften derimod er omfattet af anpartsreglerne og derfor er  

 kapitalindkomst, skal fradraget foretages i nettokapitalindkomsten fra  

 vindmølledrift.
Har vindmølleejeren indkomst fra såvel vindmølledrift, der er  

 personlig indkomst som vindmølledrift, der er kapitalindkomst, skal fradraget  

 først og fremmest gives i den personlige nettoindkomst.
I det omfang  

 fradraget ikke kan modregnes i den personlige nettoindkomst fra  

 vindmølledriften, kan et herefter resterende fradrag modregnes i  

 nettokapitalindkomsten fra vindmølledriften.
Det samlede fradrag kan dog  

 aldrig overstige den samlede nettoindkomst fra vindmølledriften.
 De foreslåede regler betyder, at indkomst fra vindmøllevirksomhed som  

 udgangspunkt behandles efter de almindelige regler for opgørelse af overskud  

 ved erhvervsmæssig virksomhed.
 Hvis der er tale om en enkeltejet vindmølle eller en fællesejet vindmølle,  

 der ikke lejes ud, med højst 10 ejere skal overskuddet/underskuddet ved  

 erhvervsmæssig virksomhed beskattes som personlig indkomst.
 Det betyder bl.a. også, at vindmøllen eller vindmølleandelene kan indgå i  

 virksomhedsordningen efter de herom fastsatte regler.
Hvis der er flere end 10 ejere af vindmøllen, vil indkomsten for den  

 enkelte ejer typisk være omfattet af anpartsreglerne, idet ejeren ikke  

 deltager i virksomhedens drift i væsentlig omfang.
Dette gælder også, uanset  

 antal ejere, hvis vindmøllen lejes ud.
Anpartsreglerne betyder, at indkomsten beskattes som kapitalindkomst, og  

 at et underskud kun kan fremføres til modregning i senere års positive  

 indkomst fra samme virksomhed.
Endvidere kan virksomhedsordningen ikke  

 anvendes på indkomst, der er omfattet af anpartsreglerne.
Til § 3 Der er tale om konsekvensændringer som følge af de foreslåede regler,  

 hvorefter indkomst ved vindmølledrift altid er erhvervsmæssig indkomst.
Til § 4 Det kan ikke udelukkes, at loven skal notificeres for Europa-Kommissionen  

 i medfør af artikel 93, stk. 3, i EF-Traktaten.
Dette vil blive afklaret  

 snarest.
Viser det sig, at loven skal notificeres, vil den først blive sat i  

 kraft, når Europa-Kommissionens endelige anerkendelse af lovens forenelighed  

 med EF-retten foreligger.
 Det foreslås, at loven har virkning fra og med indkomståret 1996.
 Endvidere foreslås det, at vindmøller, hvorpå der ikke er foretaget  

 afskrivninger forud for indkomståret 1996, indgår med saldoværdien efter  

 afskrivningslovens regler med deres handelsværdi på dette tidspunkt.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret ved forslag til lov om ændring af ligningsloven (Begrænsning af  

 fradragsretten for løbende ydelser) vedtaget af Folketinget den 5. december  

 1995, indsættes efter § 8 O:» § 8 P.
Ved opgørelsen af den skattepligtige indkomst kan fysiske  

 personer, der ejer vindmøller (vindkraftanlæg) foretage et årligt fradrag på  

 i alt 2.300 kr.
Fradraget gives i nettoindkomsten fra vindmølledriften og kan  

 ikke overstige denne indkomst, jf. stk. 2.
Stk. 2. Nettoindkomsten fra vindmølledriften opgøres som  

 indkomsten ved vindmølledriften med fradrag af driftsomkostninger, herunder  

 ordinære afskrivninger.
Ved opgørelsen af nettoindkomsten bortses der fra  

 renteindtægter og renteudgifter.«.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som ændret ved § 1 i lov  

 nr. 826 af 27. oktober 1995, foretages følgende ændringer:
 1. I § 3, stk. 2, nr. 10, ændres ».« til:  

 »,», og efter nr. 10 indsættes som nr. 11:
»11) fradrag efter ligningslovens § 8 P.
Kan fradraget ikke modregnes  

 fuldt ud, kan et herefter resterende fradrag udnyttes i  

 nettokapitalindkomsten fra vindmølledrift, jf. § 4, stk. 8.«.
§ 3. - - - Stk. 2. - - - 10) tilbagebetalt skattepligtig kontanthjælp i samme omfang som nævnt i  

 ligningslovens § 8 O.
 2. I § 4 indsættes efter stk. 7 som nyt stykke:
» Stk. 8. Ved opgørelsen af indkomst efter stk. 1, nr. 10  

 eller 13, kan personer, der ejer vindmøller (vindkraftanlæg), foretage et  

 fradrag efter ligningslovens § 8 P.
Fradraget kan dog kun foretages i det  

 omfang, det ikke er modregnet efter § 3, stk. 2, nr. 11.«.
§ 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995,  

 foretages følgende ænderinger:
 1. I § 1, stk. 3, udgår: »og vindmøller«.
§ 1. - - - Stk. 3. Aktiver, der benyttes både til erhvervsmæssige og private  

 formål, indgår ikke i den selvstændige erhvervsvirksomhed.
Dog indgår i  

 virksomheden den erhvervsmæssige del af en ejendom, hvor der foretages en  

 fordeling af ejendomsværdien på den del, der tjener til bolig for den  

 skattepligtige, og på den øvrige ejendom.
Ejendomme, hvor der beregnes  

 lejeværdi efter ligningslovens § 15 C, indgår i virksomheden med del af  

 ejendommen, som ikke tjener til bolig for ejere.
Anskaffelsessummen for  

 ombygning, forbedringer m.v. af den erhvervsmæssige del af sådanne ejendomme  

 indgår ligeledes i virksomheden.
Biler og vindmøller, der benyttes både  

 erhvervsmæssigt og privat, kan indgå i virksomheden.
Endvidere kan  

 Ligningsrådet tillade, at andre aktiver, der benyttes både til  

 erhvervsmæssige og private formål, indgår i den selvstændige  

 erhvervsvirksomhed.
Ved fastsættelse af værdien af privat benyttelse af  

 aktiver, der indgår i virksomheden, finder ligningslovens § 16 tilsvarende  

 anvendelse.
2. I § 2, stk. 6, udgår: »og vindmøller«.' § 2. - - - Stk. 6. Overførsel af biler og vindmøller, der benyttes både til  

 erhvervsmæssige og private formål, skal bogføres med virkning fra starten af  

 indkomståret.
Overførsel af finansielle aktiver og passiver, indskud og  

 overførsler efter § 5, der kan foretages inden fristen for indgivelse af  

 selvangivelse, skal bogføres med virkning fra indkomstårets udløb.
Efter 2. behandling den 28. maj 1996 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved § 2 i lov nr. 401 af 22. maj 1996, foretages følgende  

 ændringer:
 1. Efter § 8 O indsættes:
» § 8 P.
Fysiske personer, der ejer vindmøller eller  

 vindmølleandele, kan ved opgørelsen af den skattepligtige indkomst en gang  

 for alle vælge at medregne indkomst ved vindmølledriften efter reglerne i  

 stk. 2 og 3.
 Stk. 2. Af den del af bruttoindkomsten fra vindmølledriften, der  

 overstiger 3.000 kr., medregnes 60 pct. til den skattepligtige indkomst.
 Stk. 3. Såfremt bruttoindkomst ved vindmølledriften medregnes til  

 den skattepligtige indkomst efter reglen i stk. 2, kan der ikke foretages  

 fradrag for udgifter forbundet med vindmølledriften, herunder afskrivninger.
 Stk. 4. Hvis den skattepligtige vælger at anvende reglerne i stk.  

 2 og 3, anses vindmøllerne eller vindmølleandelene for udelukkende benyttet  

 til private formål.
Stk. 5. Hvis den skattepligtige vælger at medregne indkomst fra  

 vindmølledriften efter skattelovgivningens almindelige regler i stedet for  

 efter reglerne i stk. 2 og 3, anses vindmøllerne eller vindmølleandelene for  

 udelukkende erhvervsmæssigt benyttet.« 2. I § 29 indsættes efter stk. 3 som nyt stykke:
»Stk. 4. Ejere af vindmøller eller vindmølleandele, der  

 anvender reglerne i § 8 P, stk. 2 og 3, medregnes ikke ved opgørelsen af  

 antallet af ejere i stk. 1.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som senest ændret ved § 3  

 i lov nr. 399 af 22. maj 1996, foretages følgende ændring:
 1. I § 4 indsættes efter stk. 7 som nyt stykke:
»Stk. 8. Ejere af vindmøller eller vindmølleandele, der  

 anvender reglerne i ligningslovens § 8 P, stk. 2 og 3, medregnes ikke ved  

 opgørelsen af antallet af ejere i stk. 1, nr. 10.« § 3 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 659 af 28. juli 1995,  

 foretages følgende ændringer:
 1. I § 1, stk. 3, udgår »og vindmøller«.
 2. I § 2, stk. 6, udgår »og vindmøller«.
§ 4 Stk. 1. Skatteministeren fastsætter tidspunktet for lovens  

 ikrafttræden.
 Stk. 2. Loven har virkning fra og med indkomståret 1996.
Stk. 3. Fysiske personer, der udelukkende ejer vindmøller eller  

 vindmølleandele, der er erhvervet før den 22. maj 1996, kan vælge at holde  

 indtægter og udgifter, herunder afskrivninger, vedrørende vindmølledriften  

 uden for indkomstopgørelsen for indkomståret 1996 og senere indkomstår.
Det  

 er dog en betingelse, at vindmølleejerne for indkomståret 1995 har anvendt  

 reglerne i punkt 1.1.1. i Ligningsrådets bindende anvisning fra 1987 om den  

 skattemæssige behandling af vindmøller.
Hvis der erhverves yderligere  

 vindmølleandele m.v. efter det i 1. pkt. nævnte tidspunkt, opgøres indkomsten  

 fra vindmølledriften efter skattelovgivningens almindelige regler eller efter  

 reglerne i ligningslovens § 8 P, stk. 2 og 3, fra og med det indkomstår,  

 hvori der er erhvervet yderligere andele m.v.
 Stk. 4. Reglerne i afskrivningslovens § 32, stk. 2, jf. § 9,  

 finder ikke anvendelse, når fysiske personer, der ejer vindmøller eller  

 vindmølleandele, som benyttes til både erhvervsmæssige og private formål, ved  

 opgørelsen af den skattepligtige indkomst for indkomståret 1996 vælger at  

 medregne indkomst ved vindmølledriften efter skattelovgivningens almindelige  

 regler, jf. ligningslovens § 8 P, stk. 5, eller vælger at anvende reglerne i  

 ligningslovens § 8 P, stk. 2 og 3. Har vindmølleejeren valgt at medregne  

 indkomst ved vindmølledriften efter skattelovgivningens almindelige regler,  

 overgår den del af anskaffelsessummen for vindmøllerne eller  

 vindmølleandelene, der henstår uafskrevet ved begyndelsen af indkomståret  

 1996, til afskrivning efter reglerne i afskrivningslovens afsnit I fra og med  

 indkomståret 1996. Har vindmølleejeren valgt at anvende reglerne i  

 ligningslovens § 8 P, stk. 2 og 3, finder bestemmelserne i afskrivningslovens  

 § 32, stk. 2, jf. § 9, anvendelse ved et senere salg.
Stk. 5. Vælger fysiske personer, der ejer vindmøller eller  

 vindmølleandele, som udelukkende benyttes erhvervsmæssigt, ved opgørelsen af  

 den skattepligtige indkomst for indkomståret 1996 at medregne indkomst ved  

 vindmølledriften efter reglerne i ligningslovens § 8 P, stk. 2 og 3,  

 indebærer valget uanset bestemmelserne i afskrivningslovens § 32, stk. 1, og  

 ligningslovens § 8 P, stk. 4, ikke, at vindmøllerne eller vindmølleandelene  

 anses for solgt.
Ved et senere salg finder reglerne i afskrivningslovens  

 afsnit I anvendelse.
Ændringsforslag Af skatteministeren:
 5) Titlen affattes således:
»Forslag til Lov om ændring af ligningsloven, personskatteloven og  

 virksomhedsskatteloven (Vindmøller)».
Bemærkninger Til nr. 5 Der er tale om en redaktionel ændring som følge af, at  

 lovforslaget også indebærer ændring af virksomhedsskatteloven.
