Nr BTL 59 Betænkning over Forslag til lov om ændring af lov om Statens  

 Uddannelsesstøtte   

 Nr L 59 1988-89, 1. samling Afgivet af Uddannelsesudvalget Afgivet: 19881209 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
To af udvalgets spørgsmål er optrykt som bilag til betænkningen tilligemed undervisnings- og forskningsministerens svar herpå.
 Udvalget har endvidere modtaget mundtlige og/eller skriftlige henvendelser  

 fra:
Akademisk Studenterkursus, Danske Afspændingspædagoger, Foreningen af Private Selvejende Gymnasier, Studenterkurser og hf-kurser, Gotvedskolen, Handelsskolernes Lærerforening, Høng Gymnasium, Studenter- og hf-kursus, Prosa, Uddannelsesafdelingen, og Randers Afspændingspædagogiske Center.
 Der er af undervisnings- og forskningsministeren og af et mindretal  

 stillet ændringsforslag, hvorom henvises til de ledsagende bemærkninger.
Undervisnings- og forskningsministeren har over for udvalget  

 tilkendegivet, at han agter at holde øje med søgningen til  

 ungdomsuddannelserne og de korte og mellemlange videregående uddannelser samt  

 at intensivere vejledningen om de mest hensigtsmæssige adgangsveje til de  

 forskellige uddannelser eksempelvis således, at - hvis der sigtes mod en laborantuddannelse eller en uddannelse som  

 teknisk assistent, bør efg-basisuddannelsen vælges frem for den  

 længerevarende gymnasieuddannelse, der ikke vil medføre en afkortning af de  

 nævnte uddannelser, - hvis der sigtes mod en kort videregående uddannelse som f.eks.  

 laboratorie-, kemo-, miljø- eller måletekniker, bør laborantuddannelsen  

 vælges frem for studentereksamen, der kræver værkstedskursus og praktik forud  

 for optagelsen på disse korte videregående uddannelser, - hvis der sigtes mod en kort videregående uddannelse som eksempelvis  

 bygge-, maskin- eller landmålertekniker, bør grunduddannelsen som teknisk  

 assistent vælges frem for gymnasieuddannelsen, der vil kræve efterfølgende  

 værkstedskursus og praktik, og - hvis der sigtes mod en mellemlang videregående uddannelse som  

 teknikumingeniøruddannelsen, vil den korteste adgangsvej være htx-eksamen.
En  

 erhvervsfaglig grunduddannelse vil kræve et 1-årigt adgangsgivende kursus, og  

 en studentereksamen vil kræve et værkstedskursus på 1/2 år og 1/2 års  

 praktik.
 Uddannelsesstøtte til værkstedskurserne som adgang til videregående  

 uddannelse for uddannelsessøgende med studentereksamen kan ydes ved  

 afskrivning i det ekstra støtteår til studieskift og omprøver i  

 ungdomsuddannelserne.
Undervisnings- og forskningsministeren understreger, at der i SU-loven er  

 tale om 2 principielt forskellige støtteberettigende uddannelser -  

 ungdomsuddannelser og videregående uddannelser - som får hver sit klippekort.  

 Til hver af de 2 kategorier af uddannelser er ved lovens § 3, stk. 3-5,  

 (ændret til stykke 4-6) forudsat en ekstra ramme på 12 støttemåneder til  

 studieskift, omprøver m.v.
Sådan skal det forstås, og sådan vil det blive  

 udmøntet i den nye bekendtgørelse om uddannelsesstøtte, der skal have  

 virkning fra den 1. august 1989.
 Ydet uddannelsesstøtte til adgangsgivende værkstedskurser og gymnasiale  

 suppleringskurser til videregående uddannelser, teknikumingeniøruddannelsens  

 adgangskursus samt forskole til sygeplejerskeuddannelsen vil kunne afskrives  

 i de ekstra 12 måneders støtte til studieskift, omprøver m.v. ved  

 ungdomsuddannelserne.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

forkastelse ved 3. behandling.
Mindretallet vil dog stemme for det af  

 et mindretal under nr. 4 og de af undervisnings- og forskningsministeren  

 under nr. 5 og 8 stillede ændringsforslag.
 Mindretallet udtaler i øvrigt, at den forbedring af de uddannelsessøgendes  

 økonomiske forhold, som blev opnået ved SU-forliget mellem Socialdemokratiet,  

 Socialistisk Folkeparti og Det Radikale Venstre, som blev vedtaget af  

 Folketinget den 24. marts 1988, skal have lov at slå igennem fuldt ud.
 Mindretallet vil dog medgive, at lovforslaget om ændring af lov om Statens  

 Uddannelsesstøtte ikke strider mod SU-forliget, men ser det som en  

 underminering af de forbedrede økonomiske vilkår for de studerende, som blev  

 opnået med loven af 24. marts 1988.
 Et andet mindretal (Det Konservative Folkepartis, Venstres og Det  

 Radikale Venstres medlemmer af udvalget) indstiller lovforslaget til  

vedtagelse med de af undervisnings- og forskningsministeren stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de af undervisnings- og  

 forskningsministeren under nr. 1, 2, 3, 6 og 7 stillede ændringsforslag.
Et fjerde mindretal (Centrum-Demokraternes medlem af udvalget)  

 indstiller lovforslaget til vedtagelse med de af undervisnings- og  

 forskningsministeren stillede ændringsforslag.
Mindretallet vil redegøre for  

 sin stilling til det af et mindretal under nr. 4 stillede ændringsforslag ved  

 2. behandling.
 Et femte mindretal (Kristeligt Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Til § 1 Af undervisnings- og forskningsministeren, tiltrådt af et  

flertal (KF, V, FP, RV, CD og KRF):
 1) I den under nr. 3 foreslåede affattelse af lovens § 3  

 affattes stk. 2 således:
»Stk. 2. Ved opgørelsen af støttetiden for en igangværende uddannelse  

 medregnes perioder, hvori der er oppebåret stipendium til tidligere  

 afsluttede eller afbrudte støtteberettigende uddannelser.
Endvidere medregnes  

 perioder, hvori der er modtaget uddannelsesydelse i medfør af lov om  

 arbejdstilbud til ledige til den igangværende uddannelse eller tidligere  

 afsluttede eller afbrudte støtteberettigende uddannelser.
Ved opgørelsen af  

 støttetiden medregnes dog ikke støttetid, der er brugt til undervisning på  

 folkeskoleniveau.
Er den igangværende uddannelse en videregående uddannelse,  

 medregnes kun perioder, hvori der er oppebåret stipendium eller  

 uddannelsesydelse til tidligere afsluttede eller afbrudte videregående  

 uddannelser.« 2) I den under nr. 3 foreslåede affattelse af lovens § 3  

 indsættes efter stk. 2 som nyt stykke:
»Stk. 3. For uddannelsessøgende, som er afskåret fra at oppebære  

 stipendium i medfør af reglerne i § 9, men som oppebærer lån i henhold til §  

 2, stk. 2, medregnes de pågældende perioder i støttetiden i henhold til stk.  

 2, jf. dog § 9, stk. 5.« Stk. 3-6 bliver herefter stk. 4-7.
 3) I den under nr. 3 foreslåede affattelse af lovens § 3, stk.  

 5, der bliver stk. 6, ændres »stk. 3 og 4« til: »stk. 4 og  

 5«.
 Af et mindretal (KRF), tiltrådt af et mindretal (S og SF):
 4) Nr. 5 affattes således:
 » 5. I § 5, stk. 1, indsættes efter 1. pkt.:
»Beløbet reguleres efter reglerne i § 6.«» Af undervisnings- og forskningsministeren, tiltrådt af et  

flertal (udvalget med undtagelse af FP):
 5) Nr. 7 affattes således:
 » 7. § 6 affattes således:
» § 6. De beløb, der er nævnt i §§ 2, 3 a, 8 og 9, reguleres  

 årligt på grundlag af reguleringspristallet for januar forud for de enkelte  

 støtteår.
Beløbene ændres i forhold til reguleringspristallet for januar  

 1988. Den nævnte procentvise regulering beregnes med een decimal.
De efter  

 procentreguleringen fremkomne beløb afrundes opad til nærmeste  

 100-kronebeløb.«» Af undervisnings- og forskningsministeren, tiltrådt af et  

flertal (udvalget med undtagelse af S og SF):
 6) Nr. 16 affattes således:
 » 16. § 9, stk. 6, ophæves.
Stk. 7-9 bliver herefter stk. 6-8.« Til § 2 7) I stk. 1 indsættes efter 1. pkt.:
»Bestemmelsen i § 1, nr. 3, om, at perioder med oppebåret  

 udannelsesydelse i medfør af lov om arbejdstilbud til ledige medregnes ved  

 opgørelsen af støttetiden, har virkning for uddannelsessøgende, der  

 påbegynder en uddannelse med uddannelsesydelse efter den 13. december  

 1988.« Af undervisnings- og forskningsministeren, tiltrådt af et  

flertal (udvalget med undtagelse af FP):
 8) I Stk. 5. 2. pkt., og Stk. 6, 2. pkt., udgår », stk.  

 1 og stk. 3«.
Bemærkninger Til nr. 1 og 7 Ifølge ændringen af SU-loven, som den blev vedtaget af Folketinget den 24.  

 marts 1988, medregnes ved opgørelsen af støttetiden for en igangværende  

 uddannelse perioder, hvori den uddannelsessøgende har oppebåret stipendium  

 til tidligere afsluttede eller afbrudte støtteberettigende uddannelser.
Efter  

 lovens formulering sker der derimod ikke medregning af perioder, hvori den  

 uddannelsessøgende har modtaget uddannelsesydelser i medfør af lov om  

 arbejdstilbud til ledige, hverken til den igangværende uddannelse eller til  

 tidligere afsluttede eller afbrudte uddannelser.
De langtidsledige  

 uddannelsessøgende har derved opnået en fordel, som de ikke havde efter den  

 tidligere SU-lov.
Dette har ikke været tilsigtet, og da langtidsledige ikke  

 bør stilles gunstigere i SU-sammenhæng end alle andre uddannelsessøgende,  

 foreslås det at medregne perioder med tidligere oppebåret uddannelsesydelse i  

 den støtteberettigende studietid helt på lige fod med perioder, hvori der  

 tidligere er oppebåret stipendium efter SU-loven.
Til nr. 2 Der er tale om en konsekvensændring som følge af lovforslagets nr. 3,  

 hvorved lovens klippekortsystem for uddannelsessøgende ved de videregående  

 uddannelser udvides til også at omfatte uddannelsessøgende ved  

 ungdomsuddannelserne.
Man var ikke opmærksom på, at der ved opgørelsen af  

 støttetiden for en igangværende uddannelse ifølge loven kun medregnes  

 perioder, hvori der er oppebåret stipendium til tidligere afsluttede eller  

 afbrudte støtteberettigende uddannelser, jf. lovens § 3, stk. 2. Derved kan  

 ikke medregnes perioder, hvori en uddannelsessøgende kan have fået studielån  

 på helt op til 52.000 kr. årligt, nemlig almindeligt studielån på 16.000 kr.  

 og supplerende studielån svarende til et stipendium, som den  

 uddannelsessøgende på grund af for høj forældreindkomst ikke kan oppebære,  

 jf. lovens § 9, stk. 4.
Til nr. 4 Ændringsforslaget har til hensigt at sikre, at der fortsat kan ydes  

 stipendium til betaling af undervisningsafgift, og at dette stipendium  

 reguleres i forhold til reguleringspristallet for januar 1988.
Til nr. 5 og 8 Som følge af ændringsforslaget sker alle reguleringer i forhold til  

 reguleringspristallet for januar 1988.
Til nr. 6 I § 9, stk. 6, er fastsat, at staten godtgør halvdelen af udgifterne til  

 offentlig befordring af uddannelsessøgende på 18 år, som er i videregående  

 uddannelse, og som har en særlig lang afstand fra bopæl til uddannelsessted.  

 Reglen blev indført med virkning fra 1. august 1988. Efter en foreløbig  

 undersøgelse, som Styrelsen for Statens Uddannelsesstøtte har foretaget til  

 belysning af nyordningens anvendelse i støtteåret 1988-89, synes ordningen  

 kun at have været anvendt i et meget begrænset omfang.
Det skønnes, at  

 tilsammen omkring 140-150 personer gør brug af den.
Statens udgifter til  

 denne befordringsgodtgørelse skønnes ikke at ville overstige ca. 250.000 kr.  

 i støtteåret 1988-89. Styrelsen har oplyst, at flere af  

 uddannelsesinstitutionerne har givet udtryk for, at de finder ordningen  

 besværlig.
Nogle uddannelsesinstitutioner har givet udtryk for, at det er  

 megen administration at sætte i gang for så få personer.
Andre institutioner  

 mener, at det ville være administrativt betænkeligt, hvis der var ret mange  

 flere studerende, der kunne få befordringsgodtgørelse.
Rådet for  

 Uddannelsesstøtten har givet udtryk for den opfattelse, at pengene kan bruges  

 bedre andre steder i støttesystemet, når den gældende ordning alligevel ikke  

 omfatter alle uddannelsessøgende.
 På denne baggrund foreslås det af administrationsbesparende grunde og  

 under hensyn til den beskedne interesse, de uddannelsessøgende har vist for  

 at benytte befordringsgodtgørelsesordningen, at ophæve ordningen med udgangen  

 af støtteåret 1988-89.
Eva Møller (KF) fmd.
Kirkegaard (KF) Merete Aarup (KF) Inge  

 Dahl-Sørensen (V) Povl Brøndsted (V) Mogens Elvensø (FP) Marianne Jelved (RV)  

 Bente Juncker (CD) nfmd.
Lysholm Christensen (KRF) Jytte Andersen (S)  

 Helle Degn (S) Pernille Forchhammer (S) Anna-Marie Hansen (S) Frank Jensen  

 (S) Lone Møller (S) Aage Frandsen (SF) Hanne Thanning Jacobsen (SF) Bilag To af udvalgets spørgsmål til undervisnings- og forskningsministeren og  

 dennes svar herpå:
 Spørgsmål:
»Der udbedes en fyldestgørende oversigt over de uddannelser i  

 forbindelse med hvilke der har kunnet opnås støtte til uddannelsesgebyr efter  

 § 5, stk. 1, i den nuværende lov.« Svar:
 Ved følgende uddannelsesinstitutioner/uddannelser har uddannelsessøgende  

 mulighed for at få stipendium som hjælp til dækning af undervisningsafgift:
 Eksportskoleuddannelse:
Den danske Eksportskole, Jylland Den danske Eksportskole, Sjælland Mesterskolekurser:
Teknologisk Institut - GVS-mesterkursus Sønderborg Håndværkerskole - Byggeteknisk Mesterskole Hotel- og restaurationsuddannelse:
Aalborg Tekniske Skole - hotel- & restaurantuddannelse Hotel- og Restaurantskolen, København - hotel- & restaurantuddannelse Gartnerskoleuddannelse:
Beder Gartnerskole - blomsterdekoratør - driftslederkursus Søfartsskoleuddannelse:
Nyborg Søfartsskole - søfart - EFG grundkursus Læreruddanelse:
Den frie Lærerskole - lærerstuderende Det nødvendige Seminarium - lærerstuderende Fritidspædagoguddannelse:
Rudolf Steiner Børnehaveseminarium - børnehave- og fritidspædagog Fysioterapiuddannelse:
Skodsborg Fysioterapiskole - fysioterapeut Idrætslæreruddannelse:
Poul Petersens Institut - idrætslærer Afspændings-, bevægelses- og rytmikuddannelse:
Ingrid Prahms Seminarium - afspændingspædagog Seminariet for Afspændingspædagogik - afspændingspædagog Skolen for Kropsdynamik - afspændingspædagog Afspændingspædagogisk Seminarium - afspændingspædagog Skolen for Kropsterapi - afspændingspædagog Skolen for Holistisk Afspænding - afspændingspædagog Karild Rytmik Kursuscenter - bevægelsespædagog Eurytmiskolen i København - bevægelsespædagog Gotvedskolen - bevægelsespædagog Nordisk Rytmik - bevægelsespædagog Dansk Mensendieckskole - bevægelsespædagog Randers Afspændingspædagogiske Center - afspændingspædagog Institut for rytmik - rytmik/bevægelseslærer Eurytmiuddannelse i Aarhus - bevægelsespædagog Gymnasier:
Bagsværd Gymnasium - student Herlufsholm Skole - Student Holte Gymnasium - student Ingrid Jespersens Skole - student Johannesskolen - student (folkeskoleklasser) Kildegaard Gymnasium - student Marie Kruses Skole - student Niels Steensens Skole - student N.
Zahles Skole - student Det Frie Gymnasium - student Vejlefjord Højere Skole - student Det Kristne Gymnasium - student Copenhagen International School - student Nordsjællands Grundskole og Gymnasium - student Internationalt Uddannelsescenter, Svendborg - student Ecole Francaise de Copenhauge - student Akademisk Studenterkursus - student Gentofte Studenterkursus - studenterkursus Høng Studenterkursus - studenterkursus - studentergymnasium Rønde Gymnasium og studenterkursus - studentergymnasium Spørgsmål:
 »Ad svaret på spørgsmål 1:
 Findes der sædvanlige uddannelsesforløb, der består af mere end 1  

 ungdomsuddannelse, uden at den sidste ungdomsuddannelse er adgangseksamen til  

 en videregående uddannelse? Hvis det er tilfældet, bedes disse  

 uddannelsesforløb opregnet.«.
 Svar:
A.
Der findes følgende selvstændige erhvervsuddannelser, der hører til  

 kategorien »ungdomsuddannelser«, hvor der i det sædvanlige  

 uddannelsesforløb indgår en efg-basisuddannelse.
Uddannelsesforløbet  

 betragtes som en samlet ungdomsuddannelse.
Selvstændig erhvervsudd.
Forudgående ungdomsudd.
Antal elever /Varighed: /Varighed: årligt ca.:
1) Edb-ass. udd. (2 1/2 år) Efg-basisår (1 år) 550 2) Laborantudd. (2 år) Efg-basisår (1 år) 800 3) Levnedsmiddelass.udd. (2 år) Efg-basisår (1 år) 60 4) Teknisk ass./teknisk tegner udd. (2 år) Efg-basisår (1 år) 2.900 5) Farveri-, tekstil-, trikotage- og konfektions- ass.-udd. (2-21/2 år)  

 Efg-basisår (1 år) 130 6) Kystskipperudd. (1/2 år) Erhvervsfagligt grundkursus inden for  

 søfartsområdet (5 mdr.) 28 7) Sætteskipperudd. (8 mdr.) Erhvervsfagligt grundkursus inden for  

 søfartsområdet (5 mdr.) 18 8) Fiskeskipperudd. 1. og 3. grad (11 mdr. ekskl. praktik) Erhvervsfagligt  

 grundkursus inden for søfartsområdet (5 mdr.) 120 9) Skibskokudd. p.t. (ca. 1/2 år ekskl. praktik) Erhvervsfagligt  

 grundkursus inden for søfartsområdet (5 mdr.) 85 B.
Der findes følgende selvstændige erhvervsuddannelser, der hører til  

 kategorien »ungdomsuddannelser«, hvor der i det sædvanlige  

 uddannelsesforløb indgår en studenter- eller HF-eksamen, som i sig selv er  

 kompetencegivende og derfor betragtes som en selvstændig ungdomsuddannelse:
10) Edb-ass.udd. (11/2 år) Studenter-/HF-eksamen 900 11) Laborantudd. (2 år) Studenter-/HF-eksamen 250 12) Teknisk ass./teknisk tegner udd. (2 år) Studenter-/HF-eksamen 350 13) Plejehjemsass.udd. (1 år) Studenter-/HF-eksamen 120 14) Fodterapeutudd. (11/2 år) Studenter-/HF-eksamen 25 C.
Atypiske uddannelsesforløb, der indebærer 2 ungdomsuddannelser:
15) På grundlæggende erhvervsuddannelser ud over de nævnte samt på  

 efg-basisuddannelserne optages på årsbasis Studenter-/HF-eksamen 710 16) Efg-basisudd. (1 år) Afbrudt gymnasie- eller HF-udd. 800-1.000 samt  

 Studenter-/HF-eksamen Efg-basisår begrænset, men ukendt antal Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget en skriftlig henvendelse fra  

 Handelsskolernes Lærerforening.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservatives Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse, men  

 mindretallet kan stemme for de stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse i den affattelse, hvori det  

 foreligger efter 2. behandling.
Ændringsforslag Af undervisnings- og forskningsministeren, tiltrådt af et  

flertal (udvalget med undtagelse af Fremskridtspartiets medlem):
Til § 1 1) Nr. 1 affattes således:
» 1. I § 2, stk. 1, ændres »§ 3, stk. 5,»  

 til: »§ 3 a, stk. 2«.' 2) Nr. 11 udgår.
Bemærkninger Til nr. 1 Ændringsforslaget har til hensigt at sikre lovens hidtidige regel om, at  

 stipendium efter lovens § 5, stk. 1, som hjælp til dækning af en  

 undervisningsafgift svarende til 85 pct. af den faktiske undervisningsafgift,  

 dog højst 14.500 kr. for et helt støtteår, kan oppebæres ud over stipendium  

 og lån efter lovens § 2.
Til nr. 2 Ændringsforslaget har til hensigt at bevare lovens hidtidige bestemmelse  

 om, at hvis en uddannelsessøgendes egenindkomst er højere end de i lovens § 8  

 anførte beløb, nedsættes stipendium, herunder stipendium efter § 5, stk. 1,  

 og lån ligeligt med det overskydende beløb.
