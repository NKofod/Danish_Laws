Den momsmæssige behandling af  

 samarbejder mellem menighedsråd om drift af kirkegårde Spørgsmålet om momspligt i forbindelse med samarbejder mellem  

 menighedsråd om drift af kirkegårde har været forelagt for  

 Told- og Skattestyrelsen.
Styrelsen har udtalt, at leverancer fra et  

 menighedsråd til et andet menighedsråd ikke er omfattet af  

 momspligten.
Folkekirkens menighedsråd anses for en del af den offentlige  

 forvaltning ved anvendelsen af f.eks. forvaltningsloven og  

 offentlighedsloven.
Ved anvendelsen af momslovens bestemmelser om momspligt  

 skal menighedsrådene derfor anses for omfattet af bestemmelsen om  

 momspligt i moms-  

 lovens § 3, stk. 2, nr. 3. Efter denne bestemmelse er andre statslige,  

 amtskommunale og kommunale institutioner end offentlige  

 forsyningsvirksomheder momspligtige, for så vidt de leverer varer og  

 ydelser i konkurrence med erhvervsvirksomheder.
 Efter momslovens § 9 er leverancer fra en institution til en anden  

 institution under samme ministerområde ikke omfattet af momspligten,  

 når begge institutioner er omfattet af bestemmelsen om momspligt i § 3,  

 stk. 2, nr. 3. Som institutioner under Kirkeministeriet skal et  

 menighedsråd derfor ikke betale moms, når menighedsrådet  

 som led i et samarbejde med et andet menighedsråd om drift af  

 kirkegårde leverer varer og ydelser til det andet  

 menighedsråd.
