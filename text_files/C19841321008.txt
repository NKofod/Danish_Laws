Registrering og godkendelse Ethvert savværk, der ønsker at eksportere savet nåletræ til  

 Storbritannien, skal meddele dette til statens plantetilsyn med angivelse af  

 navnet på en kvalificeret person, der på savværket skal være ansvarlig for,  

 at de pågældende regler for kvalitet og sortering af det opskårne træ er  

 opfyldt.
 Vedkommende, der skriftligt udnævnes af statens plantetilsyn som  

  savværkskontrollør (eng. grader), skal personligt overvåge, at  

 bestemmelserne overholdes, og udfylde det MILL CERTIFICATE OF DEBARKING, der  

 skal følge partiet til eksportøren til sammenskrivning med andre partier,  

 eller skal sendes direkte til modtageren.
Betingelser for eksport af nåletræ Afbarkning Træet skal være afbarket på en sådan måde, at alle dele af træet, der  

 giver mulighed for tilstedeværelse af barkboende insekter eller andre  

 skadegørere på alle udviklingstrin, er fjernet.
 I denne forbindelse regnes følgende ikke for bark:
i. bast, der forbliver på vankant ii. indgroede barkkanter omkring gamle knaster iii. bark/harpikslommer i misformet eller skævtvokset træ.
Certifikat Når disse betingelser er opfyldt, og partiet er mærket efter eksportørens  

 anvisninger, udfylder savværkskontrolløren det MILL CERTIFICATE OF DEBARKING,  

 der skal følge sendingen, med de krævede oplysninger.
Anden autoriseret person Såfremt eksportøren ønsker mulighed for at sammenskrive certifikater fra  

 flere savværker på et certifikat, kan eksportøren eller en anden ansvarlig  

 person hos eksportøren af statens plantetilsyn autoriseres til dette.
