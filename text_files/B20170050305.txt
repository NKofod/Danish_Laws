Bekendtgørelse om ændring af bekendtgørelse om installation og afprøvning af brandslukningsanlæg med blandede atmosfæriske luftarter i motorrum i skibe § 1 I bekendtgørelse nr. 643 af 13. juni 2014 om installation og afprøvning af brandslukningsanlæg med blandede atmosfæriske luftarter i motorrum i skibe, foretages følgende ændringer:
 1. § 8, stk. 2 og 3, affattes således:
 »Stk. 2. Rederiet/skibsføreren skal sikre, at anlægget kontrolleres mindst én gang om året af en person/virksomhed, der er fortrolig med opgaven og har det fornødne kendskab til de forskrifter, der findes på området.
Stk. 3. De løbende eftersyn m.v. skal dokumenteres om bord.« § 2 Bekendtgørelsen træder i kraft den 1. juli 2017.
