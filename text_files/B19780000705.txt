 I medfør af § 18 i lov nr. 261 af 8. juni 1977 om statstilskud til  

 energibesparende foranstaltninger i forbindelse med industrielle processer m.  

 v., som ændret ved lov nr. 612 af 14. december 1977, fastsættes fælgende  

 bestemmelser vedrørende de i lovens kapitler 2 og 3 omhandlede  

 tilskudsordninger:
Tilskudsordningernes område § 1.  Tilskud i henhold til lovens kapitel 2 kan ydes  

 til industriel og håndværksmæssig fremstillingsvirksomhed samt til andre  

 erhvervssektorer med særligt energikrævende processer, f. eks. vaskerier og  

 korntørrerier.
 Stk. 2  Tilskud i henhold til lovens kapitel 3, § 7 kan  

 ydes til branchesammenslutninger inden for håndværket og den mindre industri  

 og til sammenslutninger inden for landbrug og gartneri til undersøgelse af  

 det typiske forbrug af procesenergi inden for håndværkets og den mindre  

 industris enkelte brancher og inden for landbrug og gartneri samt til  

 udvikling af standardiserede fremgangsmåder, der kan anvendes med henblik på  

 at opnå en væsentlig bedre energiudnyttelse i de pågældende erhverv.
 Stk. 3.  Tilskud i henhold til lovens kapitel 3, § 8,  

 kan ydes til virksomheder inden for håndværk, industri, landbrug og gartneri  

 til ændring af processer under anvendelse af de i medfør af lovens § 7  

 udarbejdede standardiserede fremgangsmåder.
 § 2.  Tilskud kan ikke ydes til virksomheder, som ejes  

 af det offentlige eller virksomheder, hvori det offentlige har en væsentlig  

 økonomisk interesse.
 Stk. 2.  Tilskud kan ikke ydes til virksomheder, der  

 alene fremstiller eller omdanner energi.
 Stk. 3.  Gasforsyningsvirksomheder er dog uanset  

 bestemmelserne i stk. 1 og 2 tilskudsberettigede i henhold til lovens kapitel  

 2.
 § 3.  Tilskud i henhold til lovens kapitel 2 og  

 kapitel 3, § 8, kan ydes til ændring af igangværende processer, når ændringen  

 vil medføre en væsentlig bedre energiudnyttelse.
Stk. 2.  En bedre energiudnyttelse kan ske gennem  

 formindsket energiforbrug i selve processen, eller ved at energi, som hidtil  

 er gåer til spilde, genvindes og udnyttes på ny i eller uden for  

 virksomheden.
Også andre former for forbedret energiudnyttelse kan tages i  

 betragtning, f. eks. udnyttelse af varmeindholdet i virksomhedes affald.
 Stk. 3.  Ved processer forstås mekaniske, fysiske og  

 kemiske behandlingsmetoder, som ændrer stoffers, materialers og produkters  

 egenskaber, struktur eller bestanddele samt den dermed forbundne emballering  

 og energiomdannelse.
Tilskud til energibesparende  

 foranstaltninger, hvor investeringen § 4.  Når de tilskudsberettigede udgifter til ændring  

 af et procesanlæg udgør mindst 100.000 kr., kan der søges tilskud i henhold  

 til lovens kapitel 2.
 § 5.  Der kan normalt kun ydes tilskud til ændring af  

 processer, der var i brug inden 1. januar 1975, og der må normalt ikke være  

 foretaget konstruktive ændringer i procesanlægget efter denne dato.
 § 6.  Tilskud kan ydes med indtil 40 pct. af de  

 udgifter, der kan henføres til den energibesparende foranstalætning  

 (tilskudsgrundlaget). Udgifterne opgøres med fradrag af merværdiafgift.
 Stk. 2.  Tilskud efter lovens kapitel 2 kan normalt  

 højst udgøre kr. 800.000, dog kan denne grænse overskrides, hvor en  

 virksomhed f.eks. omfatter flere geografisk adskilte bedriftsenheder.
 § 7.  Ved opgørelse af tilskudsgrundlaget kan  

 medregnes udgifter til sagkyndig rådgivning, udviklingsarbejde, projektering,  

 indkøb og installering af udstyr samt hermed forbundne udgifter til  

 bygningsændringer.
 Stk. 2.  Tilskudsgrundlaget kan nedsættes, såfremt de af  

 virksomheden angivne omkostninger skønnes at være urimeligt høje i forhold  

 til beslægtede projekter.
 § 8.  Ansøgningen om tilskud skal indeholde følgende  

 oplysninger:
 § 9.  Ved vurderingen af ansøgningen og  

 tilskudsprocentens størrelse tages hensyn til projektets energimæssige  

 virkninger, dets tekniske udformning og økonomiske virkninger, anlæggets  

 alder samt til virksomhedens forhold i øvrigt.
§ 10.  Sekretariatet for Teknologirådet og Statens  

 Tekniske Prøvenævn (Sekretariatet) kan forelægge ansøgninger for det i lovens  

 § 5, stk. 2, nævnte udvalg med henblik på at opnå dettes vurdering af  

 projektets egnethed, herunder dets energibesparende effekt.
Udvalget skal i  

 særlig grad vurdere, hvorvidt projektet kan føre til de angivne resultater,  

 om den foreslåede metode er hensigtsmæssig for opnåelse af et rimeligt  

 energiøkonomisk resultat, samt i hvilket omfang det findes rimeligt at  

 medtage de i ansøgningen anførte beløb ved fastsættelse af  

 tilskudsgrundlaget.
Udvalget vurderer endvidere projektets betydning for  

 virksomhedens økonomi samt den samfundsmæssige interesse i den pågældende  

 energibesparelse.
 Stk. 2.  Der kan søges bistand hos andre særligt  

 sagkyndige.
 Stk. 3.  Udvalgets medlemmer og de særligt sagkyndige  

 kan inddrages i evt. kontrolaktivitet i forbindelse med projektets  

 afslutning.
Tilskud til branchesammenslutninger inden  

 for håndværket og den § 11.  Tilskud til branchesammenslutninger inden for  

 håndværket og den mindre industri og til sammenslutninger inden for landbrug  

 og gartneri kan ydes til dækning af udgifterne ved gennemførelse af  

 undersøgelser af det typiske procesenergiforbrug hos et udvalgt udsnit af  

 branchens eller erhvervets virksomheder samt til udvikling af standardiserede  

 fremgangsmåder, som kan resultere i en væsentlig bedre energiudnyttelse i  

 virksomhederne.
 Stk. 2.  Undersøgelserne m. v. koncentreres om brancher  

 og erhvervssektorer, hvor der er udsigt til at opnå væsentlige besparelser i  

 energiforbruget.
 § 12.  Analyserne af energiforbruget m. v.  

 koncentreres om de særligt energikrævende procesanlæg inden for vedkommende  

 branche eller erhverv, samt disse anlægs fysiske udformning.
§ 13.  På baggrund af analyserne gennemføres et  

 udviklingsarbejde.
Udviklingsarbejdet omfatter et antal skitseprojekteringer  

 med bl. a. prisoverslag og med beregninger over den til investeringen  

 svarende forbedring af energiudnyttelsen.
 § 14.  Rapporter med analyser og skitseprojekteringer  

 er offentligt tilgængelige.
 § 15.  Sekretariatet forelægger projekter omhandlende  

 analyser m. v. for det i lovens § 7, stk. 2, nævnte udvalg.
 Stk. 2.  Udvalget vurderer projektets energimæssige  

 betydning, dets betydning for de til vedkommende branche eller erhverv  

 knyttede virksomheder, samt i hvilket omfang de efterfølgende investeringer  

 kan holdes inden for en ramme af 100.000 kr. pr. virksomhed.
 § 16.  Ved beregningen af tilskuddet kan medtages  

 udgifter til projektets faglige gennemførelse, herunder eventuelt særlig  

 sagkyndig bistand, samt udgifter til informationsvirksomhed.
Tilskud til energibesparende  

 foranstaltninger, hvor investeringen § 17.  Tilskud kan ydes til virksomheder inden for  

 håndværk og industri, landbrug og gartneri til ændring af processer under  

 anvendelse af de i medfør af lovens § 7 udarbejdede standardiserede  

 fremgangsmåder.
 Stk. 2.  Der kan normalt kun ydes tilskud til  

 virksomheder i henhold til disse bestemmelser, såfremt investeringen udgør  

 mindre end 100.000 kr.
 § 18.  Tilskud kan ydes med indtil 40 pct. af de  

 udgifter, der kan henføres til den energibesparende foranstaltning.  

 Udgifterne opgøres med fradrag af merværdiafgift.
 Stk. 2.  Tilskudsprocenten fastsættes med udgangspunkt i  

 det gennemførte analysearbejde, energibesparelsens størrelse samt  

 investeringens lønsomhed.
 Stk. 3.  Tilskud efter lovens kapitel 3, stk. 8, kan dog  

 normalt højst udgøre 40.000 kr., dog kan denne grænse overskrides, hvor en  

 virksomhed f. eks. omfatter flere geografisk adskilte bedriftsenheder.
 § 19.  Ved opgørelsen af tilskudsgrundlaget kan  

 medregnes udgifter til projektering samt indkøb og installering af udstyr.
 Stk. 2.  Tilskudsgrundlaget kan nedsættes, såfremt de af  

 virksomheden angivne omkostninger skønnes at være urimeligt høje.
 § 20.  Ansøgningen om tilskud skal indeholde følgende  

 oplysninger:
Udbetaling af tilskud i medfør af lovens  

 kapitel 2 og kapitel 3, § 8 § 21.  Senest 3 måneder efter projektets færdiggørelse  

 indsendes meddelelse herom til Sekretariatet.
 Stk. 2  Meddelelsen skal indeholde dokumentation for  

 samtlige tilskudsberettigede udgifter ved projektet i form af en specificeret  

 oversigt over udgifterne, attesteret af statsautoriseret eller registreret  

 revisor.
 Stk. 3.  Sekretariatet kan kræve samtlige regnskabsbilag  

 for udgifterne til gennemsyn.
 § 22.  Det er endvidere en forudsætning for udbetaling  

 af tilskud, at det over for Sekretariatet erklæres, at projektet er  

 gennemført i overensstemmelse med de foreliggende planer, og at samtlige  

 udgifter er betalt, og at samtlige nødvendige tilladelser vedrørende  

 projektet foreligger.
 Stk. 2.  Forinden udbetaling af tilskud finder sted, kan  

 Sekretariatet foranledige gennemført kontrolmæssige foranstaltninger for at  

 fastslå, om det gennemførte projekt er i overensstemmelse med den indgåede  

 aftale.
Stk. 3.  Selv om de dokumenterede tilskudsberettigede  

 udgifter overstiger tilskudsgrundlaget, udgør tilskuddet kun det fastsatte  

 tilsagnsbeløb.
Såfremt de dokumenterede tilskudsberettigede udgifter er  

 lavere end tilskudsgrundlaget, udgør tilskuddet den fastsatte procentvise  

 andel af de dokumenterede tilskudsberettigede udgifter.
Fælles bestemmelser § 23.  Ansøgninger om tilskud indsendes til  

 Sekretariatet for Teknologirådet og Statens Tekniske Prøvenævn, Bredgade 31,  

 1260 København K.
 § 24.  Sekretariatet kan indhente yderligere  

 oplysninger fra virksomheden og andre, herunder offentlige myndigheder.
 § 25.  Det er en betingelse for ydelse af tilskud i  

 medfør af lovens kapitel 2 og 3, § 8:
 § 26.  Sekretariatet træffer afgørelse af, om der skal  

 ydes tilskud, herunder om tilsagnsbeløbets størrelse og dets andel af det  

 fastsatte tilskudsgrundlag.
 § 27.  Investeringsstøtte, som ydes i medfør af anden  

 lovgivning, herunder lovgivning om egnsudvikling og om støtte til  

 miljøinvestering, ydes på grundlag af investeringsomkostningerne med fradrag  

 af tilskud, der opnås efter lov om statstilskud til energibesparende  

 foranstaltninger i forbindelse med industrielle processer.
 § 28.  Medlemmer af udvalg, og andre, der medvirker  

 ved behandlingen af ansøgninger, har tavshedspligt med hensyn til de sager,  

 de får forelagt.
Ikrafttrædelse § 29.  Bekendtgørelsen træder i kraft ved  

 offentliggørelsen i lovtidende.
 Stk. 2.  Samtidig ophæves handelsministeriets  

 bekendtgørelse nr. 342 af 27. juni 1977 om statstilskud til energibesparende  

 foranstaltninger i forbindelse med industrielle processer m. v.
