 mellem Danmark og Sverige om redning af personel fra sunken ubåd.
 Overenskomsten har følgende ordlyd:
OVERENSKOMST MELLEM DANMARK OG SVERIGE OM REDNING AF PERSONEL FRA SUNKEN UBÅD Danmarks og Sveriges regeringer har aftalt følgende:
Artikel 1 Når dansk eller svensk militær ubåd savnes eller er konstateret sunket,  

 skal parterne træffe foranstaltninger til at redde ubådens personel.
Artikel 2 Parterne skal koordinere deres redningsplaner for de foranstaltninger, som  

 er tilsigtet i artikel 1.
Artikel 3 Parterne bør gennemføre fælles uddannelse i ubådsredningstjeneste.
 Uddannelsen omfatter ubådsredningsøvelse med dansk ubåd med medvirken af  

 svensk ubådsredningsfartøj (URF) og svensk ubådsrednings- og dykkerfartøj.
 Endvidere kan øvelse i fri opstigning gennemføres i Sverige.
 Parterne bør planlægge uddannelsen i fællesskab.
 Tilladelse til adgang til parternes søterritorium ved ubådsredningsøvelser  

 skal indhentes ad diplomatisk vej.
Artikel 4 I forbindelse med planlægning af ubådsredningsøvelser fastsættes de  

 omkostninger, som skal betales af de danske myndigheder.
 Omkostninger for uddannelse i fri opstigning inklusiv lægeundersøgelse  

 bestemmes efter fastsat prisliste.
Artikel 5 Berørte myndigheder i begge lande skal holde hinanden orienterede om  

 materieludvikling inden for ubådsredningstjenesten.
Artikel 6 Denne overenskomst træder i kraft den dag, den underskrives.
Artikel 7 Hver part kan begære, at forhandlinger vedrørende ændringer i  

 overenskomsten skal finde sted.
Artikel 8 Hver part kan skriftligt opsige overenskomsten.
Overenskomsten ophører med  

 at gælde seks måneder efter den anden part har modtaget meddelelse om  

 opsigelsen.
Underskrevet i Karlskrona den 6. august 1991 i to eksemplarer på dansk og  

 svensk, som har samme gyldighed.
For Danmarks regering For Sveriges regering Knud Enggaard Roine Carlsson Aftalen trådte i medfør af artikel 6 i kraft  

 den 6. august 1991.
