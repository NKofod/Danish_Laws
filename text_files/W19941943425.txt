Finansielle kontrakter - Finansielle kontrakter, - Salgsretter KGL § 8 C LV 1993 A.D.2.6.2.
 Ligningsrådet blev anmodet om at besvare følgende:
 SPØRGSMÅL:
1) Er nedennævnte købstilbud på aktier, indeholdende  

 pris eller prisberegningsmodeller, at betragte som optioner med den virkning  

 at aktieejerne under de beskrevne omstændigheder bliver omfattet af  

 kursgevinstlovens § 8 C? 2) Er ligningsrådet indstillet på at opstille de  

 nødvendige krav til placeringsgarantiens udformning med det sigte, at  

 optionsværdien kan sættes til nul? Sagens omstændigheder var følgende:
S A/S var moderselskab i en koncern med 4 datterselskaber.
Selskabet havde  

 en aktiekapital på 346.500 kr., hvoraf direktørerne A og B var  

 indehavere af hver 150.000 kr.
S A/S havde hidtil tilbudt visse medarbejdere at tegne aktieposter i  

 selskabet.
De resterende 46.500 kr. af aktiekapitalen ejedes således af  

 medarbejdere.
Selskabet ville også fremover tilbyde medarbejdere, der  

 havde opnået en vis anciennitet, at tegne aktier i selskabet.
 I forbindelse med tegningen blev indgået en  

 aktionæroverenskomst, mellem på den ene side nytegneren og  

 på den anden side direktørerne A og B i forening.
 Overenskomstens pkt 4.1 indeholdt følgende salgsret for  

 nytegneren:
'Nytegneren kan til enhver tid forlange, at direktør A og B skal  

 købe aktieposten helt eller delvis.
Hovedaktionærerne havde  

 herefter pligt til at købe aktieposten i forening.
Hertil var der i overenskomsten pkt 5.1 knyttet en aftale om  

 prisfastsættelse.
Ifølge denne aftale fastsattes aktiepostens  

 værdi altid til den indre værdi i henhold til årsregnskabet  

 efter seneste regnskabsår, udarbejdet af selskabets revisor efter  

 sædvanlige regnskabsmæssige principper og god regnskabsskik, dog  

 med fradrag af beregnede, men uforfaldne skatter, der vedrører  

 regnskabsåret.
Kursen kunne dog aldrig være under den kurs, der  

 blev tegnet til.
Det overvejedes alternativt at tilbyde medarbejderne en salgsret,  

 hvorefter aktierne kunne sælges til et søsterselskab af S A/S.  

 Prisen skulle i dette tilfælde afspejle aktiernes indre værdi med  

 tillæg af goodwill.
Salgsretten skulle gælde indtil 1 måned  

 efter, at medarbejderen var ansat i selskabet.
Herefter ville der fortsat  

 være et tilbud til medarbejderne om at købe aktierne, men ikke  

 til et forud meddelt prisniveau.
Ad spørgsmål 1 Ligningsrådet fandt, at begge de beskrevne salgsretter var omfattet  

 af kursgevinstlovens § 8 C.
Dette medførte, at de enkelte medarbejdere  

 hvert år ved deres indkomstopgørelse skulle medregne gevinst/tab  

 på salgsretten efter lagerprincippet.
For så vidt angik den model, hvor der var salgsret til  

 søsterselskabet, ville der ikke længere være tale om en af  

 kursgevinstlovens § 8 C omfattet salgsret, når medarbejderne var  

 fratrådt stillingen i selskabet uden et benytte den salgsret, der  

 løb indtil 1 måned efter ansættelsesophør.
Efter  

 dette tidspunkt var der ikke længere tilsagn om salg til en bestemt  

 pris eller efter en bestemt prisberegningsmodel.
Ad spørgsmål 2 Ligningsrådet besvarer anmodninger om bindende forhåndsbesked  

 om påtænkte dispositioner.
Rådet tager således  

 stilling til de af forespørgeren konkret beskrevne  

 påtænkte dispositioner.
Det ligger uden for området af  

 afgivelse af bindende forhåndsbesked at Ligningsrådet opstiller  

 nærmere retningslinier for, hvorledes forespørgeren  

 skattemæssigt bedst kan indrette sine dispositioner.
Rådet  

 måtte derfor afvise at besvare dette spørgsmål.
