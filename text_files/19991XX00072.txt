Skriftlig fremsættelse (27. oktober 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om social  

 service. (Mulighed for øget forældrebetaling i kommuner med en  

 pasningsgaranti).
(Lovforslag nr.
L 56).
Det foreslås, at kommuner, som har en  

 pasningsgaranti for børn i alderen over 26 uger og indtil barnets  

 skolestart, får mulighed for ud over den almindelige  

 forældrebetaling for ophold i dagtilbud på 30 pct. at  

 opkræve en særlig forhøjet forældrebetaling.
Den  

 forhøjede betaling kan højst udgøre 1 pct. i år  

 2000, 2 pct. i år 2001 og 3 pct. i år 2002 og de følgende  

 år af de budgetterede udgifter til dagtilbud efter § 15, stk. 1, i  

 serviceloven.
 Det foreslås, at socialministeren fastsætter  

 nærmere regler om pasningsgarantien herunder om frister for anvisning  

 af pladser samt om særlig forhøjet forældrebetaling.
 Ændringerne skal efter forslaget træde i kraft  

 den 1. januar 2000.
Der er i kommuneaftalen enighed om, at forslaget ikke  

 giver anledning til regulering af bloktilskuddet, jf.
Det Udvidede  

 Totalrammeprincip.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i Folketinget.
