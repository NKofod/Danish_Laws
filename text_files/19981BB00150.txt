Betænkning afgivet af Udvalget til Valgs  

 Prøvelse den 22. juni 1999 Betænkning og indstilling fra Udvalget til Valgs Prøvelse (Vedrørende valgene til Europa-Parlamentet) Indhold I.
Indledning 1.	Direkte valg af repræsentanterne i  

 Europa-Parlamentet.
 2.	Lov om valg af danske repræsentanter til Europa-Parlamentet,  

 jf. lovbekendtgørelse nr. 730 af 9. oktober 1998 og Folketingets  

 forretningsorden om udvalgenes sagsområder.
 3.	Efterfølgende prøvelse i Europa-Parlamentet.
II.
Valget i Danmark den 10. juni 1999 4.	Datoen for valget.
 5.	Kandidatlisterne.
 6.	Udvalgets materiale.
 7.	Prøvelsen vedrørende valghandlingen,  

 Indenrigsministeriets beregninger og kandidaterne.
 8.	Valghandlingen.
A.
Indenrigsministeriets redegørelse vedrørende  

 valgbogsafskrifterne m.v.
 1)	Stemmesedlerne.
 2)	Valgbøgerne.
 3)	Valgbogskopierne.
 4)	Fejl eller mangler ved valgbøgernes førelse.
 5)	De valgbøgerne tilførte bemærkninger.
 6)	Ugyldige stemmer.
B.
Valgklager og andre henvendelser vedrørende  

 valghandlingen.
 1) Lars Wismann, Farum.
 2) Ivan Jensen, Asperup.
 3) Bjarne Østergaard-Jensen, Allingåbro.
 4) Janne Elling, Hørsholm.
 5) Erling Agergaard, Taastrup.
 9.	Indenrigsministeriets beregninger og opgørelser.
 10.	De valgte kandidater.
III.
Udvalgets konklusion og indstilling 11.	Konklusion 12.	Indstilling.
Bilag Bilag 1. Fortegnelse over de valgte kandidater.
 Bilag 2. Stedfortræderlisten.
1. Indledning 1. Det fremgår af Art. 190 i Traktaten om oprettelse af Det  

 Europæiske Fællesskab, at der afholdes direkte valg til  

 Europa-Parlamentet.
 I samme artikel fastsættes antallet af  

 repræsentanter, der vælges i Danmark, til 16.
 2. Bestemmelserne om valgproceduren er fastsat i lov om valg  

 af danske repræsentanter til Europa-Parlamentet, jf.  

 lovbekendtgørelse nr. 730 af 9. oktober 1998.
 Om Folketingets godkendelse af valget indeholder  

 lovens kapitel 11 følgende bestemmelser:
»§ 37. Folketinget afgør endeligt, om  

 indenrigsministerens beregninger og opgørelser skal godkendes, eller  

 om der skal foretages nye beregninger og opgørelser.
Folketinget kan  

 endvidere pålægge indenrigsministeren at indhente stemmemateriale  

 m.v. til Folketinget.
 Stk.2. Folketinget kan pålægge valgbestyrelserne at  

 foretage en fornyet gennemgang og opgørelse af det materiale eller  

 dele heraf, der har været benyttet ved valget.
 Stk.3. Rejses der tvivl om gyldigheden af valget af en  

 repræsentant, jf. § 5, stk. 2, eller om en  

 repræsentants valgbarhed, jf. § 6, træffer Folketinget  

 endelig afgørelse herom.
§ 38. Enhver vælger kan klage over  

 Europa-Parlamentsvalg.
Klager skal stiles til Folketinget og sendes til  

 indenrigsministeren.
Klager skal være indenrigsministeren i hænde  

 senest ugedagen efter valgdagen.
Folketinget træffer endelig  

 afgørelse om klager over valget.
§ 39. Hvis Folketinget træffer  

 afgørelse om, at afstemningen er helt eller delvis ugyldig, bestemmer  

 Folketinget endeligt, i hvilket omfang og på hvilken måde omvalg  

 skal afholdes.« Af Folketingets forretningsorden fremgår det, at  

Udvalget til Valgs Prøvelse afgiver indstilling til Tinget om  

 valg til Europa-Parlamentet.
3. Efter Folketingets godkendelse af valget vil  

 repræsentanternes mandater derefter blive prøvet af  

 Europa-Parlamentet.
Af Europa-Parlamentets forretningsordens Art. 7  

 fremgår det, at Parlamentet træffer afgørelse om hvert  

 enkelt nyvalgt medlems mandat og om eventuelle indsigelser indgivet på  

 grundlag af bestemmelserne i akten af 20. september 1976 (om almindelige  

 direkte valg af repræsentanterne i Europa-Parlamentet), men ikke om  

 indsigelser på grundlag af de nationale valglove.
 Med henblik på denne prøvelse indeholder  

 Europa-Parlamentsvalgloven følgende bestemmelse:
»§ 40. Folketinget underretter  

 Europa-Parlamentet om valgets resultat med henblik på prøvelsen  

 af mandaterne i henhold til De Europæiske Fællesskabers regler  

 herom.« II.
Valget i Danmark den 10. juni 1999 4. Valg af 16 repræsentanter afholdtes torsdag den 10. juni  

 1999, jf.
Indenrigsministeriets bekendtgørelse nr. 709 af 30.  

 september 1998 om fastsættelse af dagen for afholdelse af valg af  

 danske repræsentanter til Europa-Parlamentet.
 5. Som bekendtgjort af Indenrigsministeriet i Statstidende den 21.  

 maj 1999 var følgende kandidatlister (partier) godkendt til  

 deltagelse i Europa-Parlamentsvalget:
A.
Socialdemokratiet.
B.
Det Radikale Venstre.
C.
Det Konservative Folkeparti.
D.
Centrum-Demokraterne.
F.
Socialistisk Folkeparti.
J.
JuniBevægelsen - Mod Union.
N.
Folkebevægelsen mod EU O.
Dansk Folkeparti Q.
Kristeligt Folkeparti.
V.
Venstre, Danmarks Liberale Parti.
Z.
Fremskridtspartiet.
 Der var anmeldt valgforbund mellem følgende  

 kandidatlister:
I.
Det Konservative Folkeparti, Centrum-Demokraterne og Venstre,  

 Danmarks Liberale Parti.
II.
JuniBevægelsen - Mod Union og Folkebevægelsen mod  

 EU.
 6. I henhold til § 36 i Europa-Parlamentsvalgloven har  

 indenrigsministeren ved brev af 21. juni 1999 til Folketinget  

 fremsendt:
 1)	Valgbogskopierne.
 2)	Beregningerne af mandaternes fordeling, jf. § 32.
 3)	Opgørelsen af, hvilke kandidater der har opnået valg,  

 jf. § 34, stk. 1.
 4)	Fortegnelserne over de kandidater, der ikke er valgt, jf. § 34,  

 stk. 2 (stedfortræderlisterne).
 Beregningerne, der er nævnt under 2) samt den under  

 3) nævnte opgørelse over valgte kandidater, fremgår af Nyt  

 fra Danmarks Statistik (nr. 253 af 21. juni 1999), der var vedlagt brevet fra  

 Indenrigsministeriet.
 Endvidere medfulgte en redegørelse for gennemgangen  

 af stemmesedlerne og valgbøgerne.
 Desuden har Indenrigsministeriet med breve af 21. juni  

 1999 i overensstemmelse med lovens § 38 fremsendt en række klager  

 over valget.
 7. Udvalgets arbejde med dette materiale vedrører tre  

 spørgsmål:
For det første spørgsmålet om  

 gyldigheden af valghandlingen, herunder valgets forberedelse,  

 stemmeafgivningen, optællingen af stemmesedlerne og vurderingen af  

 disse samt valgbøgerne og disses førelse m.v.
For det andet  

 spørgsmålet om godkendelse af de af Indenrigsministeriet  

 foretagne opgørelser og beregninger.
For det tredje  

 spørgsmålet om godkendelse af de kandidater, der har  

 opnået valg.
 8. Valghandlingen.
 Udvalget til Valgs Prøvelse har i et møde  

 gennemgået det modtagne materiale.
A.
Af Indenrigsministeriets bemærkninger  

 vedrørende stemmesedlerne, valgbøgerne og de ugyldige stemmer  

 fremdrages følgende:
1) De nærmere regler om stemmesedlernes indhold  

 og udformning er i henhold til § 24, stk. 3, i lov om valg af  

 danske repræsentanter til Europa-Parlamentet fastsat i  

 Indenrigsministeriets bekendtgørelse nr. 299 af 10. maj 1989 om  

 stemmesedler til brug ved Europa-Parlamentsvalg, som ændret ved  

 bekendtgørelse nr. 174 af 23. marts 1999. Ved  

 ændringsbekendtgørelsen er det bestemt, at stemmesedlerne til  

 Europa-Parlamentsvalg øverst, inden partifelterne, skal indeholde  

 følgende tekst: »Sæt X til højre for et partinavn eller  

 et kandidatnavn.
Sæt kun et kryds på stemmesedlen«.
Indenrigsministeriet har som ved de fire tidligere  

 afholdte Europa-Parlamentsvalg ladet fremstille aftryk af stemmesedlen til  

 brug for valgbestyrelserne ved trykning af stemmesedler.
Stemmesedlerne er  

 derfor af en helt ensartet udformning.
 2) Hvad valgbøgernes indhold og udformning  

 angår, har Indenrigsministeriet oplyst, at der ikke er foretaget  

 ændringer af valgbogen i forhold til den valgbog, der blev benyttet ved  

 valget i 1994.
Indenrigsministeriet har til de fire tidligere  

 Europa-Parlamentsvalg ladet fremstille en fortrykt valgbog beregnet til  

 manuel udfyldning.
Fortrykte valgbøger er imidlertid stort set blevet  

 overflødige som følge af, at langt de fleste valgbestyrelser  

 enten anvender Kommunedatas valgopgørelsessystem med tilhørende  

 edb-udskrevet valgbog eller selv fremstiller en valgbog baseret på edb.  

 Indenrigsministeriet har derfor ikke i forbindelse med dette valg ladet  

 fremstille en fortrykt valgbog til manuel udfyldning.
Kommunedata har i  

 stedet udsendt formularer til valgbøger til alle valgbestyrelser.
Af de i alt 78 valgbestyrelser benyttede de 62  

 Kommunedatas valgopgørelsessystem.
De 16 valgbestyrelser, der ikke  

 benyttede Kommunedatas valgopgørelsessystem, anvendte enten den af  

 Kommunedata fremstillede papirvalgbog eller en af valgbestyrelsen selv  

 fremstillet edb-baseret valgbog.
3) Om valgbogskopierne anføres det, at alle  

 har været af tilfredsstillende kvalitet.
Afskrifter af valgbøger  

 benyttes ikke mere.
 4) Ved gennemgangen af valgbøgerne er der i  

 nogle få tilfælde konstateret forskellige  

 sammentællingsfejl m.v., der alle har kunnet berigtiges efter  

 telefonisk henvendelse til de pågældende valgbestyrelser.
Ved dette valg er som en prøveordning foretaget  

 edb-overførsel af valgresultater fra opstillingskredse til  

 Indenrigsministeriet.
Prøveordningen har omfattet de 67  

 opstillingskredse, der er tilsluttet Kommunedatas  

 valgopgørelsessystem.
De indhøstede erfaringer vil danne  

 grundlag for det videre arbejde med at etablere et system, der giver mulighed  

 for umiddelbar edb-overførsel af valgresultater fra alle  

 opstillingskredse til Indenrigsministeriet.
 5) For så vidt angår de bemærkninger,  

 der er tilført valgbøgerne om valgets gennemførelse  

 på valgdagen, om stemmeforskydninger fra første optælling  

 til fintælling, om mulige forklaringer på uoverensstemmelser i  

 stemmeseddelregnskabet og lignende, er der i 29 valgbøger gjort  

 bemærkninger.
Blandt disse bemærkninger har Indenrigsministeriet  

 alene fundet anledning til at henlede opmærksomheden på  

 bemærkningen i valgbogen for Københavns Amtskreds 1. kreds,  

 Gentofte, hvoraf fremgår, at en tilforordnet vælger på  

 afstemningsstedet Munkegård tilsyneladende har nummereret nogle  

 stemmesedler.
Dette blev først konstateret i forbindelse med  

 stemmeoptællingen.
Det drejede sig om et beskedent antal, således  

 at det må formodes, at den pågældende er ophørt med  

 nummereringen.
Henset til det beskedne antal blev det besluttet, at de  

 pågældende stemmesedler skulle godkendes.
Det er over for udvalget blevet oplyst, at det i alt  

 drejer sig om 25 stemmesedler.
Udvalget skal stærkt beklage det  

 passerede.
6) Vedrørende ugyldige stemmer oplyser  

 Indenrigsministeriet, at der ved gennemgangen af valgbøgerne er optalt  

 46.183 blanke og 6.847 andre ugyldige stemmer.
De tilsvarende tal var ved  

 Europa-Parlamentsvalget i 1989 henholdsvis 17.753 og 4.410 og i 1994  

 henholdsvis 28.146 og 5.697. Indenrigsministeriets redegørelse er  

 bilagt en oversigt fordelt på ugyldighedsgrunde opgjort for henholdsvis  

 stemmesedler afgivet på afstemningsstedet og brevstemmesedler.
 Det fremgår af denne oversigt, at blandt de ugyldige  

 stemmer udgør stemmesedler med tegning eller påskrift den  

 største enkeltgruppe (2.127 stemmesedler).
Antallet af ugyldige og blanke brevstemmesedler  

 udgør 1.595 mod 1.120 ved valget i 1994. Herudover er 630 rettidigt  

 modtagne brevstemmer ikke taget i betragtning.
For 412 brevstemmers  

 vedkommende skyldes dette, at afsenderen ikke var opført på  

 valglisten, og for 168 brevstemmers vedkommende, at den foreskrevne  

 fremgangsmåde ikke havde været fulgt.
 Ugyldighedsprocenten blev 2,6 mod 1,6 ved valget i 1994.  

 Stigningen i ugyldighedsprocenten skyldes især en stigning i andelen af  

 blanke stemmer, der ved valget i 1999 udgjorde 2,28 procent mod 1,33 procent  

 i 1994.
 Af den af Danmarks Statistik foretagne opgørelse  

 fremgår i øvrigt, at medens brevstemmeprocenten i 1994 var 3,8  

 procent, var den i 1999 3,4 procent.
B.
Hvad angår de indkomne klager og  

 henvendelser vedrørende valghandlingen, skal oplyses  

 følgende:
1) Med skrivelse af 21. juni 1999 har Indenrigsministeriet  

 fremsendt et fra Lars Wismann, Birkhøjterrasserne 410 D, 3520 Farum  

 den 30. maj 1999 afsendt brev, hvori der klages over, at han i forbindelse  

 med, at han ville brevstemme lørdag den 29. maj 1999 på Farum  

 Rådhus, ikke kunne få oplyst, hvilke kandidater der var  

 opstillet, hvordan man staver korrekt til de enkelte kandidater eller  

 partier, eller hvilken konsekvens det har for stemmeafgivelsen, hvis man  

 alene anfører kandidatens navn eller listens navn.
Lars Wismann mener  

 derfor, at hans stemmeafgivelse har været ugyldig.
Farum Kommune har den 21. juni 1999 afgivet en udtalelse,  

 hvori det bl. a. hedder, at »Efter at have gennemgået  

 hændelsesforløbet lørdag den 29. maj 1999 med de to  

 medarbejdere der forestod ekspeditionen den pågældende dag, kan  

 vi konstatere, at Lars Wismann af de pågældende medarbejdere blev  

 opfordret til at benytte den opstillede stemmeboks, hvilket han dog ikke  

 ønskede.« Indenrigsministeriet oplyser, at der ikke i valgloven er  

 fastsat regler, der giver kommunerne en pligt til at give oplysninger om  

 opstillede kandidatlister, kandidater m.v.
 I Indenrigsministeriets vejledning af 5. maj 1999 om  

 afholdelse af Europa-Parlamentsvalg er der under pkt. 8.2 bl. a.  

 anført følgende om fremgangsmåden ved  

 brevstemmeafgivning:
»I forbindelse med brevstemmeafgivningen skal  

 vælgerne have lejlighed til at gøre sig bekendt med en  

 fortegnelse over de partier, der har opstillet kandidatlister, samt navnene  

 på de opstillede kandidater m.v.« Indenrigsministeriet sendte den 17. maj 1999 til alle  

 kommunalbestyrelser en fortegnelse over kandidatlister, kandidater m.v., idet  

 ministeriet bl. a. anmodede kommunalbestyrelserne om at drage omsorg for, at  

 fortegnelsen i forbindelse med stemmeafgivningen på folkeregistrene  

 blev fremlagt frit tilgængeligt, således at vælgerne kan  

 gøre sig bekendt med indholdet heraf.
 Farum Kommune har telefonisk den 21. juni 1999 supplerende  

 oplyst, at den af Indenrigsministeriet fremsendte fortegnelse var opsat i den  

 pågældende stemmeboks.
2) Med skrivelse af 21. juni 1999 har Indenrigsministeriet  

 fremsendt et fra Ivan Jensen, Æbeløvej 5, 5466 Asperup modtaget  

 brev, hvor der klages over, at han som kørestolsbruger, da han ville  

 stemme til Europa-Parlamentsvalget den 10. juni 1999 i Båring  

 Forsamlingshus i Nr.
Aaby Kommune, blev forhindret i at afgive stemme af en  

 trappe med seks trin og en for smal kørerampe.
Ivan Jensen oplyser, at han tidligere har påtalt  

 dette forhold over for Nr.
Aaby Kommune, men at kommunalbestyrelsen har  

 nægtet at gøre noget ved de fysiske forhold på  

 afstemningsstedet.
Kommunalbestyrelsen har i stedet tilbudt ham, at han kan  

 brevstemme eller stemme på parkeringspladsen uden for  

 afstemningsstedet.
Denne løsning stemmer dog dårligt med Ivan  

 Jensens selvrespekt, der kræver, at han har samme rettigheder som andre  

 vælgere.
Ivan Jensen mener i øvrigt, at løsningen strider  

 mod FN s Menneskerettighedserklæring, og han kræver derfor omvalg  

 i Nr.
Aaby Kommune.
 I en af kommunen afgivet erklæring fremføres  

 bl. a.:
 »Det skal medgives klageren, at kørerampen til  

 valglokalet er smal, men den er ikke smallere, end at kørestolsbrugere  

 kan betjene sig af rampen.
Det skal endvidere oplyses, at kommunen, jf. vedlagte  

 korrespondance, udover at oplyse om mulighederne for at brevstemme i hjemmet,  

 eller at afgive stemme på parkeringspladsen, har informeret klageren  

 om, at kommunens valgstyrere på afstemningsstedet vil være  

 behjælpelig med adgangen til valglokalet.« Indenrigsministeriet har oplyst, at afstemningen på  

 valgdagen ved Europa-Parlamentsvalg sker efter reglerne i kapitel 7 i  

 folketingsvalgloven, jf. § 25 i Europa-Parlamentsvalgloven.  

 Folketingsvalgloven indeholder ikke regler om, at stemmelokaler og stemmerum  

 skal være indrettet med henblik på, at vælgere med  

 manglende førlighed, herunder kørestolsbrugere, kan stemme.
I  

 § 49 er det fastsat, at vælgere, der på grund af manglende  

 førlighed, svagelighed eller lignende, ikke kan bevæge sig i  

 stemmelokalet eller stemmerummet, har adgang til at foretage stemmeafgivning  

 umiddelbart uden for stemmelokalet.
 I Indenrigsministeriets vejledning nr. 41 af 5. maj 1999  

 om afholdelse af Europa-Parlamentsvalg torsdag den 10. juni 1999, er der  

 under pkt. 7.1. anført, at kommunalbestyrelsen ved udpegning af  

 bygninger/lokaler til brug ved afstemningen bør tage hensyn til, at  

 disse lokaliteter så vidt muligt skal være tilgængelige for  

 kørestolsbrugere og andre stærkt bevægelseshæmmede.
 3) Med skrivelse af 21. juni 1999 har Indenrigsministeriet  

 fremsendt et brev af 16. juni 1999 fra Bjarne Østergaard-Jensen,  

 Fyrreparken 15, 8961 Allingåbro, hvori han på vegne af  

 Socialdemokratiet i Århus Amt har anmodet om en omtælling mellem  

 de to kandidater John Iversen og Helle Thorning-Schmidt, såfremt der  

 ved gennemgangen af valgbøgerne skulle vise sig fejl i en  

 størrelsesorden, der på nogen måde ville kunne  

 påvirke den rækkefølge, som de to kandidater er valgt  

 i.
 Indenrigsministeriets gennemgang af valgbøgerne har  

 ikke givet ministeriet grundlag for at antage, at stemmeoptællingen  

 ikke er foretaget korrekt.
 Indenrigsministeriet henviser herved til den  

 redegørelse for gennemgangen af stemmesedlerne og valgbøgerne,  

 der er fremsendt til Folketinget sammen med valgbøgerne og det  

 øvrige materiale, der er nævnt i Europa-Parlamentsvalglovens  

 § 36, stk. 1.
I forbindelse med denne henvendelse har Udvalget til Valgs  

 Prøvelse drøftet spørgsmålet om  

 gennemførelse af ekstra fintællinger og Tingets praksis i  

 forbindelse med anmodninger herom, jf.
Folketingstidende 1987-88 (2.  

 samling), tillæg B, sp. 2, og 1990-91 (2. samling), tillæg B, sp.  

 10. Det fremgår heraf, at hovedprincippet gennem årene har  

 været, at de skiftende udvalg har fastholdt, at de af valgbestyrelserne  

 oprindeligt trufne afgørelser og optællinger bør  

 lægges til grund ved opgørelsen af valget, medmindre der kan  

 anføres særlige omstændigheder, der taler herimod.
Da der  

 ikke over for udvalget er oplyst sådanne omstændigheder, finder  

 udvalget ikke anledning til at foretage yderligere.
4) Med skrivelse af 21. juni 1999 har Indenrigsministeriet  

 fremsendt et brev fra Janne Elling, Ved Møllen 1 C, 2970  

 Hørsholm, hvori der klages over, at hun har fået lov at  

 brevstemme på Hillerød Sygehus umiddelbart efter, at hun under  

 narkose var blevet opereret.
Janne Ellings brevstemme er bevidnet af V.  

 Puggaard og M.
Carlsson.
 Janne Elling spørger, om det er tilladt at henvende  

 sig til nyopererede patienter, der endnu ikke er kommet ud af  

 bedøvelsens tåger for at afæske dem en stemme til valget,  

 eller om stemmemodtagerne har begået en fejl i den forbindelse.
Frederiksborg Amtskommune, Sundhedsvæsenet, har den  

 18. juni 1999 afgivet en udtalelse, hvori det bl. a. hedder, at  

 »Indledningsvis skal nævnes, at valghandlingen på Hillerød  

 Sygehus og Psykiatrisk Sygehus, Hillerød, som en ekstra service over  

 for patienterne foretages den sidste hverdag, hvor det er muligt at  

 brevstemme.
Dette kan i enkelte tilfælde volde problemer for patienter,  

 der opereres den pågældende dag.
Da valgholdet, der bestod af overassistent ..... og  

 assistent ...... ankom til afdelingen, blev de af personalet der orienteret  

 om, at Janne Elling havde udtrykt ønske om at stemme til EU-valget.
Da  

 de ankom til stuen hvor Janne Elling lå, sov hun, og holdet fortsatte  

 deres runde.
Da de havde afsluttet valget på afdelingen, vendte de  

 tilbage til Janne Elling, der stadig sov.
En  sygeplejerske vækkede  

 hende og Janne Elling blev spurgt, hvorvidt hun ønskede at stemme til  

 EU-valget, og da hun bekræftede dette, blev valghandlingen  

 gennemført.
Da Janne Elling som følge af operationen ikke  

 fysisk var i stand til at udfylde stemmesedlen, blev hjælp ydet.
Det bemærkes, at overassistent ..... i flere omgange  

 har deltaget som stemmemodtager ved valg på Hillerød Sygehus, og  

 hun har altid fungeret roligt og pålideligt.« Indenrigsministeriet har oplyst, at brevstemmeafgivning  

 på sygehus gennemføres ved institutionens egen foranstaltning.  

 Det følger af § 4, stk. 3, i Indenrigsministeriets  

 bekendtgørelse nr. 300 af 17. maj 1999, at vælgere, der er  

 sengeliggende, skal have tilbud om at afgive brevstemme på sengestuen,  

 såfremt deres helbredstilstand tillader det.
 Bekendtgørelsen indeholder ikke nærmere  

 regler om, hvordan det skal afgøres, om en vælgers  

 helbredstilstand er til hinder for, at vedkommende kan afgive stemme.
 Stemmemodtagerne kan yde hjælp til stemmeafgivningen  

 efter bestemmelsen i § 14, der er sålydende:
 »Hvis en vælger, der ønsker at afgive stemme,  

 ikke er i stand til at udfylde stemmesedlen, følgebrevet eller  

 yderkuverten, skal en af stemmemodtagerne yde den fornødne hjælp  

 hertil, jf. dog stk. 2.
 Stk. 2. Hjælp til udfyldning af  

 stemmesedlen kan kun ydes, såfremt vælgeren umiddelbart over for  

 den, der yder hjælp, utvetydigt kan tilkendegive, på hvilket  

 parti (kandidatliste) eller hvilken kandidat vælgeren ønsker at  

 stemme, eller for så vidt angår folkeafstemninger, hvorvidt  

 vælgeren ønsker at stemme ja eller nej.
 Stk. 3. Hvis der er ydet hjælp til at  

 udfylde stemmesedlen, skal dette fremgå af følgebrevet, idet  

 dette påføres ordene »Hjælp ydet til udfyldning af  

 stemmeseddel« eller lignende, efterfulgt af hjælperens underskrift  

 eller initialer.
Stk. 4. Hvis vælgeren ikke er i stand  

 til at underskrive følgebrevet, skal den ene af stemmemodtagerne  

 på det sted på følgebrevet, der er beregnet til  

 vælgerens egenhændige underskrift, underskrive med sit eget navn  

 efterfulgt af ordet »for« samt vælgerens navn.
Den anden stemmemodtager  

 underskriver attesten på følgebrevet.« 5) Med skrivelse af 21. juni 1999 har Indenrigsministeriet  

 fremsendt en fra Erling Agergaard, Taastrupgårdsvej 147, 2. th, 2630  

 Taastrup modtaget telefax, hvori der klages over afviklingen af  

 valghandlingen den 10. juni 1999 på afstemningsstedet på  

 Selsmoseskolen i Høje-Taastrup Kommune.
Hændelsesforløbet opstod ifølge  

 klageren i forbindelse med, at denne benyttede sig af adgangen til at  

 få ombyttet en stemmeseddel, såfremt den er forkert udfyldt.  

 Efter ombytningen udfoldede valgstyrerne ved det pågældende  

 valgbord den ombyttede stemmeseddel og kom tilsyneladende med »muntre  

 kommentarer« til indholdet af denne.
Herefter fotograferede klageren gennem  

 den åbne dør derefter valgstyrerne ved det  

 pågældende valgbord, hvilket en af valgstyrerne, hvis navn  

 klageren på forespørgsel fik oplyst, blev vred over og truede  

 med bl. a. at tilkalde politiet for at få udleveret filmen, hvilken  

 trussel dog ikke blev ført ud i livet.
 Den pågældende valgstyrer var efter klagerens  

 opfattelse meget aggressiv i sin adfærd og gav efter klagerens  

 opfattelse ikke en sandfærdig forklaring på  

 spørgsmål om, hvad man foretog sig med den ombyttede  

 stemmeseddel.
 På denne baggrund klages der over  

 Høje-Taastrup Kommune, der efter klagerens opfattelse er ansvarlig for  

 den pågældende valgstyrers opførsel og  

 handlemåde.
Høje-Taastrup Kommune har i udtalelse af 21. juni  

 1999 henvist til et notat udarbejdet af valgsekretæren på  

 afstemningsstedet.
Det fremgår af notatet, at de tilforordnedes  

 aktivitet med den ombyttede stemmeseddel alene gik ud på at sikre, at  

 den omhandlede stemmeseddel blev behandlet korrekt i forhold til  

 stemmeseddelregnskabet.
 Høje-Taastrup Kommune har endvidere udtalt, at  

 valgsekretæren er en meget erfaren person, der har deltaget i mange  

 valghandlinger det aktuelle sted, og at kommunen efterfølgende fra  

 såvel valgstyrerformanden som stedfortræderen for  

 valgsekretæren har fået bekræftet notatets indhold.  

 Kommunen finder under henvisning hertil absolut ikke grund til at beklage den  

 aktuelle valgstyrers handlinger.
 Udtalelsen fra Høje-Taastrup Kommune giver ikke  

 Indenrigsministeriet anledning til bemærkninger.
9. Indenrigsministeriets beregninger og opgørelser De af Indenrigsministeriet foretagne beregninger og  

 opgørelser har ikke givet udvalget anledning til særlige  

 bemærkninger.
Det fremgår i øvrigt af den af Danmarks  

 Statistik foretagne opgørelse, at der ved valget er afgivet i alt  

 2.023.306 stemmer (mod 2.113.780 i 1994 og 1.811.558 i 1989), heraf som  

 nævnt 46.183 blanke og 6.847 andre ugyldige.
Stemmeprocenten har  

 været 50,5 mod 52,9 i 1994 og 46,2 i 1989.
10. De valgte kandidater Navnene på de kandidater, der har opnået  

 valg, er opført nedenfor i bilag 1. Der har ikke over for udvalget  

 været rejst tvivl om de pågældendes valgbarhed.
III.
Udvalgets konklusion og indstilling 11. I det foregående har udvalget fremdraget en række  

 enkeltspørgsmål, og det er også anført, at der i  

 visse tilfælde er forekommet fejl og mangler.
 Udvalget finder imidlertid anledning til at udtale, at  

 ingen har været af en sådan karakter, at de må antages at  

 have kunnet influere på valgets gyldighed eller dets resultat.
 12. Udvalget er herefter enigt om at afgive følgende:
Indstilling Folketinget godkender det den 10. juni 1999 i Danmark  

 afholdte valg af 16 repræsentanter til Europa-Parlamentet, de af  

 Indenrigsministeriet foretagne beregninger og opgørelser af dette valg  

 og de i bilag 1 nævnte kandidater som valgt.
Klaus Hækkerup (S) nfmd.    Karen J.
Klint  

 (S)    Erling Christensen (S)    Holger Graversen (S)  

  Lissa Mathiasen (S)    Christine Antorini (SF)    Dorit Myltoft (RV)  

  Jørn Pedersen (S)  

 Keld Albrechtsen (EL)    Erik Larsen (V) fmd.    Gyda Kongsted (V)  

  Karsten Nonbo (V)  

  Henriette Kjær (KF)    John Vinther (KF)    Peter Skaarup (DF)    Tom  

 Behnke (FP)  

  Ole M.
Nielsen (KRF) Centrum-Demokraterne havde ikke medlemmer i udvalget.
Bilag 1 INDENRIGSMINISTERIET EUROPA-PARLAMENTSVALGET Den 10. juni 1999 Valgte kandidater A.
Socialdemokratiet Torben Lund, Politisk konsulent, fhv. minister, fhv.
MF Stenosgade 7, 3.tv., 1616 København V Freddy Blak, Konsulent Axeltorv 1, 1., 4700 Næstved Helle Thorning-Schmidt, EU-konsulent Callisensvej 31, st., 2900 Hellerup B.
Det Radikale Venstre Lone Dybkjær, Fhv. minister, fhv.
MF Allegade 6 A, 2.tv., 2000 Frederiksberg C.
Det Konservative Folkeparti Christian Rovsing, Civilingeniør Berlingsbakke 16 C, 2920 Charlottenlund F.
Socialistisk Folkeparti Pernille Frahm, Lærer, MF Abildgården 7, Agtrup, 6091 Bjert J.
JuniBevægelsen   Mod Union Jens-Peter Bonde, Redaktør Skovbrynet 67, 2880 Bagsværd Jens Okking, Skuespiller 16, Abbey Street Howth Co.
Dublin, Irland Ulla M.
Sandbæk, Sognepræst Gøngehusvej 88, 2970 Hørsholm N.
Folkebevægelsen Ole Krarup, Professor Gl.
Hellebækvej 9, 3000 Helsingør O.
Dansk Folkeparti Mogens Camre, Budgetråd, fhv.
MF Avenue des Biches 2, B-1950 Kraainem, Bruxelles, Belgien V.
Venstre, Danmarks Liberale Parti Bertel Haarder, Fhv. minister, MF A.L.
Drewsens vej 4, 2100 København Ø Karin Riis-Jørgensen, Afdelingschef Dalgas Boulevard 46, 2000 Frederiksberg Anne E.
Jensen, Cand.polit.
Vagtelvej 52 B, 2000 Frederiksberg Ole Andreasen, Vicedirektør Sigridsvej 5, 2900 Hellerup Niels Busk, Gårdejer »Haldagergaard«, Haldagervej 299, 9440 Aabybro Bilag 2 INDENRIGSMINISTERIET EUROPA-PARLAMENTSVALGET Den 10. juni 1999 Stedfortræderliste A.
Socialdemokratiet John Iversen, Lærer Vestre Strandalle 112, 8240 Risskov Niels Sindal, Fysioterapeut Holmevænget 7, 5970 Ærøskøbing Charlotte Fuglsang, Konsulent Moltkesvej 9, 2000 Frederiksberg Mogens Ove Madsen, Samfundsøkonom Springbakgårdsvej 12, Barmer, 9240 Nibe Dan Agervig, Cand.oecon Højtoft 3 A, 6230 Rødekro Annelise Molin, Borgmester, cand.pæd.psyk.
Skovgade 17, 3740 Svaneke Peter Kay Mortensen, Bager, Formand (LO) Blichersvej 117, 1.th. 3000 Helsingør Knud Olsen, Fhv. borgmester Ahornvænget 3, 7800 Skive Rikke Maja Kromann, Arbejdsmarkedskonsulent Kjærsvej 48, 4220 Korsør Majken Baarstrøm Kidmose, Studerende Ormstoft 13 C, Kær, 6400 Sønderborg Karen Pintoft, Stud.scient.adm.
Kildehusvej 2 F, St,-1, 4000 Roskilde Niels Henry Andersen, Salgsleder Kolding Landevej 78, Børup Mark, 7000 Fredericia B.
Det Radikale Venstre Naser Khader, Forfatter Langebrogade 25, 6.tv., 1411 København K Hanne Jakobsen, Lektor, cand.scient.
Fyrrebakken 2, 5462 Morud Marie Kruse, Økonom Ejerstedgade 20, st.th., 1761 København V Kim Hjerrild, Marketingskonsulent Sankt Jakobs Gade 3, 4.tv., 2100 København Ø Adam Lebech, Stud.scient.pol.
Grønnegade 55, 3,-28, 8000 Århus C Jesper Gronenberg, Stud.mag.
Østrigsgade 34, 1.th., 2300 København S Ole Olsen, Forsker Ægirsgade 72, 1.th., 2200 København N Jørgen Lindhardt, Arkitekt Hesselhaven 10, 4230 Skælskør Inger Harms, Fhv.
MF Lojovej 9, 6200 Aabenraa Lars Rand Jensen, Politimester Sortbrødre Torv 4, 5000 Odense C Villads Kr.
Kristensen, Fabrikant Jesper Hammerich Lux, Stud.jur.
Finlandsgade 16 B, st.tv., 8200 Århus N Grete Bille, Konsulent, mag.scient.
Islevhusvej 36, st., 2700 Brønshøj Henrik Thøgersen, Adjunkt, cand.merc.
Skjoldagervej 41, t.th., 2820 Gentofte Keld Kollerup Kvist, Biolog, cand.scient.
Soløjevej 12, 9400 Nørresundby Bent Jørgensen, Konsulent Hvedevænget 5, 9000 Aalborg Niels Møller, Lærer Almene 4, Vestermarie, 3700 Rønne Lars Kaspersen, Produktchef Ved Vænget 5, 4.th., 2100 København Ø Johan M.
Jensen, Ingeniør Bakkelyst 1, 7100 Vejle C.
Det Konservative Folkeparti Frode Kristoffersen, Journalist Haderslevvej 94, 6200 Aabenraa Helle Tving Willandsen, Tandlæge Hillerødsholmsallé 1, 3400 Hillerød Carina Christensen, Produktudvikler Oppermannsvej 9, 1,33, 5230 Odense M Ann-Kathrine Karoff, Stud.mag.
Grønnegade 72, st.th., 8000 Århus C Hans Ulrich Madsen, Fabrikant Kærsangervej 54, 4300 Holbæk Marianne Winther, Cand.jur., fuldmægtig Frederiksberg Allé 90, 4.tv., 1820 Frederiksberg C Ove Andersen, Grosserer, generalkonsul Frydendalsvej 26, 1809 Frederiksberg C John Vinther, Advokat, MF Jægerbuen 53, 2635 Ishøj Søren Fischer, Adm.
Direktør Østergade 16, 3.th., 8900 Randers Claus Sølje Pedersen, Økonom, cand.polit.
Rathsacksvej 1, 3.tv., 1862 Frederiksberg C Helene Klokmose Regnell, Juridisk konsulent Ravnebjergvej 17, 3450 Allerød Lars Graff Nielsen, Sognepræst, cand.theol.
Præstestræde 45, Majbølle, 4862 Guldborg Carl Martin Christensen, Gårdejer Bastrupvej 39, Bastrup, 5485 Skamby Thomas Klitgaard, Undervisningskonsulent Kong Christians Alle 11, st., 9000 Aalborg Knud Torbøl, Civilingeniør Maglemosevej 11, 4100 Ringsted Martin H.
Wolffbrandt, Cand.merc.mat.
Rosenvængets Alle 27 A, 2.tv., 2100 København Ø Steffen Egelund Pedersen, Stud.scient.pol.
Rudolph Wulffs Gade 20, 2.tv., 8000 Århus C Jørgen Nørgaard, Kommitteret, cand.jur.
Lyngskrænten 35, Søllerød, 2840 Holte Lars Bo Bjørknæs, Stud.jur., markedsøkonom Kildegårdsparken 4, 2.mf., 8300 Odder F.
Socialistisk Folkeparti Helene Lund, Gymnasielærer Horsebakken 3, 3530 Farum Pia Olsen, Stud-scient.pol.
Brorsonsgade 8, 5.tv., 1624 København V Kristen Touborg, Landmand, MF Klostermøllevej 4, Gudum, 7620 Lemvig Mette Fejfer, stud.scient.pol.
Falstersgade 46, 3.th., 8000 Århus C Morten Homann, Studerende A.H.
Wingesvej 1, 2.tv., 8200 Århus N Gitte Terp Henriksen, Fuldmægtig Nygårdterrasserne 250 A, 3520 Farum Thomas Krog, Informationsmedarbejder Jernbanegade 21, 1.tv., 9000 Aalborg Bente Lauridsen, Lektor Kallerupvej 8, 7700 Thisted Ole Riisgaard, Fuldmægtig Nørrebrogade 1, 3., 2200 København N Henrik Stougaard, Landssekretær Asylgade 37, 1.th., 4000 Roskilde Eigil Andersen, Journalist Holken 10, Hasle, 8210 Århus V Leif Søndergaard, Forskningslektor Langelinie 100 B, 5230 Odense M Johnna Leni Stark, Klinikassistent Pilegårdsvænge 111, 2635 Ishøj Claus Larsen, Lærer Kvongvej 449, Kvong, 6800 Varde Arne Mikkelsen, Lærer Bispevej 16, 4500 Nykøbing S Søren Wilsted Christensen, Studerende Allegade 8 A, 2,-4, 6100 Haderslev Niels Brixvold, Lærer Kraneledvej 21, Mandemark, 4791 Borre Poul Overlund-Sørensen, Handelsskolelærer Blykobbervej 12, 3700 Rønne Per A.
Laursen, Socialrådgiver Fasanvej 18, 7000 Fredericia J.
JuniBevægelsen   Mod Union Bent Hindrup Andersen, Arkitekt M.A.A., forsker, fhv.
MF Schüttesvej 21, 8700 Horsens Trine Pertou Mach, Scient.pol., assistent i EP 10 Rue St.
Boniface, Bruxelles, c/o Sejrøgade 2, 2.th., 8000  

 Århus C Katrine Birkedal Christensen, Fr.
Australiensvej 32, 1.tv., 2100 København Ø Ingeborg Fangel, Stud. på konservatoriet Landemærket 3, 4.tv., 1119 København K Hanne Dahl, Frimenighedspræst Søttrupvej 9, Hornum, 9600 Års Julie Albeck, Psykologistuderende Ørvadsvej 25 A, Årslev, 8220 Brabrand Bo Fink, Lektor Sundbyvej 156, Sundby, 7950 Erslev Jette Jensen, Formand for Århus lærerforening Kystvejen 51, 1., 8000 Århus C Jan Sturm, Stud.com.
Ryesgade 56 C, 3.tv., 2100 København Ø Britt Tryde Haarløv, Sognepræst, dr.phil.,  

 amtsrådsmedlem Storegade 2 B, Kliplev, 6200 Aabenraa Lissie Thording, lærer Kronhjortløkken 94, Korup, 5210 Odense NV Ebba Bigler, Lærer Sct.
Jørgens Vej 23, st., 4000 Roskilde Hans Erenbjerg, Fhv.
MF Byskovvej 107 A, Onsevig, 4913 Horslunde Bo Steffensen-Thomasen, Lærer Troelstrup Bygade 15, 4690 Haslev Ole Thorbek, Fuldmægtig Poppel Allé 72, Hareskov, 3500 Værløse Villy Gregersen, Specialarbejder Dallvej 83, 9230 Svenstrup J.
 Flemming Herbert, Stud.scient.pol.
Søborg Hovedgade 146, 2.th., 2860 Søborg N.
Folkebevægelsen mod EU Susanne Arends, Korrespondent Rugbjergvej 30, Lønstrup, 9800 Hjørring Arne Würgler, Komponist Ole Olsens Alle 15, 2900 Hellerup Mette Bloch Hansen, Stud.scient.samf.
Lundbyesgade 19, 1771 København V Lave Knud Broch, Stud.scient.pol.
Istedgade 27, 3.tv., 1650 København V Karina Rohr Sørensen, Socialrådgiverstuderende Ewalds Alle 7 A, 6700 Esbjerg Jens Borking, Næstformand Aggersvoldvej 21, 2700 Brønshøj Ditte Staun, Stud.scient.pol.
Snogebæksvej 43, st,-13, 8210 Århus V Per Sørensen, Murersvend Krarupvej 19 A, 2610 Rødovre Christian Thygesen, Arbejdsmand Skovgaardsvej 13, Ulbjerg, 8832 Skals Kit Aastrup, Socialrådgiver, cand.scient.soc.
Porsgrunnsvej 67, 8200 Århus N Niels L.
Petersen, Landmand Hovedvejen 33, Kærbølling, 6780 Skærbæk Margrethe Berg, Cand.mag., underviser Østergade 32, 2.-2, 7400 Herning Thomas Bugge, Stud.jur.
Jægersborggade 15, 3.tv., 2200 København N Jan Møgelbjerg, Redaktør Søvejen 7, Vestbirk, 8752 Østbirk Thorkil Sohn, Efterskoleforstander Sognegårdsvej 11, Husby, 6990 Ulfborg Alfred Hansen, Lærer Hole Skovvej 6, Korup, 5210 Odense NV Winnie Lind, Lærer Hagavej 36, 2.tv., 2860 Søborg Jan Kappel, Politisk sagsbehandler Dannebrogsgade 6, st., 9000 Aalborg Jean Thierry, Stud.polit.
Kettegård Allé 70, st.-6010, 2650 Hvidovre O.
Dansk Folkeparti Louise Holm, Studerende Sallingvej 18, st.th., 2720 Vanløse Carl Christian Ebbesen, Politisk medarbejder Godthåbsvej 191, 2.tv., 2720 Vanløse Pia Kristensen, Sygehjælper, kontorassistent Brombærvænget 5, 2680 Solrød Strand Lars Rydhard, Politiassistent Skovbakken 75, 6200 Aabenraa Lotte Adamsen, Køkkenchef Munkegårdsvej 53, 3490 Kvistgård Bente Vejrsø Nielsen, Kantinemedhjælper Baldersvej 28, 7500 Holstebro Hans Kristian Skibby, Logistikchef Aalevej 35, 7160 Tørring Tommy Hansen, Systemspecialist Danmarksgade 73, st.tv., 9000 Aalborg Ole Bertelsen, Kriminalassistent Hellbergsvej 26, 2650 Hvidovre Carsten Aagaard, Hovedkasserer Præstebakken 37, 2830 Virum Mogens Christensen, Optiker Stenvad Bygade 20, Stenvad, 8586 Ørum Djurs Ulrich Karpf, Studerende Larsegade 19, 3700 Rønne Tommy Andersen, Pensionist Storegade 106, 6560 Sommersted Finn Larsen, Speditør Veddelev Bygade 4, Veddelev, 4000 Roskilde Jens Bjerrum Bang, Selvstændig Ørndrupmark 6, Ørndrup, 7960 Karby Kenneth Kristensen, Stud.mag.
Høegh-Guldbergs Gade 49, 2,-5, 8000 Århus C Philip Heimbürger, Ingeniør, merkonom Sjælsøvej 30, 3460 Birkerød Bjarne F.
Jensen, Arbejdsleder Sydtoften 103, 7200 Grindsted Anders Gjedde, Konsulent Henrik Hertz Vej 9, 2920 Charlottenlund V.
Venstre, Danmarks Liberale Parti Ole B.
Sørensen, Fuldmægtig Tyttebærvej 7, 9631 Gedsted Knud Andersen, Gårdejer Jydegård, Jydegårdsvej 2, 3790 Hasle Erik Thiesen, Gårdejer Grimstrupvej 37, 4930 Maribo Jørgen Schleimann, Redaktør Søndersø Skovvej 81, Søndersøskov, 5471  

 Søndersø Jens Okholm, Forstander Kjærgård Landbr.
Kjærgårdsvej 31,  

 Kjærgård, 6740 Bramming Gitte Lillelund Bech, Cand.merc.mat.
Hobrovej 9, 2.tv., 2100 København Ø Tim Thøgersen, Stud.polyt.
