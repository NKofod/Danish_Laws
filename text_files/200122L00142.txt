Fremsat den 28. februar 2002 af  

 undervisningsministeren (Ulla Tørnæs) Forslag til Lov om ændring af lov om folkeskolen og  

 lov om friskoler og  

 private grundskoler m.v.
(Modersmålsundervisning og sprogstimulering) § 1 I lov om folkeskolen, jf. lovbekendtgørelse nr. 730 af 21. juli  

 2000, foretages følgende ændringer:
 1. I § 4 a, stk. 3, 2. pkt., ændres »4  

 år« til: »3 år«.
 2. I § 4 a, stk. 4, 2. pkt., ændres »4  

 år.« til: »3 år, medmindre dagsinstitutionen alene er indrettet  

 til børn under 3 år.«.
 3. § 5, stk. 7, affattes således:
»Stk. 7. Der gives i fornødent omfang undervisning i  

 dansk som andetsprog til tosprogede børn i børnehaveklassen og  

 i 1. 10. klasse.
Undervisningsministeren fastsætter regler om  

 undervisning i dansk som andetsprog til tosprogede børn og om  

 modersmålsundervisning af børn fra medlemsstater i Den  

 Europæiske Union, fra lande, som er omfattet af aftalen om Det  

 Europæiske Økonomiske Samarbejdsområde, samt fra  

 Færøerne og Grønland.
Undervisningsministeren kan fravige  

 § 5, stk. 1-4, § 7, § 8, § 16, stk. 1, og  

 § 36, stk. 2, i forbindelse med fastsættelse af regler om  

 undervisning i dansk som andetsprog og modersmålsundervisning.«.
§ 2 I lov om friskoler og private grundskoler m.v., jf.  

 lovbekendtgørelse nr. 529 af 6. juni 2001, foretages følgende  

 ændring:
 1. I § 3, stk. 3, ændres »er etableret« til:  

 »skal etableres«.
§ 3 Stk. 1. § 1, nr. 3, og § 2 træder i kraft den  

 1. august 2002.
 Stk. 2. § 1, nr. 1 og 2, træder i kraft den 1.  

 januar 2003.
Bemærkninger til lovforslaget Almindelige bemærkninger Der henvises til lov nr. 313 af 26. juni 1975 om  

 folkeskolen (lovforslag nr. 79), Folketingstidende 1974-75 2. samling,  

 Folketingets Forhandlinger spalte 352, 1085, 6043, 6413, Tillæg A  

 spalte 1249, Tillæg B spalte 833, 1213, lov nr. 509 af 30. juni 1993 om  

 folkeskolen (lovforslag nr. 270), Folketingstidende 1992-93, Folketingets  

 Forhandlinger spalte 8590, 9038, 11184, 11475, Tillæg A spalte 8905,  

 Tillæg B spalte 1955 og Tillæg C spalte 1547, lov nr. 413 af 22.  

 maj 1996 om ændring af lov om folkeskolen (lovforslag nr. 147)  

 Folketingstidende 1995-96, Folketingets Forhandlinger spalte 2385, 2895,  

 6165, 6366, Tillæg A spalte 3157, Tillæg B spalte 573,  

 Tillæg C spalte 604 og lov nr. 486 af 1. juli 1998 om ændring af  

 lov om folkeskolen (lovforslag nr. 162), Folketingstidende 1997-98,  

 Folketingets Forhandlinger spalte 3986, Tillæg A spalte 3131, 3136.
Lovforslaget er et led i regeringens  

 målsætning om, at alle børn får det maksimale  

 faglige og sociale udbytte af undervisningen i folkeskolen.
Gode  

 danskkundskaber ved skolestart er en forudsætning for at opnå  

 dette mål, og regeringen ønsker med dette lovforslag at flytte  

 fokus fra modersmålsundervisning til en intensiveret  

 sprogstimuleringsindsats i førskolealderen.
Ved at stille kommunalbestyrelserne så frit som  

 muligt med hensyn til udbudet af modersmålsundervisningen sikres det,  

 at kommunerne kan tilrettelægge en integrationsproces, der efter en  

 lokal vurdering giver de bedste resultater.
At give kommunerne større  

 frihedsgrader på dette område skal også ses i  

 forlængelse af målene i regeringsgrundlaget om forenkling og  

 afbureaukratisering af den offentlige sektor.
Med forslaget vil regeringen skabe grundlag for at  

 gøre det frivilligt for kommunalbestyrelsen, om den ønsker at  

 tilbyde modersmålsundervisning, dog således at der bevares adgang  

 til at pålægge kommunalbestyrelserne en nærmere  

 afgrænset forpligtelse til at undervise tosprogede børn fra EU-  

 og EØS-lande, navnlig for at sikre opfyldelsen af forpligtelsen til at  

 fremme modersmålsundervisning af sådanne børn, jf. herved  

 EF-direktiv 77/486/EØF samt fra Færøerne og  

 Grønland.
Direktivet omfatter ifølge selve ordlyden alene  

 børn, der forsørges af vandrende arbejdstagere fra en anden  

 medlemsstat, men stiller ingen krav til barnets egen nationalitet.
Desuden  

 anvendes det i henhold til aftalen af 2. maj 1992 om Det Europæiske  

 Økonomiske Samarbejdsområde tilsvarende på børn,  

 der forsørges af vandrende arbejdstagere fra EØS-landene, dvs.  

 yderligere Island, Liechtenstein og Norge.
 For at undgå, at en kommunalbestyrelse i det  

 konkrete tilfælde skal undersøge, om et barn falder ind under  

 direktivet eller eventuelle tilsvarende forpligtelser ifølge andre  

 dele af EU- og EØS-retten, er det hensigten at formulere  

 forpligtelsen, således at den omfatter alle sådanne børn  

 af EU-statsborgere og EØS-statsborgere.
Regeringen ønsker med forslaget at stille  

 kommunalbestyrelserne mere frit i deres arbejde med at fremme integrationen  

 og giver samtidig kommunalbestyrelserne mulighed for at gå nye veje i  

 forsøget på at hjælpe tosprogede børn til bedre  

 danskfærdigheder.
Mens kommunalbestyrelserne forpligtes til at tilbyde  

 modersmålsundervisning til børn fra EU- og EØS-lande samt  

 fra Færøerne og Grønland, er kommunerne frit stillet med  

 hensyn til at tilbyde modersmålsundervisning til børn fra  

 tredjelande som led i skolernes undervisning i fritiden, hvor der kan  

 kræves betaling.
Der henvises i øvrigt til bemærkningerne  

 til de enkelte bestemmelser § 1, nr. 3.
Når danske børn begynder i skole, har de  

 fleste 5-6 års erfaring med dansk talesprog.
Disse talesprogserfaringer  

 er en forudsætning for læseindlæring på dansk,  

 elevernes faglige udbytte og siden hen grundlaget for folkeskolens  

 fremmedsprogsundervisning.
For at forstærke indsatsen for de tosprogede  

 børn, der har sproglige behov herfor, foreslås alderen, for  

 hvornår der skal tilbydes sprogstimulering af tosprogede børn i  

 førskolealderen, nedsat fra 4 år til 3 år.
Det  

 bemærkes i denne forbindelse, at kommunerne allerede i dag kan optage  

 børn fra 3-årsalderen i sprogstimuleringstilbud.  

 Nedsættelsen af aldersgrænsen sker med det sigte, at alle  

 tosprogede børn kan begynde skolen uden sprogmæssige problemer  

 og dermed have muligheder for at få det fulde udbytte af undervisningen  

 fra skolestarten.
Hermed er det også målsætningen, at  

 indskolingen for de tosprogede børn vil kunne lettes, således at  

 der ikke vil være det samme behov for at henvise børnene til  

 særlige modtagelsesklasser eller lign., når de begynder  

 skolegangen.
Daginstitutionstilbud er typisk aldersopdelte, hvor det  

 almindelige er, at børnene starter i børnehaven, når de  

 fylder 3 år.
Se nedenfor under bemærkningerne til de enkelte  

 bestemmelser § 1, nr. 2. Det vil derfor være naturligt at tilbyde  

 tosprogede børn sprogstimulering allerede fra 3-års alderen,  

 hvor barnet typisk starter i børnehaven.
En tidligere sprogstimulering  

 vil betyde, at der kan etableres et mere målrettet  

 forældresamarbejde, således at forældrenes aktive rolle i  

 udviklingen af deres børns sprog kan styrkes og udbygges.
Et  

 sådant samarbejde er af stor betydning for en positiv  

 integrationsproces.
En tidligere sprogstimulering vil yderligere have en  

 positiv betydning for barnets samlede udvikling sprogligt,  

 begrebsmæssigt, personligt og socialt.
 De kommuner, der ønsker det, vil fortsat have  

 mulighed for at tilbyde modersmålsundervisning til børn fra  

 tredjelande efter reglerne om fritidsundervisning i folkeskolelovens  

 § 3, stk. 3, hvilket blandt andet vil give adgang også for  

 andre end folkeskolens elever og gøre det muligt at opkræve  

 deltagerbetaling.
Administrative og økonomiske konsekvenser for det offentlige Lovforslaget indebærer, at kommunernes pligt til at  

 tilbyde modersmålsundervisning delvis ophæves, og at kommunernes  

 pligt til at tilbyde sprogstimulerende aktiviteter for småbørn  

 udvides til at omfatte de 3-årige.
Det er regeringens vurdering, at en øget  

 dansksproglig indsats i førskolealderen vil indebære  

 mindreudgifter til særlige dansksproglige støtteforanstaltninger  

 senere i skoleforløbet.
Der vil således være tale om en  

 fremrykket indsats.
Regeringen er ligeledes af den opfattelse, at en  

 større satsning på tidlig sprogstimulering i stedet for  

 modersmålsundervisning vil højne det dansksproglige niveau.
 Nedsættelse af aldersgrænsen for  

 småbørn omfattet af det dansksproglige tilbud efter  

 folkeskolelovens § 4 a fra 4 til 3 år vil isoleret betyde  

 merudgifter.
I 1997 og senere ved vedtagelsen af »integrationspakken« i  

 1999 blev der foretaget regulering af bloktilskuddet ved indførelsen  

 af først tilbud om og derefter obligatorisk krav om, at kommunerne  

 skulle tilbyde sprogstimulerende aktiviteter for børn i  

 4-6-årsalderen med mulighed for, at der også kunne tilbydes dansk  

 til børn, der ikke er fyldt 4 år.
Den aftalte regulering havde  

 en ujævn udgiftsprofil, da der forventedes afledte besparelser senere i  

 børnenes skoleforløb i form af færre timer til ekstra  

 danskundervisning.
Det varige reguleringsniveau for bestemmelserne om  

 dansksproglig indsats i førskolealderen udgjorde ca. 18 mio. kr. med  

 et maksimum i indfasningen på 63 mio. kr.
Med de eksisterende  

 muligheder for at tilbyde sprogstimulering også til de 3-årige  

 svarede denne regulering til en aktivitet, der dækkede ca. 3½  

 årgang.
Merudgifterne ved at fremrykke denne indsats, så  

 kommunernes forpligtelse også omfatter de 3-årige, kan på  

 baggrund af disse reguleringer umiddelbart skønnes at svare til ½  

 årgangs meraktivitet, hvilket vil give et varigt merudgiftsniveau  

 på ca. 3 mio. kr., svarende til ca. 1/7 af ovennævnte regulering  

 og med samme udgiftsprofil, hvilket vil sige op til godt 9 mio. kr. under  

 indfasningen.
Forslaget vil kunne betyde merudgifter også til  

 efteruddannelse, sprogscreening, oplysningskampagner, vidensdeling m.v.,  

 hvilket dog forudsættes indeholdt i det nævnte  

 udgiftsskøn.
Undervisningsministeriet skønner, at kommunernes  

 samlede udgifter til modersmålsundervisning hidtil har udgjort ca. 70  

 mio. kr. årligt.
Besparelserne ved delvis ophævelse af  

 forpligtelsen til at tilbyde modersmålsundervisning vil imidlertid ikke  

 kunne udgøre dette beløb.
Dette skyldes, at kommunerne fortsat skal tilbyde  

 tosprogede børn fra EU- og EØS-lande, jf. herved direktiv  

 77/486/EØF, samt børn fra Færøerne og  

 Grønland modersmålsundervisning.
Denne målgruppe  

 skønnes at udgøre ca. 8 pct. af den samlede målgruppe,  

 der modtager modersmålsundervisning.
Det vil svare til udgifter  

 på ca. 6 mio. kr.
Den gældende bekendtgørelse om  

 modersmålsundervisning forudsætter, at der kun skal gives tilbud,  

 hvis der kan dannes hold med mindst 12 elever.
Da det er hensigten at  

 opretholde denne forudsætning i en kommende bekendtgørelse om  

 den kommunale pligt til at tilbyde modersmålsundervisning til  

 børn af EU- og EØS-borgere samt børn fra  

 Færøerne og Grønland, forventes omfanget af  

 modersmålsundervisning at blive reduceret yderligere også for  

 denne målgruppe.
Herudover vil der være udgifter til den  

 frivillige modersmålsundervisning for børn fra tredjelande, som  

 de kommuner, der ønsker det, fortsat vil have mulighed for at tilbyde,  

 jf. nedenfor.
 De umiddelbare økonomiske følger af  

 lovforslaget forventes herefter som udgangspunkt at indebære  

 følgende regulering af det kommunale bloktilskud:
(mio. kr. 2002 pl) 2002 2003 2004 2005 Ophævelse af obligatorisk  

 modersmålsundervisning -29,0 -70,0 -70,0 -70,0 Modersmålsundervisning for EU-borgere m.fl.
3,0 4,0 4,0 4,0 Nedsættelse af aldersgrænsen for  

 sprogstimulering 0,0 9,0 6,0 3,0 Samlet regulering -26,0 -57,0 -60,0 -63,0 Der vil blive optaget forhandlinger med de  

 kommunale organisationer med henblik på nærmere afklaring af  

 bloktilskudsreguleringen, herunder eventuelt regulering for udgifter, som  

 følge af kommunernes frivillige tilbud om  

 modersmålsundervisning.
Den nærmere afklaring af de  

 økonomiske konsekvenser af den frivillige modersmålsundervisning  

 for børn fra tredjelande vil ske i nært samarbejde med de  

 kommunale organisationer.
Administrative og økonomiske konsekvenser for erhvervslivet Ingen Miljømæssige konsekvenser Ingen Administrative konsekvenser for borgerne Ingen Forholdet til EU-retten Efter EU-retten, jf. herved navnlig Rådets Direktiv  

 af 25. juli 1977 om skolegang for børn af migrantarbejdstagere  

 (77/486/EØS), er Danmark forpligtet til at træffe egnede  

 foranstaltninger til at fremme undervisningen i modersmålet og i  

 hjemlandets kultur for visse børn fra EU- og EØS-lande.  

 Bestemmelsen i forslagets § 1, nr. 3, har til hensigt fortsat at give  

 mulighed for at benytte folkeskolelovens § 5, stk. 7, til at sikre  

 gennemførelsen af de EU-retlige forpligtelser.
Høring Lovforslaget har ikke været sendt til  

 forudgående høring, men er samtidig med fremsættelsen i  

 Folketinget sendt til høring hos de relevante høringsparter  

 på området.
Samlet vurdering af lovforslagets  

 konsekvenser Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Forslaget medfører mindreudgifter for kommunerne for  

 så vidt angår modersmålsundervisning Forslaget medfører merudgifter for kommunerne for  

 så vidt angår sprogstimulering Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Opfyldelse af pligten efter Rådets Direktiv af 25. juli  

 1977 (77/486/EØS) berøres ikke af lovforslaget Bemærkninger til de enkelte  

 bestemmelser Til § 1 Til nr. 1 Alderen, for hvornår børn i  

 førskolealderen, der har behov herfor og ikke er optaget i en  

 daginstitution, skal tilbydes sprogstimulering, foreslås nedsat fra 4  

 år til 3 år.
Der henvises i øvrigt til de almindelige  

 bemærkninger.
Ud over aldersnedsættelsen videreføres den  

 gældende lovs § 4 a, stk. 3, uændret.
Der henvises  

 derfor til bemærkningerne hertil.
Til nr. 2 Det foreslås at nedsætte alderen, for  

 hvornår børn i førskolealderen, der har behov herfor og  

 er optaget i en daginstitution, skal tilbydes sprogstimulering, fra 4  

 år til 3 år.
Der henvises i øvrigt til de almindelige  

 bemærkninger.
Serviceloven fastlægger ikke, hvilke aldersklasser  

 de forskellige former for dagtilbud kan eller skal forbeholdes.
Det er  

 således den enkelte kommunalbestyrelse, der på baggrund af lokale  

 behov og forhold fastlægger kommunens dagtilbudsstruktur.  

 Daginstitutioner er typisk vuggestuer for børn i alderen ½ indtil det  

 fyldte 3. år, børnehaver for 3-6 årige børn og  

 aldersintegrerede institutioner for ½ - 6 årige børn.
Det indføjes som noget nyt i bestemmelsen, at  

 tilbuddet kun skal omfatte børn, der er optaget i en daginstitution,  

 der er indrettet for børn på 3 år og derover.
Dette sker  

 for at sikre, at kommunalbestyrelsen i de tilfælde, hvor  

 daginstitutionen er indrettet som nævnt ovenfor, ikke er forpligtet til  

 at oprette sprogstimuleringstilbud i vuggestuer, uanset at et barn konkret  

 forbliver længere i den pågældende daginstitution.
Ud over  

 ovennævnte videreføres den gældende lovs § 4 a,  

 stk. 4, uændret.
Der henvises derfor til bemærkningerne  

 hertil.
Til nr. 3 Ændringerne er for så vidt angår  

 undervisning i dansk som andetsprog alene af sproglig karakter.
 Som det fremgår af de almindelige  

 bemærkninger, indebærer forslaget en delvis ophævelse af  

 kommunernes forpligtelse til at tilbyde modersmålsundervisning, idet  

 der alene vil blive bevaret en pligt til at tilbyde  

 modersmålsundervisning til børn af statsborgere fra EU- og  

 EØS-lande samt børn fra Færøerne og  

 Grønland.
 Det er ikke på nuværende tidspunkt hensigten  

 at ændre de gældende bestemmelser om elevtal,  

 lærerkræfter og undervisningens omfang.
I medfør af folkeskolelovens § 3, stk. 3,  

 kan folkeskolen tilbyde eleverne undervisning i deres fritid.
Bestemmelsen  

 har primært sigte mod supplerende musik- og idrætsundervisning,  

 men er ikke begrænset hertil.
Det vil derfor være muligt at  

 tilbyde modersmålsundervisning til tosprogede børn fra andre  

 lande end EU- og EØS-lande samt Færøerne og  

 Grønland i medfør af § 3, stk. 3, hvis  

 kommunalbestyrelsen ønsker det. § 3, stk. 3, giver  

 kommunalbestyrelsen mulighed for at opkræve betaling af elevernes  

 forældre for at deltage i undervisningen.
Der henvises til  

 folkeskolelovens § 50, stk. 1, nr. 1. Efter § 3, stk. 3,  

 vil der være mulighed for, efter kommunalbestyrelsens beslutning,  

 også at lade andre elevgrupper være omfattet af tilbuddet,  

 såsom elever fra private skoler.
 Bestemmelsens hjemmel for at fravige enkelte af lovens  

 bestemmelser opretholdes uændret.
Til § 2 Til nr. 1 Forslaget er en konsekvensændring som følge  

 af lovforslagets § 1, nr. 3. Det indebærer, at de frie grundskoler  

 efter de regler, som bliver fastsat med hjemmel i folkeskoleloven, jf.  

 lovforslagets § 1, nr. 3, og bemærkningerne hertil, alene kan  

 henvise elever til modersmålsundervisning i folkeskolen i de  

 tilfælde, hvor kommunalbestyrelsen er forpligtet til at tilbyde  

 modersmålsundervisning.
Henvisningen vil kunne ske til forskellige kommuner  

 afhængig af, hvor der findes et relevant tilbud.
De kommuner, der yder  

 modersmålsundervisningen, kan kræve udgiften godtgjort af elevens  

 bopælskommune, jf. § 31 i lov om friskoler og private grundskoler  

 m.v.
Til § 3 Det foreslås, at loven for så vidt angår  

 modersmålsundervisning for tosprogede børn træder i kraft  

 den 1. august 2002. Bestemmelserne om sprogstimulering af  

 førskolebørn træder i kraft den 1. januar 2003. Hermed  

 får kommunalbestyrelserne mulighed for at indrette sig på  

 aldersnedsættelsen for pligten til at tilbyde sprogstimulering.
Bilag Lovforslaget sammenholdt med gældende lov Gældende formulering Lovforslaget § 1 I lov om folkeskolen, jf. lovbekendtgørelse nr. 730 af 21. juli  

 2000, foretages følgende ændringer:
§ 4a. - - - Stk. 3. For tosprogede børn, der ikke er optaget  

 i en daginstitution, etableres der særlige sprogstimuleringstilbud i 15  

 timer om ugen.
Tilbudet skal gives senest den 1. august i det  

 kalenderår, hvor barnet fylder 4 år.
 1. I § 4 a, stk. 3, 2. pkt., ændres »4  

 år« til: »3 år«.
§ 4a. - - - Stk. 4. For tosprogede børn, der er optaget i en  

 daginstitution, tilbydes der særlig støtte, hvis det  

 skønnes, at børnenes sproglige udvikling ikke i  

 tilstrækkelig grad kan fremmes inden for institutionens egne  

 pædagogiske muligheder.
Tilbudet gives senest, når barnet fylder  

 4 år.
Omfanget af støtten fastsættes ud fra en konkret  

 vurdering.
Støtten gives af de kommunale skolemyndigheder, men  

 kommunalbestyrelsen kan bestemme, at støtten udføres af  

 daginstitutioner på nærmere angivne vilkår.
 2. I § 4 a, stk. 4, 2. pkt., ændres »4  

 år.« til: »3 år, medmindre dagsinstitutionen alene er indrettet  

 til børn under 3 år.«.
§ 5. - - - 3. § 5, stk. 7, affattes således:
Stk. 7. Der gives i fornødent omfang  

 undervisning i dansk som andetsprog til tosprogede elever i  

 børnehaveklassen og i 1.   10. klasse.
Undervisningsministeren kan  

 desuden bestemme, at der skal tilbydes tosprogede elever undervisning i deres  

 modersmål.
Undervisningsministeren fastsætter nærmere  

 regler om undervisning af tosprogede børn og kan i den forbindelse  

 fravige § 5, stk. 1  4, § 7, § 8, § 16, stk. 1,  

 og § 36, stk. 2.
»Stk. 7. Der gives i fornødent omfang undervisning i  

 dansk som andetsprog til tosprogede børn i børnehaveklassen og  

 i 1.-10. klasse.
Undervisningsministeren fastsætter regler om  

 undervisning i dansk som andetsprog til tosprogede børn og om  

 modersmålsundervisning af børn fra medlemsstater i Den  

 Europæiske Union, fra lande, som er omfattet af aftalen om Det  

 Europæiske Økonomiske Samarbejdsområde, samt fra  

 Færøerne og Grønland.
Undervisningsministeren kan fravige  

 § 5, stk. 1-4, § 7, § 8, § 16, stk. 1, og  

 § 36, stk. 2, i forbindelse med fastsættelse af regler om  

 undervisningen i dansk som andetsprog og modersmålsundervisning.«.
§ 2 I lov om friskoler og private grundskoler m.v., jf.  

 lovbekendtgørelse nr. 529 af 6. juni 2001, foretages følgende  

 ændring:
§ 3. - - - Stk. 3. Skolen henviser tosprogede til den undervisning i  

 deres modersmål, som er etableret for folkeskolens elever, medmindre  

 skolen selv tilbyder denne undervisning.
 1. I § 3, stk. 3, ændres »er etableret« til:  

 »skal etableres«.
