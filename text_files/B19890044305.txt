 I medfør af § 1, stk. 1 og 2, § 6, § 7 og § 16, stk. 6, i lov om  

 administration af Det europæiske økonomiske Fællesskabs forordninger om  

 markedsordningerne for landbrugsvarer m.v., jf. lovbekendtgørelse nr. 731 af  

 13. november 1987, fastsættes:
§ 1.  Blød hvede, rug og byg er genstand for  

 intervention her i landet i henhold til Det europæiske økonomiske Fællesskabs  

 markedsordning for korn under forudsætning af, at kornet er høstet indenfor  

 Det europæiske økonomiske Fællesskabs område.
Det er forbudt til intervention  

 at levere korn iblandet bejdset sædekorn eller korn behandlet med  

 proprionsyre samt tørret korn iblandet naturfugtigt korn.
 Stk. 2.  Udover de af Det europæiske økonomiske  

 Fællesskab fastsatte betingelser for interventionskøb af korn skal de i §§ 2  

 og 3 anførte betingelser være opfyldt.
§ 2.  Enhver, der ønsker at levere korn til  

 intervention, skal fremsætte tilbud til EF-direktoratet, Frederiksborggade  

 18, 1360 København K, på en blanket, der rekvireres hos direktoratet, og  

 iøvrigt følge direktoratets anvisning vedrørende levering.
Direktoratet  

 udsender vejledning om gældende bestemmelser for intervention.
§ 3.  Direktoratets køb af korn til intervention er  

 bl.a. betinget af, § 4.  EF-direktoratet bestemmer det sted, på hvilket  

 kornet overtages, samt leveringsmåneden, hvorved forstås den kalendermåned,  

 indenfor hvilken sælgeren skal holde kornet rede til overgivelse til det af  

 direktoratet bestemte overtagelseslager.
Direktoratet skal ved fastsættelse  

 af leveringsmåneden i videst muligt omfang tage hensyn til den i tilbudet  

 foreslåede kalendermåned.
§ 5.  Såfremt direktoratet efter tilbudets indhold  

 skønner, at de i forannævnte markedsordning og i denne bekendtgørelse  

 fastsatte betingelser for levering til intervention er til stede, udfærdiger  

 direktoratet snarest muligt slutseddel med angivelser af overtagelsessted,  

 leveringsmåned, kvalitetsbetinget interventionspris og eventuelle andre  

 betingelser.
I modsat fald skal afslag meddeles med begrundelse.
Stk. 2.  Tilbudsgiveren skal inden 48 timer efter  

 modtagelse af slutsedlen med genpart tilstille direktoratet genparten med  

 påtegning om tiltrædelse.
I modsat fald anses tilbudet for tilbagekaldt.
 § 6.  Det nærmere tidspunkt for levering af kornet  

 skal aftales mellem sælgeren og den af EF-direktoratet anviste lagerholder.
 Stk. 2.  Uanset købelovens bestemmelser overgår risikoen  

 for kornet først til direktoratet, respektive lagerholderen, når endelig  

 overtagelse har fundet sted.
Stk. 3.  Endelig overtagelse af kornet er betinget af,  

 at kornet opfylder de fastsatte mindstekrav med hensyn til kvantitet og  

 kvalitet.
En autoriseret vejer og måler, som er godkendt af direktoratet,  

 foretager på interventionsstedet kontrol af kornets vægt, lugt og farve.
Han  

 skal endvidere efter direktoratets instruks udtage og indsende prøve af  

 kornet til Statsfrøkontrollen til brug ved konstatering af, om de øvrige  

 kvalitetsbetingelser er opfyldt.
Kontrollen med forekomsten af skadedyr  

 udføres af Statens Skadedyrlaboratorium.
Kontrollen af, hvorvidt blød hvede  

 opfylder de særlige minimumskrav til bageegnethed (almindelig og særlig god  

 brødkornkvalitet), foretages dels af Statsfrøkontrollen, dels af laboratorier  

 godkendt af direktoratet.
 Stk. 4.  Omkostningerne ved den autoriserede vejer og  

 målers medvirken og omkostningerne ved Statsfrøkontrollen og  

 Skadedyrlaboratoriets medvirken er sælger uvedkommende, bortset fra det i  

 stk. 5 og 6 omhandlede tilfælde, hvor sælger skal betale omkostningerne.  

 Omkostningerne ved henholdsvis de særlige brødhvedetests (konstatering af  

 proteinindholdet, dejtest, Hagbergfaldtalstest samt Zeleenytest) og  

 konstateringen af antallet af amylogramenheder i rug afholdes af sælger.
Stk. 5.  I tilfælde af, at sælger eller førnævnte  

 lagerholder ikke kan tiltræde den autoriserede vejer og målers bedømmelse af  

 kornets lugt og farve, skal den pågældende vejer og måler udtage og indsende  

 prøve af kornet til bedømmelse hos Københavns bedømmelses- og voldgiftsudvalg  

 for korn- og foderstofhandelen.
Omkostningerne ved forsendelse og  

 undersøgelse af de omhandlede prøver skal efter påkrav betales af sælgeren,  

 henholdsvis lagerholderen, dersom undersøgelsens samlede resultat medfører en  

 afvisning af fremsatte protest.
I tilfælde af, at sælger bestrider resultatet  

 af Statsfrøkontrollens analyse, skal direktoratet lade foretage ny analyse af  

 prøven hos Statsfrøkontrollen.
Sidstnævnte gælder dog ikke  

 vandindholdsresultatet.
Det endelige resultat vil være gennemsnittet af de 2  

 prøver.
Omkostningerne i forbindelse med den fornyede analyse afholdes af  

 sælger.
Stk. 6.  Kornet afvises, såfremt endelig overtagelse i  

 medfør af stk. 3 og 5 ikke kan finde sted.
Såfremt kornet afvises, skal  

 sælgeren omgående for egen regning fjerne kornet og efter påkrav fra  

 direktoratet godtgøre de omkostninger, der måtte være forbundet med kornets  

 midlertidige indtagning og henliggen på interventionslageret.
 § 7.  Overtrædelse af § 6, stk. 6, straffes med bøde.  

 Overtrædelsen af § 1, stk. 1, straffes ligeledes med bøde, medmindre højere  

 straf er forskyldt i henhold til § 16 i lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v. jf. lovbekendtgørelse nr. 731 af 13. november 1987.
 § 8.  Denne bekendtgørelse træder i kraft ved  

 offentliggørelsen i Lovtidende.
