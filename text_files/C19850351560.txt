 Baggrund:
 - Bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø.
 - Bekendtgørelse nr. 452 af 27. august 1984 om støjgrænser på  

 arbejdspladsen.
 Denne At-meddelelse oplyser om høreværn, og hvor det skal bruges.
 Høreværn findes i to typer:
- ørekopper, som dækker øret - ørepropper, som anbringes i øregangen.
Brug Høreværn er ikke en løsning på støjproblemer.
Støj skal bekæmpes, hvor den opstår.
Se At-meddelelse nr. 4.06.1 om  

 bekæmpelse af støj.
 Høreværn skal bruges, hvis støjen ikke på anden måde kan dæmpes  

 tilstrækkeligt.
 Hvis støjbelastningen på arbejdspladsen er over 90 dB(A) (over en 40  

 timers arbejdsuge), må arbejdsgiveren kun lade arbejdet udføre, hvis der  

 anvendes høreværn.
 Hvis støjbelastningen overstiger 85 dB(A) skal arbejdsgiveren stille  

 høreværn til rådighed.
Hvis støjpåvirkning i øvrigt er skadelig eller stærkt generende, skal  

 arbejdsgiveren stille høreværn til rådighed.
Det kan fx være tilfældet, hvor  

 der udføres kortvarigt arbejde under megen støj, eller ved arbejde, hvor der  

 optræder kraftig impulsstøj, selvom støjbelastningen ikke overstiger 85  

 dB(A).
 Det tilrådes at bruge høreværn, hvor støjen overstiger 80 dB(A).  

 Vedvarende støj over denne grænse indebærer risiko for høreskader.
Høreværn kan i nogen grad vanskeliggøre samtaler og isolere brugeren fra  

 omverdenen.
Det skal man være opmærksom på, så eventuelle farlige situationer  

 kan forebygges.
Arbejdsgiveren skal sørge for - at de ansatte forsynes med egnet høreværn, der ikke medfører unødige  

 gener - at de ansatte instrueres i brugen og oplyses om faren ved at undlade at  

 bruge høreværn.
Instruktion skal omfatte tilpasning, vedligeholdelse og  

 opbevaring af høreværnet - vedligeholdelse og renholdelse af høreværn.
 Høreværn anskaffes og betales af arbejdsgiveren og er dennes ejendom.
 Den ansatte skal bruge høreværn, hvor arbejdet kræver det.
Brugsanvisning Ved levering skal der fra leverandøren medfølge en brugeranvisning på  

 dansk med nødvendige oplysninger om beskyttende egenskaber, tilpasning, brug,  

 vedligeholdelse og opbevaring.
Sikkerhedsskiltning Arbejdsområder, hvor høreværn skal bruges, skal afmærkes ved skiltning.
 Skiltet er blåt med hvidt symbol og kan være forsynet med et supplerende  

 skilt, som angiver typen af høreværn.
 Der kan være tilfælde, hvor arbejde, som gør høreværn nødvendigt, foregår  

 så spredt, at skiltning ikke er praktisk muligt.
Beskyttelse og egenskaber Ved korrekt og konsekvent brug af høreværnet kan man regne med følgende  

 formindskelse af støjbelastningen:
- for ørepropper: 10-20 dB - for ørekopper: 20-30 dB.
Formindskelsen kan kun opnås, hvis - høreværnet bruges hele tiden.
Selv en kortvarig fjernelse af  

 høreværn i støjende omgivelser nedsætter beskyttelsen betydeligt - høreværnet bruges korrekt. Ørepropperne skal være tilpassede til  

 øregangen, og ørekopperne skal slutte tæt om ørerne.
 - høreværnet vedligeholdes ordentligt.
 Hvis forudsætningerne ikke opfyldes, kan man højst regne med, at  

 formindskelsen bliver ca. 10 dB.
Eksempel på formindskelse ved anvendelse af ørekopper Eksempel på formindskelse ved anvendelse af ørepropper Tilpasning og vedligeholdelse Høreværnet skal være tilpasset den person, som bruger det.
En god tilpasning betyder imidlertid, at det i højere grad kan give gener  

 som varme, tryk, hudirritation og eksem.
Generne kan være forskellig fra  

 person til person, og det er derfor vigtigt, at der er flere typer høreværn  

 til rådighed, så den enkelte kan vælge det høreværn, der generer mindst.
Skal et høreværns evne til at dæmpe støjen bevares, skal det behandles og  

 vedligeholdes på forsvarlig måde.
Forandres dets form, kan det meste af  

 dæmpningsevnen gå tabt.
 Tætningsringe (vulster) på ørekopperne bør kontrolleres regelmæssigt, og  

 de bør udskiftes, så snart de begynder at stivne, eller de beskadiges.
 Glasdun og andre engangspropper bør kun bruges een gang.
 Ørepropper af plast, gummi o.s.v. samt vulster på ørekopperne skal  

 rengøres tit (ofte dagligt). Brug den metode, der er angivet i  

 brugsanvisningen.
 Når et høreværn ikke anvendes, bør det opbevares, så det ikke udsættes for  

 støv eller snavs, og så det ikke deformeres.
