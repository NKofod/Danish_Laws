Fremsat den 27. oktober 2004 af  

 økonomi‑ og erhvervsministeren Bendt Bendtsen Forslag til Lov om ændring af lov om  

 erhvervsfremme (regler om industrisamarbejde ved køb af forsvarsmateriel og  

 betaling for akkrediteringsydelser) § 1 I lov om erhvervsfremme, jf. lovbekendtgørelse nr. 992  

 af 8. december 2003, foretages følgende ændringer:
 1.  

  

 Efter § 6 indsættes:
 »  

 § 6 a.  

  

 Økonomi- og erhvervsministeren kan  

 fastsætte regler om industrisamarbejde mellem udenlandske leverandører og  

 danske virksomheder i forbindelse med Danmarks indkøb af forsvarsmateriel.
Stk. 2.  

  

 Økonomi- og erhvervsministeren kan pålægge berørte  

 danske virksomheder at afgive de oplysninger om industrisamarbejdsaftalernes  

 gennemførelse og opfyldelse, der er nødvendige for at føre kontrol med  

 overholdelse  

 af reglerne om industrisamarbejde. « 2.  


  

 § 13  

  

 affattes således:
 »  

 § 13.  

 Økonomi- og erhvervsministeren kan fastsætte nærmere regler om gebyrer til  

 dækning af udgifterne ved administration af loven.
Stk. 2.  

  

 Henlægger Sikkerhedsstyrelsen administrationen af  

 de i § 10, stk. 1, 1. og 2. punktum, nævnte opgaver til en privat  

 organisation,  

 jf. § 10, stk. 4, kan denne for driftsopgaverne i forbindelse med levering af  

 akkrediteringsydelser beregne sig en kommercielt baseret betaling.
Rammerne  

 for  

 fastsættelsen af den kommercielle betaling skal dog aftales mellem styrelsen  

 og  

 den private organisation.
Stk. 3.  

  

 Ved driftsopgaver som nævnt i stk. 2 forstås  

 akkreditering af laboratorier til prøvning og kalibrering samt akkreditering  

 af  

 virksomheder til certificering, inspektion, attestering og miljøverifikation,  

 både i Danmark og i udlandet, jf. § 10, stk. 1, 1. og 2. punktum.« 3.  

  

 I § 14 indsættes  

 efter stk. 1 som nyt stk.:
»
  

 Stk. 2.  

  

 Den, der  

 undlader at efterkomme pålæg efter § 6 a, stk. 2, kan straffes med bøde.« Stk. 2 og 3 bliver herefter stk. 3 og 4.
§ 2 Loven træder i kraft den 1. januar 2005.
§ 3 Loven gælder ikke for Grønland og Færøerne.
Dog kan § 13 i  

 lov om erhvervsfremme, som affattet ved denne lovs § 1, nr. 2, sættes i kraft  

 for Grønland og Færøerne ved kongelig anordning med de afvigelser, som de  

 særlige grønlandske og færøske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund, formål og indhold.
 Lovforslaget indeholder to selvstændige ændringer af erhvervsfremmeloven.
a.
Lovforslaget giver ministeren hjemmel til at fastsætte  

 regler for det industrisamarbejde mellem udenlandske og danske virksomheder,  

 der er udløber af forsvarets indkøb af forsvarsmateriel.
b.
Forslaget ændrer ordlyden af § 13, stk. 2, og tilføjer et  

 nyt stk. 3, så der skabes hjemmel til, at Den Danske Akkrediterings- og  

 Metrologifond, der efter aftale med Sikkerhedsstyrelsen tilbyder dansk  

 erhvervsliv akkreditering, kan tage en markedsbestemt betaling for sine  

 akkrediteringsydelser.
Ad a.
Baggrund og formål med  

 bemyndigelsesbestemmelsen om industrisamarbejde samt udmøntningen heraf.
Siden indkøbet af Draken-fly i 1960´erne har det været fast  

 dansk praksis at kræve, at udenlandske leverandører af forsvarsmateriel til  

 forsvaret skal indgå en industrisamarbejdsaftale med Erhvervs- og  

 Byggestyrelsen  

 inden kontraktunderskrivelsen med forsvaret.
I industrisamarbejdsaftalen  

 forpligter den udenlandske leverandør sig til at lægge ordrer hos danske  

 forsvarsrelaterede  

 virksomheder for et beløb svarende til 100 procent af forsvarets indkøb af  

 forsvarsmateriel under den konkrete kontrakt.
Ved kontraktens indgåelse  

 opstår  

 der således en udestående forpligtelse for den udenlandske  

 leverandør til at  

 lægge ordrer hos danske virksomheder.
Industrisamarbejdsaftalen fastlægger en  

 afviklingsplan og et sluttidspunkt for opfyldelse af aftalen.
Der skal én  

 gang  

 årligt sendes en rapport til Erhvervs- og Byggestyrelsen, hvor der redegøres  

 for afviklingen.
Industrisamarbejdsaftaler er kendt i alle vestlige lande.
Danmark  

 har i sin praksis været på linje med andre mindre europæiske lande, som  

 f.eks.  

 Norge, Belgien og Holland.
Baggrunden for industrisamarbejdskravene er, at  

 forsvarsmarkedet har været præget af national beskyttelse, hvor en national  

 våbenindustri til enhver tid har kunnet regne med ordrer om udvikling og  

 produktion til det nationale forsvar.
Med kravet om industrisamarbejde og  

 dermed adgang til forsvarsmaterielmarkedet har de mindre lande søgt at  

 opretholde en national forsvarsmaterielproduktion og at ligestille den  

 nationale forsvarsindustri med forsvarsindustrien i de større europæiske  

 lande  

 og USA, hvor forsvaret har været stort nok til i sig selv at oppebære en  

 national forsvarsindustri.
Den udbredte anvendelse af køb nationalt-princippet hos  

 alle større våbenproducerende vestlige lande har været mulig, fordi  

 våbenindkøb  

 er undtaget fra WTO-reglerne om udbud af offentlige indkøb.
For EU-landenes  

 vedkommende er der tillige undtagelser fra de tilsvarende EU-regler om udbud.  

 Undtagelsen fremgår af traktatens art. 296.
 Kravet om industrisamarbejdsaftaler fremgår som en fast  

 standard i forsvarets aktstykker vedr. materielanskaffelser i udlandet.  

 Derudover er industrisamarbejdsaftalerne baseret på administrativt fastlagte  

 retningslinjer, som er godkendt af økonomi- og erhvervsministeren og  

 forsvarsministeren og fastsat efter forhandling med forsvarsindustrien,  

 repræsenteret ved Dansk Industri og Dansk Metal.
 Det har siden midten af 1960´erne med få undtagelser været  

 muligt at få leverandørerne til at opfylde deres forpligtelser til at placere  

 ordrer hos danske virksomheder på basis af de administrativt fastlagte  

 retningslinjer, om end det ofte har været forbundet med store forsinkelser.  

 Eneste sanktionsmiddel har været truslen om at udelukke den udenlandske  

 leverandør fra nye kontrakter med forsvaret, hvis forpligtelsen til  

 industrisamarbejde  

 ikke blev opfyldt.
I de senere år har store anskaffelser som f.eks. transportfly  

 og helikoptere under det forrige forsvarsforlig fået leverandørernes  

 udestående  

 forpligtelser til at stige.
Udeståendet steg i begyndelsen af  

 forsvarsforligsperioden  

 hurtigt til over 7 mia. kr., og det er for tiden ca. 6 mia. kr. mod et niveau  

 sidst i 1990´erne på omkring 3 mia. kr.
De udestående forpligtelser skal  

 typisk afvikles over en periode på 5  8 år.
Der har gennem årene været  

 en  

 relativt stabil afvikling på godt 1 mia. kr. pr. år.
Det udestående beløb  

 skal  

 ses i forhold til den danske forsvarsrelaterede industris årlige omsætning på  

 ca. 1,5 mia. kr.
Det forventes, at danske myndigheders indkøb af  

 forsvarsmateriel i de kommende år under det nye forsvarsforlig vil være af et  

 betydeligt omfang og vil kunne generere en endnu større udestående  

 forpligtelse.
Regeringen har derfor taget initiativ til at styrke de  

 udenlandske leverandørers incitamenter til at indgå kontrakter med danske  

 forsvarsrelaterede virksomheder så hurtigt som muligt.
Den 1. juni 2004 blev de administrativt fastlagte  

 retningslinier revideret.
De nye retningslinier gør det hensigtsmæssigt at  

 tilvejebringe en udtrykkelig lovhjemmel, der bemyndiger ministeren til at  

 fastsætte regler om industrisamarbejde.
De regler, der vil blive udstedt, vil  

 være de gældende administrativt fastsatte retningslinjer.
Reglerne vil dog  

 kunne justeres, hvis der viser sig behov herfor.
Med de nye retningslinier blev der bl.a. indført nye krav,  

 sanktioner og belønninger.
Kravet er, at den udenlandske leverandør skal  

 indgå  

 kontrakter med danske forsvarsrelaterede virksomheder for 30 procent af den  

 samlede forpligtelse inden 2 år efter indgåelsen af kontrakten med forsvaret.  

 Sanktionen er, at hvis kravet ikke er opfyldt, skal leverandøren betale det  

 beløb, der på dette tidspunkt mangler i opfyldelse af pligten til at lægge  

 ordrer på op til 30 procent, til Erhvervs- og Byggestyrelsen.
Inden da skal  

 der  

 stilles en bankgaranti som sikkerhed for betalingen.
Hvis leverandøren indgår  

 kontrakter for mere end 30 procent inden 2 år, opnår leverandøren til gengæld  

 en rabat, der svarer til overopfyldelsen.
Har leverandøren f.eks. indgået  

 kontrakter  

 med danske virksomheder for 40 procent inden 2 år, reduceres den samlede  

 forpligtelse fra 100 til 90 procent.
Det forventes ikke, at sanktionen vil finde anvendelse i  

 praksis.
To år vurderes at være rimelig tid til at indgå kontrakter for 30  

 procent, og de fleste leverandører forventes at stræbe efter den attraktive  

 rabat, som følger af at indgå flere kontrakter end krævet.
 Indførelsen af en bankgaranti som sanktionsmiddel har været  

 nøje drøftet mellem Dansk Industri, Forsvarsministeriet og Økonomi- og  

 Erhvervsministeriet for at opnå en balance mellem at presse udenlandske  

 leverandører til at lægge ordrer i Danmark og at undgå ekstra omkostninger  

 for  

 Forsvaret i forbindelse med nye anskaffelser.
Med indførelsen af et nyt sanktionsmiddel kan der imidlertid  

 opstå et direkte økonomisk mellemværende mellem Erhvervs- og Byggestyrelsen  

 og  

 de udenlandske leverandører.
Der vil i princippet kunne komme betydelige  

 økonomiske interesser i spil vedrørende bankgarantien.
 Hvis en bankgaranti mod forventning indfries, er hensigten at  

 anvende midlerne til først at dække Erhvervs- og Byggestyrelsens udgifter til  

 administration af industrisamarbejdsaftalerne og dernæst i henhold til lovens  

 §  

 3 til at etablere forsknings- og udviklingsaktiviteter, som har til formål at  

 fremme opfyldelsen af fremtidige forsvarsmaterielbehov for forsvaret  

.
 Fornøden finansiel hjemmel til anvendelse af eventuelle  

 indtægter fra bankgarantierne i overensstemmelse med ovennævnte vil blive  

 søgt  

 ved optagelse på Finansloven.
 For at sikre, at der indgås industrisamarbejdsaftaler, vil  

 Forsvarsministeriet i kontrakterne med udenlandske leverandører gøre  

 opmærksom  

 på, at det er en forudsætning for kontraktindgåelsen, at der forinden skal  

 være  

 indgået en industrisamarbejdsaftale med Erhvervs- og Byggestyrelsen, og at  

 denne kan indeholde krav om en bankgaranti.
Gennemførelsen af industrisamarbejdsaftalerne, herunder træk på  

 stillede bankgarantier, forudsætter tillige, at der føres kontrol med, hvilke  

 kontrakter, der indgås, og hvordan de opfyldes.
De danske forsvarsrelaterede  

 virksomheder,  

 der vil komme til at nyde godt af industrisamarbejdsaftalerne, vil derfor  

 blive  

 pålagt at afgive de for kontrollen fornødne oplysninger.
Den foreslåede  

 formulering giver ministeren hjemmel hertil.
Industrisamarbejdet er erhvervsfremme.
Hensigten er at sikre  

 den danske forsvarsrelaterede industri ordrer på et marked, som det kan være  

 særdeles vanskeligt for de i en international sammenhæng mindre danske  

 virksomheder at trænge ind på.
En understregning af det erhvervsfremmende i  

 industrisamarbejdet ses af, at den politiske aftale mellem økonomi- og  

 erhvervsministeren, forsvarsministeren og Dansk Industri indebærer muligheden  

 for etablering af forsknings- og udviklingsaktiviteter, som har til formål at  

 fremme opfyldelsen af fremtidige forsvarsmaterielbehov for forsvaret  

.
Gennemførelsen af industrisamarbejdet involverer både Erhvervs-  

 og Byggestyrelsen og Forsvarsministeriet, samt danske virksomheder.
De krav,  

 der ved kontraktindgåelse om forsvarsmateriel skal stilles til de udenlandske  

 leverandører  

 og til de danske virksomheders afgivelse af oplysninger om opfyldelse af  

 aftaler om industrisamarbejde, vil blive nærmere fastlagt i en bekendtgørelse  

 for så vidt angår de danske virksomheders pligter, og i et cirkulære for så  

 vidt angår myndighedernes pligter.
 Da den gældende erhvervsfremmelov ikke i sine forarbejder har  

 taget højde for industrisamarbejdet, er det hensigtsmæssigt, at der  

 tilvejebringes en udtrykkelig lovhjemmel for ministeren til at fastsætte  

 regler  

 for danske myndigheders medvirken i industrisamarbejdet med udenlandske  

 leverandører og til at pålægge berørte danske virksomheder at afgive de  

 oplysninger, der skal til for at føre kontrol med overholdelsen af reglerne.  

 Lovforslaget indeholder disse hjemler i den foreslåede § 6 a, stk. 1, for så  

 vidt angår hjemlen til at fastsætte regler for danske myndigheders medvirken,  

 og i stk. 2 for så vidt angår regler for virksomhedernes oplysningspligter.
 Den seneste større ændring af erhvervsfremmeloven blev  

 foretaget i 2002, hvor formålet med loven blev omformuleret, bl.a. i lyset af  

 den ressortomlægning, som regeringen gennemførte i forbindelse med sin  

 tiltræden,  

 og i lyset af etableringen af Danmarks Erhvervsråd.
Ad b.
Betaling for akkrediteringsydelser.
 Lovforslaget rummer tillige en justering af den gældende lovs  

 bestemmelse om fastsættelse af betaling for ydelser i medfør af loven.  

 Justeringen har sin baggrund i de ændringer af erhvervsfremmeloven, der blev  

 foretaget i 2002. Her blev muligheden for udlægning af opgaverne vedrørende  

 akkreditering  

 og metrologi til en privat organisation indskrevet i loven.
 Denne mulighed er blevet udnyttet ved at lægge disse opgaver ud  

 til den private erhvervsdrivende fond, Den Danske Akkrediterings- og  

 Metrologifond (fonden). Formålet hermed var at få et dansk  

 akkrediteringsorgan,  

 som skulle virke på markedsvilkår, hvilket bl.a. forudsatte en markedsbaseret  

 prisfastsættelse af fondens akkrediteringsydelser, hvor der blev taget hensyn  

 til omkostningsudviklingen samt prisfastsættelsen ved konkurrerende  

 akkrediteringsorganer.
Rigsrevisionen har i Beretning til statsrevisorerne om  

 revisionen af statsregnskabet for 2002 (november 2003) kritiseret, at det  

 foreliggende hjemmelsgrundlag til at fastsætte gebyrer med enten under- eller  

 overdækning i forhold til udgifterne med at løse myndighedsopgaven ikke er  

 tilstrækkelig klart, særligt fordi der ikke sondredes mellem  

 driftsopgaver,  

 der er frivillige ydelser, der sælges på markedsvilkår, og  

 myndighedsopgaver,  

 der er fastlagt i en resultatkontrakt.
På det grundlag foreslås § 13 ændret,  

 så  

 det gøres klart, at betaling for akkrediteringsydelser ikke er gebyrer med et  

 fiskalt sigte (myndighedsopgaver), men betaling for serviceydelser på et  

 kommercielt (markedsbestemt) grundlag (driftsopgaver), hvor prisen modsvares  

 af  

 ydelsen.
 Formålet er således at skabe en klar og utvetydig hjemmel for  

 fonden til at tage betaling for sine akkrediteringsydelser på et kommercielt  

 grundlag.
Akkrediteringsydelser kan f.eks. være akkreditering af  

 laboratorier til at udføre teknisk prøvning eller det kan være akkreditering  

 af  

 certificeringsorganer til at certificere virksomhedernes  

 kvalitetsstyringssystemer.
Generelt er akkreditering med til at skabe tillid  

 i  

 den europæiske og globale handel og er dermed med til at sikre fri handel  

 over landegrænserne.
I modsætning til driftsopgaverne i forbindelse med levering af  

 akkrediteringsydelser står myndighedsopgaverne, som udgør de ydelser, fonden  

 leverer til Sikkerhedsstyrelsen, f.eks. i forbindelse med deltagelse i det  

 internationale samarbejde på akkrediteringsområdet, hvor fonden repræsenterer  

 Sikkerhedsstyrelsen.
En anden myndighedsopgave kan være, at  

 Sikkerhedsstyrelsen  

 varetager et myndighedsområde efter aftale med andre myndigheder, hvor  

 aftalen  

 indebærer, at Sikkerhedsstyrelsen kan fastsætte betaling for disse ydelser.  

 Som  

 eksempler herpå kan nævnes aftalerne med Miljøministeriet henholdsvis  

 Fødevareministeriet om varetagelse af den såkaldte GLP-inspektion, dvs.  

 registrering og inspicering af laboratorier, der er tilmeldt ordningen for  

 god  

 laboratoriepraksis på de respektive områder, jf. den gældende lovs § 10, stk.  

 1, sidste punktum.
Lægges sådanne opgaver ud til fonden, vil betaling for  

 disse  

 ydelser skulle følge statens regler for prisfastsættelse, det vil sige,  

 baseres  

 på de langsigtede gennemsnitsomkostninger over en given periode.
Desuden foreslås det præciseret, at Sikkerhedsstyrelsen skal  

 aftale rammerne for den kommercielt baserede betaling med fonden.
Dette sker  

 med henblik på at sikre, at der tages rimelige priser for fondens  

 akkrediteringsydelser.  

 Hertil kommer et generelt konkurrencehensyn, og at fondens prissætning også  

 vil blive påvirket af, at det står købere af akkrediteringsydelser frit for  

 at  

 købe disse hos udenlandske akkrediteringsorganer.
Den henvisning, der i den gældende lovs § 13, stk. 2, findes  

 til § 11, der vedrører metrologi, er ikke medtaget i den foreslåede  

 reformulering af § 13, stk. 2, fordi der her er tale om almindelige  

 myndighedsopgaver, som til forskel fra akkrediteringsydelserne ikke kan til-  

 eller fravælges af virksomhederne.
Her er opkrævning af betaling under alle  

 omstændigheder omfattet af de almindeligt gældende regler for opkrævning af  

 gebyrer, det vil sige, at de skal følge statens regler for prisfastsættelse.
Som tilfældet er for den gældende erhvervsfremmelov skal den  

 foreslåede ændring ikke umiddelbart gælde for Færøerne og Grønland, men i  

 loven  

 er indsat en bestemmelse, der muliggør ikraftsættelse for de to landsdele i  

 det  

 omfang, det efter aftale med de færøske og grønlandske hjemmestyrer skønnes  

 hensigtsmæssigt.
Det kan navnlig tænkes for bestemmelsen vedrørende  

 kommerciel  

 betaling for akkrediteringsydelser.
De fleste af de ministerielle  

 bekendtgørelser, som er udstedt med hjemmel i erhvervsfremmeloven med henblik  

 på gennemførelse af akkreditering og metrologi, er sat i kraft for Færøerne  

 og  

 Grønland.
 2. Økonomiske og administrative konsekvenser  

 for stat og kommuner.
I forbindelse med industrisamarbejde indføres bankgarantien som  

 sanktionsmiddel, men vilkårene udformes således, at der for en seriøs  

 leverandør er tid til at opfylde industrisamarbejdsaftalen, inden  

 bankgarantien  

 skal trækkes.
Der er i alt to år til at indgå kontrakter med danske  

 virksomheder for 30 % af den samlede forpligtelse, og det forventes  

 ikke,  

 at der vil komme indtægter fra bankgarantiinstrumentet.
Selv om der ikke forventes træk på de stillede bankgarantier,  

 må der ikke desto mindre påregnes udgifter til bistand i forbindelse med  

 eventuelle tvister om at stille og i sidste ende trække bankgarantierne,  

 herunder f.eks. ekstern juridisk bistand mv.
Beløbet forventes at udgøre ca.  

 200.000 kr. årligt og afholdes i første omgang inden for den bestående ramme.
Hvis der mod forventning kommer indtægter fra  

 bankgarantiinstrumentet, vil disse reducere eller eliminere Erhvervs- og  

 Byggestyrelsens  

 udgifter til administration af industrisamarbejdsaftalerne og øvrig drift  

 heraf.
Tidligere afholdte udgifter til bistand mv. dækkes også af eventuelle  

 indtægter fra bankgarantiinstrumentet.
Eventuelle trækninger af bankgarantier  

 vil tidligst kunne ske første gang i 2006.
Til administration af industrisamarbejdsaftalerne anvendes for  

 tiden 3,5 årsværk.
Den løbende administration af de stillede bankgarantier  

 forventes at nødvendiggøre 0,1 ekstra årsværk, der vil blive afholdt inden  

 for  

 den bestående ramme.
Såfremt der opstår tvister om at stille og trække  

 bankgarantierne, skønnes det at ville nødvendiggøre op til 1 ekstra årsværk.  

 Eventuel støtte til forskning og udvikling som følge af trukne garantier  

 skønnes maksimalt at ville nødvendiggøre 1 ekstra årsværk.
Omkostningerne som  

 følge heraf forventes at kunne finansieres af bankgarantiindtægterne.
 Forslaget vedr. kommerciel betaling for akkrediteringsydelser  

 får ingen økonomiske eller administrative konsekvenser for stat, amter eller  

 kommuner.
 3. Erhvervsøkonomiske konsekvenser.
Det må forventes, at de lovfæstede regler med skærpede  

 sanktionsmuligheder vil forbedre branchens muligheder for at få gennemført  

 industrisamarbejdet hurtigere end hidtil og inden for de i  

 industrisamarbejdsaftalerne  

 fastsatte frister.
Hvis der mod forventning trækkes en bankgaranti, vil  

 etablering af forsknings- og udviklingsaktiviteter, der kan fremme opfyldelse  

 af fremtidige materielbehov i forsvaret, styrke branchens konkurrenceevne.
Ændringsforslaget vedr. betaling for akkrediteringsydelser  

 forventes ikke i sig selv at indebære erhvervsøkonomiske konsekvenser.
Det må  

 dog forventes, at fonden vil tilpasse sine priser til markedsvilkår efter  

 kommercielle principper.
Der er alene tale om betaling for  

 akkrediteringsydelser,  

 som virksomhederne indkøber på et frivilligt grundlag efter eget valg.
 4. Miljømæssige konsekvenser.
 Lovændringen forventes ikke at få miljømæssige konsekvenser.
 5. Administrative konsekvenser for borgerne.
 Lovændringen vil ikke få administrative konsekvenser for  

 borgerne.
 6. Forholdet til EU-retten.
 Industrisamarbejde er omfattet af art. 296, der giver landene  

 hjemmel til at træffe foranstaltninger, der ellers ville være uberettiget i  

 medfør af andre bestemmelser i EF-traktaten, herunder regler om udbud og  

 statsstøtte.
Hvis der mod forventning ser ud til at komme indtægter fra  

 bankgarantiinstrumentet og en eventuel støtte til forskning og udvikling som  

 følge af indfrielser af bankgarantier rettet mod forsvarsrelaterede  

 virksomheder  

 bliver relevant, vil der forinden være blevet udarbejdet bestemmelser i form  

 af  

 en bekendtgørelse med hjemmel i den gældende erhvervsfremmelovs § 6 for en  

 sådan ordning.
Denne ordning vil inden dens ikrafttræden blive anmeldt til  

 Europa-Kommissionen efter reglerne om statsstøtte, uanset at ordningen vil  

 blive administreret inden for de til en hver tid af Europa-Kommissionen  

 fastsatte rammebestemmelser for støtte til forskning og udvikling.
 Lovændringen for så vidt angår muligheden for, at Den Danske  

 Akkrediterings- og Metrologifond kan tage en forretningsmæssig betaling for  

 sine ydelser vedrørende akkreditering, har ingen EU-retlige aspekter.
 7. Høring.
 Forslaget har været i høring hos: Akademikernes  

 Centralorganisation (AC), Advokatsamfundet, Akademiet for de Tekniske  

 Videnskaber  

 (ATV), Arbejdsgiverforeningen for Handel, Transport og Service (AHTS),  

 Arbejderbevægelsens Erhvervsråd,  

 Byg, Certificerende Organers Forum  

 (COF), Civiløkonomerne, CO-industri, Erhvervsankenævnet, Danmarks Eksportråd,  

 Danmarks Erhvervsråd, Danmarks Forskningsråd, Danmarks Rederiforening, Dansk  

 Arbejdsgiverforening, Dansk Forening til Fremme af Opfindelser (DAFFO), Dansk  

 Handel & Service, Dansk Industri, Dansk Managementråd, Danske  

 Entreprenører, Daniamet, Den Danske Akkrediterings- og Metrologifond,  

 Erhvervsankenævnet,  

 Eurolab, Finansrådet, Forbrugerrådet, Foreningen af Danske Forskerparker,  

 Foreningen af Registrerede Revisorer, Foreningen af Rådgivende Ingeniører,  

 Foreningen af Statsautoriserede Revisorer, Forsikring & Pension, HTS,  

 Håndværksrådet, Ingeniørforeningen, IFV, Landbrugsrådet, LO, PAR-F.R.I,  

 VækstFonden, Beskæftigelsesministeriet, Finansministeriet,  

 Forsvarsministeriet,  

 Justitsministeriet, Miljøministeriet, Ministeriet for Fødevarer, Landbrug og  

 Fiskeri, Ministeriet for Videnskab, Teknologi og Udvikling, Rigsrevisionen,  

 Skatteministeriet og Udenrigsministeriet.
Vurdering af konsekvenser for  

 lovforslaget Positive  

 konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

  

 amtskommuner Umiddelbart forventes ingen konsekvenser for staten.
 Ingen positive konsekvenser for amter og kommuner.
 200.000 kr. årligt i forbindelse med eventuelle tvister  

 om bankgarantier finansieres af eventuelle bankgarantiindtægter.
 Ingen merudgifter for amter og kommuner.
Administrative konsekvenser for stat, kommuner og amtskommuner Ingen 0,1 årsværk afholdes indenfor den bestående ramme.
 Evt. 2 ekstra årsværk til håndtering af tvister om  

 bankgarantier og midler herfra forventes finansieret af bankgarantiindtægter.
Økonomiske konsekvenser for erhvervslivet Styrket konkurrenceevne for forsvarsrelaterede virksomheder.
Ændringsforslaget om betaling for akkrediteringsydelser indebærer  

 ikke i sig selv erhvervsøkonomiske konsekvenser.
Det må dog forventes, at  

 fonden vil tilpasse sine priser til markedsvilkår.
Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet til  

 EU-retten En eventuel støtteordning til forskning og  

 udviklingsaktiviteter vil blive anmeldt efter reglerne om statsstøtte.
Bemærkninger til lovforslagets enkelte bestemmelser Til § 1 Til nr. 1 I den foreslåede § 6 a  

 bemyndiges økonomi- og erhvervsministeren til at fastsætte regler om  

 indgåelse  

 og indhold i industrisamarbejdsaftaler, der skal indgås mellem en udenlandsk  

 leverandør af forsvarsmateriel til forsvaret og den danske stat (Erhvervs- og  

 Byggestyrelsen)  

 i forbindelse med forsvarets indkøb af forsvarsmateriel.
Når en udenlandsk  

 leverandør af forsvarsmateriel har opnået en ordre hos forsvaret, skal den  

 udenlandske  

 leverandør forinden have forpligtet sig til at placere ordrer hos danske  

 forsvarsrelaterede virksomheder for et beløb, der svarer til ordresummen på  

 leverandørens kontrakt med forsvaret vedrørende forsvarsmateriel.
Bemyndigelsesbestemmelsen,  

 som foreslås i § 6 a, stk. 1, giver ministeren hjemmel til at fastsætte  

 regler,  

 der vil blive udstedt i form af et cirkulære.
Cirkulæret angiver hvilke krav,  

 der skal stilles til indholdet af industrisamarbejdsaftalerne i forhold til  

 danske myndigheder.
Reglerne vil svare til indholdet i de nuværende  

 administrativt fastsatte retningsliner, hvor der i visse sammenhænge stilles  

 krav om bankgarantier fra de udenlandske leverandører til sikkerhed for  

 opfyldelse af deres forpligtelser efter industrisamarbejdsaftalen.
Den foreslåede  

 bestemmelse i § 6 a, stk. 2, der bemyndiger ministeren til at kræve  

 oplysninger, skal sikre, at de indgåede industrisamarbejdsaftaler overholdes.  

 En forudsætning for gennemførelsen af denne kontrol vil være, at de  

 virksomheder, der kommer til at nyde godt af industrisamarbejdsaftalerne  

 gennem  

 modtagelse af ordrer fra de udenlandske leverandører af forsvarsmateriel,  

 pålægges pligt til at afgive oplysninger om modtagelse af ordrer og  

 afviklingen  

 heraf.
Disse regler vil blive udstedt i en bekendtgørelse.
Til nr. 2 I forbindelse med udlægning af bl.a. varetagelsen af  

 akkreditering til Den danske Akkrediterings- og Metrologifond (fonden) i 2002  

 blev  

 det forudsat, at fonden kunne opkræve kommerciel betaling for de  

 akkrediteringsydelser,  

 der efterspørges af erhvervslivet.
Rigsrevisionen har imidlertid vurderet, at  

 det foreliggende hjemmelsgrundlag til at fastsætte gebyrer med enten under-  

 eller  

 overdækning i forhold til udgifterne forbundet med at løse opgaven ikke er  

 tilstrækkelig klart.  

 Det er således  

 nødvendigt mere præcist at klargøre, at betaling for akkrediteringsydelser  

 ikke  

 er gebyrer med et fiskalt sigte, men betaling for serviceydelser på et  

 kommercielt (markedsbestemt) grundlag, hvor prisen modsvares af ydelsen.
Ændringen af ordlyden i § 13, stk. 2, og tilføjelsen af et nyt  

 stk. 3, skal derfor sikre en klar lovhjemmel til, at fonden kan tage en  

 markedsbaseret betaling for driftsopgaverne i forbindelse med levering af  

 akkrediteringsydelser, hvor prisfastsættelsen kan følge kommercielle  

 principper  

 i stedet for de statslige regler om gebyrfastsættelse.
Der er således alene  

 tale om betaling for akkrediteringsydelser, som erhvervslivet efterspørger på  

 et frivilligt grundlag, når det er en fordel for virksomhederne, men som ikke  

 er obligatoriske for virksomhedsudøvelsen.
Akkreditering bidrager således til  

 at øge virksomhedernes markedsværdi ved at gøre dem mere konkurrencedygtige.
 Henvisningen til § 11 om metrologiydelser er udtaget af § 13,  

 stk. 2. Dette skyldes, at prisfastsættelsen for metrologiydelser, som er  

 traditionel myndighedsudøvelse, skal følge de statslige kalkulationsregler.  

 Der  

 er ingen kommercielle hensyn at tage her, eftersom metrologiydelser ikke kan  

 til- eller fravælges af virksomhederne.
Rammerne for fastsættelse af den kommercielle betaling for  

 akkrediteringsydelserne skal i øvrigt aftales mellem Sikkerhedsstyrelsen og  

 fonden, således at det sikres, at der tages en rimelig betaling for disse  

 ydelser.  

 Denne bestemmelse er indsat under hensyntagen til, at akkrediteringsydelserne  

 udbydes af forholdsvis få virksomheder.
I Danmark er det af danske  

 virksomheder  

 kun fonden, som sælger akkrediteringsydelser på et kommercielt grundlag, mens  

 der i nogle af de større EU-lande findes mere end én udbyder af  

 akkrediteringsydelser.  

 Selv om det står danske virksomheder frit for at købe de ønskede  

 akkrediteringsydelser hos fondens udenlandske konkurrenter, er der dog tale  

 om  

 et så begrænset marked, at rammerne for prisfastsættelsen bør aftales mellem  

 fonden og Sikkerhedsstyrelsen.
Til nr. 3 Den gældende formulering af straffebestemmelsen omfatter ikke  

 efter sin ordlyd de berørte virksomheders undladelse af at efterleve pligten  

 til at afgive de oplysninger, der er nødvendige for at gennemføre kontrollen  

 med opfyldelse af industrisamarbejdsaftalerne mellem de udenlandske  

 leverandører og Erhvervs- og Byggestyrelsen.
Den foreslåede formulering af  

 det  

 nye stk. 2 i § 14 (straffebestemmelsen) fastsætter, at undladelse af at  

 overholde oplysningspligten kan straffes med bøde.
Det svarer til de allerede  

 gældende bestemmelser, hvorefter afgivelse af urigtige oplysninger eller  

 fortielse af oplysninger af betydning for en sags afgørelse også kan straffes  

 med bøde.
 Den gældende lovs § 14, stk. 2 til 3, bliver herefter til stk.  

 3 til 4. Det indebærer, at muligheden, som findes i det nugældende stk. 2 for  

 at pålægge selskaber m.v. (juridiske personer) strafansvar efter kap. 5 i  

 straffeloven, også omfatter de selskaber, der nyder godt af  

 industrisamarbejdsaftalerne i form af modtagelse af ordrer fra de udenlandske  

 leverandører af forsvarsmateriel.
 Ligeledes vil det nugældende stk. 3, der bliver stk. 4,  

 hvorefter der i regler, der udstedes i medfør af loven, kan fastsættes straf  

 af  

 bøde for overtrædelse, også omfatte de selskaber, der nyder godt af  

 industrisamarbejdsaftalerne i form af modtagelse af ordrer fra de udenlandske  

 leverandører af forsvarsmateriel.
Til § 2 Det foreslås, at loven skal træde i kraft den 1. januar 2005.
Til § 3 Industrisamarbejdet har ingen relevans for Grønland og  

 Færøerne, hvorimod bestemmelsen vedr. kommerciel betaling for  

 akkrediteringsydelser har det, eftersom de gældende bekendtgørelser om  

 akkrediteringsydelser allerede er i kraft i Grønland og på Færøerne.
Bilag 1 Lovforslaget  

 sammenholdt med gældende lov Gældende formulering Lovforslaget § 1.  

  

 Formålet med denne lov er at styrke udviklingen  

 af dansk erhvervsliv gennem fremme af konkurrenceevne og globalisering ved  

 anvendelse af foranstaltninger, der sigter mod 1)  

 	  

 at forbedre og  

 udbygge rammerne for virksomhedernes vækst, internationale samarbejde og  

 samhandel, 2)  

 	  

 at fremme  

 tilpasningen i erhvervsstrukturen til konkurrenceforhold, miljøforhold og den  

 samfundsmæssige udvikling i øvrigt, og 3)  

 	  

 at fremme den  

 regionale erhvervsudvikling.
§ 2.  

  

 Inden for de bevillinger, der afsættes  

 på de årlige finanslove, kan økonomi- og erhvervsministeren til opfyldelse af  

 lovens formål gennemføre aktiviteter, der bl.a. omfatter 1)  

 	  

 analyser og  

 evalueringer af erhvervspolitisk relevans, herunder vedrørende potentielle  

 indsatsområder og eksisterende initiativer, samt regionale, nationale og  

 internationale  

 rammevilkår, 2)  

 	  

 rådgivning om  

 erhvervsfremmende tiltag, herunder om udvikling af såvel den nationale som  

 den regionale og lokale erhvervsstruktur, 3)  

 	  

 rådgivning om  

 danske erhvervspolitiske interesser i forbindelse med forhandlinger om og  

 implementering af internationale vilkår for erhvervslivet og om dansk  

 erhvervslivs  

 udfordringer i forbindelse med globaliseringen, 4)  

 	  

 initiativer til  

 fremme af udviklingen af nye samarbejdsformer, herunder offentligt-privat  

 samarbejde og samarbejde mellem virksomheder, organisationsudvikling samt  

 udnyttelse af ledelsesmæssig og markedsmæssig viden, 5)  

 	  

 initiativer til  

 fremme af etablering af nye virksomheder, 6)  

 	  

 initiativer til  

 fremme af virksomhedernes opbygning af kompetence til design, markedsføring  

 og eksport, 7)  

 	  

 initiativer til  

 fremme af regional erhvervsudvikling, og 8)  

 	  

 initiativer til  

 fremme af akkreditering og metrologi.
 Stk. 2.  

  

 Denne lov finder dog ikke anvendelse,  

 for så vidt angår medfinansiering af Regionalfondens aktiviteter, jf. lov om  

 administration af tilskud fra den Europæisk regionalfond og tilhørende  

 statslig medfinansiering.
 § 3.  

  

 Med henblik på opfyldelse af lovens formål kan økonomi- og erhvervsministeren  

 iværksætte erhvervsfremmende initiativer, herunder inden for rammerne af de i  

 § 2 opregnede aktiviteter.
 Stk. 2.  

  

 Økonomi- og erhvervsministeren kan yde hel eller  

 delvis finansiering og tilbyde andre økonomiske incitamenter til aktiviteter,  

 som omfattes af lovens formål.
 Stk. 3.  

  

 Økonomi- og erhvervsministeren kan fastsætte  

 regler for tilbagebetaling af ydet finansiering.
 § 3 a.  

  

 Ophævet.
 § 4.  

  

 Til bistand ved gennemførelsen af  

 lovens formål nedsætter økonomi- og erhvervsministeren Danmarks Erhvervsråd.
Stk. 2.  

  

 Danmarks Erhvervsråd har til opgave inden for  

 rammerne af § 2, stk. 1, at rådgive om tilrettelæggelsen og udviklingen af  

 indsatsen for 1)  

 	  

 at forbedre og  

 udbygge rammevilkårene for virksomhedernes vækst, internationale samarbejde  

 og samhandel, 2)  

 	  

 at fremme  

 tilpasningen i erhvervsstrukturen til konkurrenceforhold, miljøforhold og den  

 samfundsmæssige udvikling i øvrigt, 3)  

 	  

 at fremme den  

 regionale erhvervsudvikling.
Stk. 3.  

  

 Danmarks Erhvervsråd kan anbefale økonomi- og  

 erhvervsministeren og selv foranstalte gennemførelse af analyser af  

 potentielle indsatsområder og evalueringer af eksisterende initiativer inden  

 for sit arbejdsområde.
Med udgangspunkt heri kan Danmarks Erhvervsråd rådgive  

 regeringen om forbedringsmuligheder inden for de erhvervsmæssige rammevilkår  

 og stille forslag herom.
Stk. 4.  

  

 Danmarks Erhvervsråd træffer afgørelse i sager  

 vedrørende de erhvervsfremmeaktiviteter, som af økonomi- og  

 erhvervsministeren er henlagt til Danmarks Erhvervsråd, og hvortil der ydes  

 hel eller delvis finansiering.
Danmarks Erhvervsråds afgørelser kan ikke  

 indbringes for anden administrativ myndighed.
Stk. 5.  

  

 Danmarks Erhvervsråd kan delegere sin beslutningskompetence  

 i bevillingssager til sit sekretariat.
Danmarks Erhvervsråd fastsætter i så  

 tilfælde en sekretariatsbemyndigelse.
 Stk. 6.  

  

 Danmarks Erhvervsråd kan nedsætte et  

 forretningsudvalg og ad hoc-udvalg til bistand ved gennemførelse af sine  

 arbejdsopgaver.
§ 5.  

  

 Danmarks Erhvervsråd består af en  

 formand og 14 medlemmer.
Danmarks Erhvervsråds formand og medlemmer,  

 heriblandt en næstformand, udpeges af økonomi- og erhvervsministeren.  

 Danmarks Erhvervsråd sammensættes således, at der er repræsenteret bred  

 erhvervsmæssig indsigt vedrørende forbedring og udbygning af rammevilkårene  

 for virksomhedernes vækst, internationale samarbejde og samhandel, for fremme  

 af tilpasningen af erhvervsstrukturen til konkurrenceforhold, miljøforhold,  

 nye perspektivrige teknologier, industrielt design og den samfundsmæssige  

 udvikling i øvrigt og for fremme af den regionale erhvervsudvikling.
 Stk. 2.  

  

 11 af Danmarks Erhvervsråds medlemmer udpeges  

 efter indstilling fra organisationer med indsigt i de i stk. 1 nævnte  

 forhold.
 Stk. 3.  

  

 Formanden og medlemmerne udpeges for indtil 3 år  

 ad gangen og kan genudnævnes 1 gang.
 Stk. 4.  

  

 Økonomi- og erhvervsministeren fastsætter en  

 forretningsorden for Danmarks Erhvervsråd.
 § 6.  

  

 Økonomi- og erhvervsministeren udsteder i nødvendigt  

 omfang nærmere regler om gennemførelse af de af ministeren iværksatte  

 erhvervsfremmende aktiviteter. Økonomi- og erhvervsministeren kan tillige  

 fremsætte nærmere bestemmelser om Danmarks Erhvervsråds virke.
 Stk. 2.  

  

 For initiativer, der iværksættes efter denne lov,  

 kan økonomi- og erhvervsministeren fastsætte regler for administration,  

 herunder for behandlingen af ansøgninger om medfinansiering til  

 organisationer, institutter, virksomheder, enkeltpersoner m.v., regler for  

 godkendelse, regnskabsaflæggelse, revision, kontrol og tilsyn samt regler om  

 afgivelse af oplysninger og regnskaber.
 Stk. 3.  

  

 For erhvervsfremmende initiativer, iværksat i  

 henhold til denne lov, og som af økonomi- og erhvervsministeren er henlagt  

 til administration i Erhvervs- og Boligstyrelsen, kan økonomi- og  

 erhvervsministeren bestemme, at Erhvervs- og Boligstyrelsen i nærmere bestemt  

 omfang, når styrelsens erfaringer eller særlige faglige forhold taler herfor,  

 kan henlægge styrelsens sagsforberedende opgaver ved administrationen af  

 konkrete initiativer til anden offentlig myndighed eller privat institution.
 Stk. 4.  

  

 Økonomi- og erhvervsministeren kan  

 henlægge administrationen af initiativer iværksat efter § 3, stk. 1, til  

 Erhvervs- og Boligstyrelsen, jf. dog stk. 5. Økonomi- og erhvervsministeren  

 kan fastsætte regler om klageadgang for afgørelser truffet af Erhvervs- og  

 Boligstyrelsen  

 efter denne bestemmelse, herunder at afgørelser kan indbringes for  

 Erhvervsankenævnet.
 Stk. 5.  

  

 Sikkerhedsstyrelsen administrerer initiativer  

 iværksat efter § 2, stk. 1, nr. 8, jf. § 3, stk. 1, herunder regler udstedt i  

 medfør af § 10, stk. 1, og § 11, stk. 1.
Stk. 6.  

  

 Det Tekniske Sikkerhedsråd, som nedsættes i  

 henhold til kapitel 2 i lov om elektriske stærkstrømsanlæg og elektrisk  

 materiel, rådgiver økonomi- og erhvervsministeren om fastsættelse af regler  

 vedrørende metrologi og akkreditering.
Det Tekniske Sikkerhedsråd rådgiver  

 endvidere Sikkerhedsstyrelsens direktør i forbindelse med styrelsens  

 virksomhed på metrologi- og akkrediteringsområdet.
 § 6 a.  

  

 Økonomi- og erhvervsministeren kan  

 fastsætte regler om industrisamarbejde mellem udenlandske leverandører og  

 danske virksomheder i forbindelse med Danmarks indkøb af forsvarsmateriel.
 Stk. 2.  

  

 Økonomi- og erhvervsministeren kan pålægge berørte  

 danske virksomheder at afgive de oplysninger om industrisamarbejdsaftalernes  

 gennemførelse og opfyldelse, der er nødvendige for at føre kontrol med  

 overholdelse  

 af reglerne om industrisamarbejde.
 § 7.  

  

 Ophævet.
 § 8.  

  

 Ophævet.
 § 9.  

  

 Ophævet.
 § 9 a.  

  

 Ophævet.
 § 9 b.  

  

 Ophævet.
 § 9 c.  

  

 Ophævet.
§ 10.  

  

 Økonomi- og erhvervsministeren eller  

 den, ministeren bemyndiger hertil, fastsætter inden for rammerne af § 2, stk.  

 1, nr. 8, regler om akkreditering af laboratorier til prøvning og  

 kalibrering,  

 samt af virksomheder til certificering, inspektion, attestering og  

 miljøverifikation.  

 Det kan herunder bestemmes, at laboratorier og virksomheder i udlandet kan  

 akkrediteres ved særskilt kontrakt.
Endvidere kan det bestemmes, at  

 akkrediteringsorganet,  

 jf. stk. 4, kan påtage sig godkendelsesopgaver m.v. for andre myndigheder,  

 institutioner  

 og virksomheder.
Stk. 2.  

  

 Såfremt en akkreditering tilbagekaldes, kan  

 afgørelsen af den, den vedrører, forlanges indbragt for domstolene.
Begæring  

 herom skal fremsættes inden 4 uger efter, at afgørelsen er meddelt den  

 pågældende.
Begæringen har ikke opsættende virkning, medmindre retten træffer  

 anden afgørelse.
 Stk. 3.  

  

 Begæring efter stk. 2 skal fremsættes over for  

 Sikkerhedsstyrelsen eller den private organisation, som efter bemyndigelse,  

 jf. stk. 4, har truffet afgørelse i den pågældende sag.
Stk. 4.  

  

 Sikkerhedsstyrelsen eller den, styrelsen  

 bemyndiger hertil, kan henlægge administrationen af de i stk. 1 og stk. 2  

 nævnte opgaver helt eller delvist til anden offentlig myndighed eller privat  

 organisation.
Sikkerhedsstyrelsen eller den, styrelsen bemyndiger hertil,  

 indgår  

 i så tilfælde nødvendige aftaler herom.
 Stk. 5.  

  

 Henlægger Sikkerhedsstyrelsen eller den,  

 styrelsen bemyndiger hertil, opgaver som nævnt i stk. 4 til en privat  

 organisation, finder forvaltningsloven anvendelse for organisationens  

 virksomhed.
 Stk. 6.  

  

 Henlæggelse efter stk. 4 skal fremgå af de  

 regler, økonomi- og erhvervsministeren eller den, ministeren bemyndiger  

 hertil, udsteder i medfør af stk. 1.
§ 11.  

  

 Økonomi- og erhvervsministeren eller  

 den, ministeren bemyndiger hertil, fastsætter inden for rammerne af § 2, stk.  

 1, nr. 8, regler om metrologi, dvs. hvilke måleenheder, der finder  

 anvendelse, regler om etablering og vedligeholdelse af primær- og  

 referencenormaler,  

 regler om måleteknik, måleinstrumenter og deres anvendelse samt om  

 måleteknisk kontrol.
Der kan herunder foreskrives anmeldelsespligt for  

 ibrugværende måleinstrumenter.
Endvidere fastsætter økonomi- og  

 erhvervsministeren  

 regler om, hvilke varer der skal sælges i bestemte enheder i henseende til  

 mål eller vægt, herunder regler om klassificering, sortering og lignende.
 Stk. 2.  

  

 Sikkerhedsstyrelsen eller den, styrelsen  

 bemyndiger hertil, udpeger primærlaboratorier og nationale  

 referencelaboratorier  

 til at etablere og vedligeholde primær- og referencenormaler inden for  

 afgrænsede metrologiske felter.
 Stk. 3.  

  

 Sikkerhedsstyrelsen eller den, styrelsen  

 bemyndiger hertil, har, hvis det skønnes nødvendigt, til enhver tid mod  

 behørig  

 legitimation uden retskendelse adgang til offentlige og private ejendomme og  

 lokaliteter for at varetage hvervet med måleteknisk kontrol.
Stk. 4.  

  

 Sikkerhedsstyrelsen eller den, styrelsen  

 bemyndiger hertil, kan henlægge administrationen af de i stk. 1 og stk. 2  

 nævnte opgaver helt eller delvist til anden offentlig myndighed eller privat  

 organisation.
Sikkerhedsstyrelsen eller den, styrelsen bemyndiger hertil,  

 indgår  

 i så tilfælde nødvendige aftaler herom.
 Stk. 5.  

  

 Henlægger Sikkerhedsstyrelsen eller den,  

 styrelsen bemyndiger hertil, opgaver som nævnt i stk. 4 til en privat  

 organisation, finder forvaltningsloven og lov om offentlighed i forvaltningen  

 anvendelse for organisationens virksomhed.
 Stk. 6.  

  

 Henlæggelse efter stk. 4 skal fremgå af de  

 regler, økonomi- og erhvervsministeren eller den, ministeren bemyndiger  

 hertil, udsteder i medfør af stk. 1.
 § 12.  

  

 Ophævet.
 § 13.  

  

 Økonomi- og erhvervsministeren kan  

 fastsætte nærmere regler om gebyrer til dækning af udgifterne ved  

 administration  

 af loven.
 § 13.  

  

 Økonomi- og erhvervsministeren kan  

 fastsætte nærmere regler om gebyrer til dækning af udgifterne ved  

 administration  

 af loven.
 Stk. 2.  

  

 Henlægger Sikkerhedsstyrelsen administrationen af  

 de i § 10, stk. 1 og 2, nævnte opgaver, jf. § 10 stk. 4, eller de i § 11,  

 stk. 1 og 2, nævnte opgaver, jf. § 11, stk. 4, til en privat organisation,  

 skal rammerne for prisudviklingen for organisationens ydelser aftales mellem  

 styrelsen og den private organisation.
 Stk. 2.  

  

 Henlægger Sikkerhedsstyrelsen administrationen af  

 de i § 10, stk. 1, 1. og 2. punktum, nævnte opgaver til en privat  

 organisation, jf. § 10, stk. 4, kan denne for driftsopgaverne i forbindelse  

 med levering af akkrediteringsydelser beregne sig en kommercielt baseret  

 betaling.  

 Rammerne for fastsættelsen af den kommercielle betaling skal dog aftales  

 mellem styrelsen og den private organisation.
 Stk. 3.  

  

 Ved driftsopgaver som nævnt i stk. 2 forstås  

 akkreditering af laboratorier til prøvning og kalibrering samt akkreditering  

 af virksomheder til certificering, inspektion, attestering og  

 miljøverifikation,  

 både i Danmark og i udlandet, jf. § 10, stk. 1, 1. og 2. punktum.
 § 13 a.  

  

 Ophævet.
 § 13 b.  

  

 Ophævet.
 § 13 c.  

  

 Økonomi- og erhvervsministeren kan  

 fra personer og virksomheder, der ydes midler til efter denne lov, kræve alle  

 oplysninger og regnskaber, som skønnes nødvendige for administrationen m.v.  

 Regnskaber omfatter årsregnskaber med eventuelle koncernregnskaber og  

 årsberetninger, periode- og delregnskaber samt relevant regnskabsmateriale,  

 herunder bogføringsmateriale, ledelsens protokoller og lignende materiale,  

 revisors protokoller og beretninger m.v., samt andet materiale og  

 oplysninger,  

 som skønnes af betydning for udførelsen af kontrol og tilsyn.
 Stk. 2.  

  

 Økonomi- og erhvervsministeren kan efter aftale  

 med finansministeren bemyndige finansstyrelsen til at træffe afgørelser efter  

 nærmere fastsatte regler i forbindelse med administrationen af midler,  

 bevilget efter denne lov.
 Stk. 3.  

  

 Økonomi- og erhvervsministeren kan mod behørig  

 legitimation uden retskendelse til brug for den i stk. 1 nævnte  

 administration m.v.
1)  

 	  

 få adgang til en  

 virksomheds eller sammenslutnings lokaler og transportmidler og 2)  

 	  

 på stedet gøre sig bekendt  

 med og tage kopi af enhver oplysning, herunder regnskaber,  

 regnskabsmateriale,  

 bøger, andre forretningspapirer og elektronisk lagrede data.
 § 13 d.  

  

 Økonomi- og erhvervsministeren kan  

 fastsætte regler om gennemførelse af Det Europæiske Fællesskabs bestemmelser  

 om informationsprocedurer.
 § 13 e.  

  

 Den inddrivende myndighed kan med  

 tillæg af renter og omkostninger efter reglerne for inddrivelse af personlige  

 skatter i kildeskatteloven inddrive tilgodehavender, herunder ved  

 lønindeholdelse, som staten i forbindelse med finansiering af de i § 2, stk.  

 1, nævnte aktiviteter måtte få hos individuelle personer her i landet.
 Stk. 2.  

  

 Reglerne i stk. 1 finder tilsvarende anvendelse  

 for inddrivelse af statskassens tilgodehavender, der hidrører fra indfriede  

 statsgarantier og misligholdte statslån i henhold til denne lov, i henhold  

 til lov nr. 221 af 13. april 1988 om egnsudvikling og den tidligere  

 egnsudviklingslovgivning samt i henhold til lov nr. 211 af 28. maj 1975 om  

 lån til håndværk og mindre industri med senere ændringer.
 Stk. 3.  

  

 Den inddrivende myndighed kan indhente de  

 oplysninger hos skattemyndighederne og andre offentlige myndigheder om  

 skyldneren, som er nødvendige for at varetage inddrivelsen af skyldige beløb  

 efter stk. 1 og 2, herunder oplysninger om indkomst- og formueforhold.
 § 13 f.  

  

 Op til 20 pct. af ydet finansiering  

 til aktiviteter efter § 2 eller § 3 kan tilbageholdes og anvendes til  

 modregning  

 med virksomhedens eventuelle restancer til det offentlige.
 § 14.  

  

 Medmindre højere straf er forskyldt  

 efter anden lovgivning, straffes med bøde den, der i forbindelse med en  

 ansøgning og bevilling heraf, herunder om medfinansiering, tilskud m.v.
1)  

 	  

 afgiver urigtige  

 eller vildledende oplysninger eller 2)  

 	  

 fortier oplysninger  

 af betydning for en sags afgørelse.
 Stk. 2.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3.  

  

 I regler, der udstedes i medfør af denne lov, kan  

 der fastsættes straf af bøde for overtrædelse af reglerne.
 Stk. 2.  

  

 Den, der  

 undlader at efterkomme pålæg efter § 6 a, stk. 2, kan straffes med bøde.
 Stk.3.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 4.  

  

 I regler, der udstedes i medfør af denne lov, kan  

 der fastsættes straf af bøde for overtrædelse af reglerne.
 § 15.  

  

 Økonomi- og erhvervsministeren  

 fastsætter tidspunktet for lovens ikrafttræden.
 § 16.  

  

 De i henhold til tidligere lovgivning  

 om mål og vægt (metrologi) udstedte forskrifter og typegodkendelser, meddelte  

 tilladelser og bemyndigelser vedbliver at have gyldighed, indtil de udløber,  

 ændres eller tilbagekaldes i medfør af bestemmelser i denne lov.
 Stk. 2.  

  

 Sikkerhedsstyrelsens afgørelser truffet efter  

 denne lov eller efter regler udstedt i henhold til denne lov kan ikke  

 indbringes for anden administrativ myndighed. Økonomi- og erhvervsministeren  

 kan dog beslutte, at styrelsens afgørelser kan indbringes for Klagenævnet for  

 Udbud, når der er tale om afslag på eller begrænsning af ansøgt  

 akkreditering, suspendering eller begrænsning af givet akkreditering samt  

 afgørelser om sletning i register over laboratorier, der udfører  

 laboratoriearbejde  

 i henhold til principperne om god laboratoriepraksis (GLP).
 Stk. 3.  

  

 Henlægger Sikkerhedsstyrelsen sine beføjelser  

 efter § 10, stk. 1, jf. § 10, stk. 4, eller efter § 11, stk. 1 og 2, jf. §  

 11, stk. 4, til en privat organisation, kan afgørelser truffet af den private  

 organisation indbringes for styrelsen. Økonomi- og erhvervsministeren kan dog  

 bestemme, at afgørelser om akkreditering efter § 10, stk. 1, truffet af en  

 privat organisation kan indbringes for Klagenævnet for Udbud, når der er tale  

 om afslag på eller begrænsning af ansøgt akkreditering, suspendering eller  

 begrænsning af givet akkreditering samt afgørelser om sletning i register  

 over laboratorier, der udfører laboratoriearbejde i henhold til principperne  

 om god laboratoriepraksis (GLP).
 § 17.  

  

 Loven gælder ikke for Grønland og  

 Færøerne, men kan ved kgl. anordning sættes i kraft for disse landsdele med  

 de afvigelser, som de særlige grønlandske og færøske forhold tilsiger.
