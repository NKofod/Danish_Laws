 En møntsamlerforening har spurgt, om foreningen skal betale moms af hele  

 salgsprisen ved de møntauktioner, som foreningen afholder.
 Foreningen beregner sig et salær på 5 pct af salgsprisen for opsætningen  

 af mønter på lister.
 Foreningen var af den opfattelse, at selve salget var foreningen  

 uvedkommende, idet der er tale om salg af medlemmernes mønter, og foreningen  

 mente derfor, at kun det nævnte salær var momspligtigt.
 Ministeriet for skatter og afgifter har efter aftale med Direktoratet for  

 Toldvæsenet truffet afgørelse om, at salget kan betragtes som anvisningssalg,  

 hvis sælgeren ikke er momsregistreret for handel med tilsvarende varer, og  

 der iagttages følgende:
1. Salget foregår direkte mellem medlemmerne.
Sælger foretager opråb af  

 det udbudte og opkræver betaling mod udlevering af det solgte.
Sælger kan dog  

 give foreningen skriftlig fuldmagt til at optræde som stedfortræder.
 2. Foreningen formidler salget ved opsætning/udgivelse af lister med  

 angivelse af de enkelte sælgeres medlemsnummer.
 Foreningen udsteder faktura til sælger på formidlingshonoraret, men må  

 ikke udstede nogen form for regning på det solgte.
 3. Foreningen har intet ansvar for fejl og mangler ved det solgte.
 4. Udsteder sælger regning, skal denne være adresseret til køber.
 5. Optræder foreningen som stedfortræder, skal der udstedes dags dato  

 kvittering ved opkrævning af betaling fra køber.
 Både den private sælger og den private købers navn - men ikke foreningens  

 - skal anføres på kvitteringen.
 Ved iagttagelse af disse regler skal foreningen alene betale moms af  

 salæret.
 Er sælgeren momsregistreret for handel med tilsvarende varer, eller er der  

 tale om tilfælde, hvor foreningen sælger fra egen møntbeholdning, skal der  

 svares moms af hele det beløb, som køber betaler.
 Da betegnelsen "auktion" i forbindelse med salg af den her  

 omhandlede karakter momsmæssigt kan skabe misforståelser, har ministeriet  

 henstillet, at denne betegnelse undlades i forbindelse med eventuel  

 annoncering mv.
