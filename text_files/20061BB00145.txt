Fremsat den 30. marts 2007 af  

 Per Clausen (EL) og Line Barfod (EL) Forslag til folketingsbeslutning om  

 ret til gratis fødselsforberedelse, ret til at have en jordemoder til stede  

 under fødslen, ret til en efterfødselssamtale og om etablering af en  

 følgejordemoderordning  

 som kompensation for de ofte store afstande i de nye regioner Folketinget pålægger regeringen inden den 1. november 2007 at  

 fremsætte lovforslag, der sikrer   

 	  

 gravide ret til gratis  

 fødselsforberedelse,   

 	  

 fødende ret til at  

 have en jordemoder til stede under hele fødselsforløbet,   

 	  

 kvinder, der lige har  

 født, ret til en samtale med en jordemoder som opfølgning på fødselsforløbet  

 og   

 	  

 etablering af en  

 følgejordemoderordning som kompensation for de ofte store afstande i de nye  

 regioner.
Bemærkninger til forslaget Forslaget er en genfremsættelse af beslutningsforlag nr.
B 104  

 fra folketingsåret 2003-04 med en enkelt udbygning og justering af  

 bemærkningerne til forslaget.
Der henvises vedrørende beslutningsforslaget  

 til  

 Folketingstidende 2003-04, tillæg A side 4527 og 4529 og forhandlingerne side  

 6633.
Begrundelse for forslaget Enhedslisten kan konstatere, at det offentlige system på  

 området for fødsler og jordemødre kan fungere langt bedre, end det gør i dag.  

 I  

 privat regi er der således på det seneste opstået en række kompenserende  

 initiativer.
Initiativerne i det private regi har ofte baggrund i forhold,  

 som  

 at jordemødrene i det offentlige system nogle gange aldrig har set den  

 fødende  

 før fødslen, og at de fødende ikke sjældent har været i kontakt med fire til  

 fem jordemødre undervejs.
Det medfører utryghed og ofte en mere ubehagelig  

 fødsel for den gravide, lyder det fra de private initiativer, som kalder de  

 nye  

 regioners specialafdelinger med 5.000-8.000 fødsler årligt for de rene  

 fødselsfabrikker.
 Der er altså tale om, at det offentlige system ikke fungerer  

 optimalt, og at nogle kan købe sig til noget bedre i det private regi.
Enhedslisten har samtidig noteret sig, at op mod hver tredje  

 jordemoder inden for det sidste år har overvejet at skifte job, heraf  

 halvdelen  

 til job uden for jordemoderfaget.
Der henvises til undersøgelsen foretaget  

 for  

 Jordemoderforeningen: »Jordemødre på deltid og overarbejde: en  

 spørgeskemaundersøgelse af jordemødrenes arbejdsforhold og psykiske  

 arbejdsmiljø«, af Jørgen Møller Christiansen og Nadia E-Salanti, CASA 2006.
 Enhedslisten kan ikke  

 leve med, at niveauet i den offentlige sektor på dette basalt vigtige område  

 er  

 blevet forringet.
 Et godt børneliv starter med en god graviditet og fødsel for  

 moderen og gode vilkår for den efterfølgende start på den selvstændige  

 tilværelse og forældre-barn-tilknytningen.
Historik I oktober 2003 foretog Sundhedsstyrelsen en undersøgelse af  

 jordemoderydelserne på landets fødesteder.
Et notat om undersøgelsen blev  

 fremsendt til Folketingets Sundhedsudvalg den 23. december 2003, jf. 2003-04,  

 Sundhedsudvalget, alm. del  bilag 276.
Undersøgelsen viser, at der er områder, hvor ikke alle amter  

 lever op til anbefalingerne.
Sundhedsstyrelsens notat om undersøgelsen  

 fastslår  

 vedrørende fødselsforberedelse, at en tredjedel af fødestederne har skåret i  

 tilbuddet  

 om fødselsforberedelse inden for de sidste 3 år.
Flere store fødesteder  

 oplyser  

 endvidere, at tilbud om fødselsforberedelse til forældre vil ophøre ved  

 årsskiftet i 2003/04. Det vil i givet fald komme til at berøre knap en  

 sjettedel af alle gravide.
Hvad angår jordemoderens tilstedeværelse hos den  

 fødende under den aktive del af fødslen, er det kun 6 pct. af de fødende, der  

 er næsten sikre på at have en jordemoder hos sig. 19 pct. af de fødende har  

 mindre end 50 pct. chance for, at jordemoderen er til stede under hele  

 fødslen.  

 Sundhedsstyrelsen konkluderer også i sit notat, at der fortsat er rum for  

 forbedringer med hensyn til muligheden for en jordemoders kontinuerlige  

 tilstedeværelse under en fødsel.
Vedrørende efterfødselssamtale er det kun på  

 en  

 femtedel af fødestederne, at næsten alle mødre tilbydes en sådan samtale på  

 fødestedet før udskrivelsen, og på fem ud af ti fødesteder er det under  

 halvdelen  

 af de nybagte mødre, der tilbydes en efterfødselssamtale.
Forslagets formål Beslutningsforslaget har til hensigt at sikre størst mulig  

 tryghed og sikkerhed i forbindelse med fødsler.
Det følger af Sundhedsstyrelsens retningslinjer: »Svangreomsorg:  

 retningslinjer og redegørelse: Sundhedsvæsenets indsats i forbindelse med  

 graviditet, fødsel og barselsperiode«, der trådte i kraft den 1. juli 1998,  

 at   

 	  

 sundhedsfremmende  

 undervisning og vejledning indgår som en integreret del både i de  

 forebyggende  

 helbredsundersøgelser og i fødsels- og forældreforberedelsen og er et  

 nødvendigt led for at opnå formålet med svangreomsorgen,   

 	  

 flere  

 forhold vil være afgørende for den fødendes oplevelse af tryghed i relation  

 til  

 selve fødslen: tilliden til personalets kvalifikationer og muligheder som  

 fødselshjælpere, den fødendes kontakt med personalet og her specielt, at den  

 fødende kender og er tryg ved jordemoderen, og at denne er kontinuerligt til  

 stede ved fødslen, og   

 	  

 jordemoderen  

 og helst fødselsjordemoderen skal tilbyde at besøge kvinden på  

 barselsafdelingen  

 og i hjemmene.
Formålet med dette er bl.a. at give moderen/forældrene  

 mulighed  

 for at tale om fødslens forløb.
Det har stor betydning for den fødendes indstilling til en  

 senere fødsel, at hun føler, at hun er kommet godt ud af fødslen.
En sådan  

 følelse  

 kan fremmes af en personlig samtale med en jordemoder om det konkrete  

 fødselsforløb  

 i dagene efter fødslen.
Denne samtale kan jage mange misforståelser om  

 fødslens  

 forløb af vejen.
En fødende kan meget nemt opfatte en fødselssituation som  

 langt mere kritisk, end den egentlig var.
Ligeledes kan det ikke forventes,  

 at  

 en fødende har opfattet alle jordemoderens og andre henvendelser til hende  

 under fødslen.
Derfor er der meget at hente ved at sikre, at alle fødende  

 efterfølgende får tilbudt denne samtale med jordemoderen.
Det er et vitalt  

 område, som der skal værnes om, ikke mindst i tider, hvor man med lys og  

 lygte  

 leder efter muligheder for besparelser.
 På baggrund af Sundhedsstyrelsens undersøgelse fra oktober  

 2003, der viser de sidste års nedprioriteringer af forholdene for de gravide  

 og  

 de fødende, er det Enhedslistens opfattelse, at der nu er behov for at  

 lovgive  

 på dette område.
 I Sundhedsstyrelsen brev af 27. januar 2004 om jordemoderydelser  

 på landets sygehuse til blandt andet amternes sundhedsforvaltninger siges det  

 bl.a.:
»Sundhedsstyrelsen skal henlede opmærksomheden  

 på, at jordemodertilbudene til gravide, fødende og barselskvinder mange  

 steder  

 ikke lever op til Sundhedsstyrelsens anbefalinger fra 1998. Det gælder  

 antallet  

 af jordemoderkontakter, som en del steder er lavere end det anbefalede, og  

 det  

 gælder forældre- og fødselsforberedelsen, som ikke alle steder tilbydes som  

 en  

 del af jordemoderkontakterne.
Udviklingen de sidste 3 år har desværre  

 generelt  

 været en forringelse af tilbudene.
Det skal pointeres, at styrelsen fortsat  

 finder det væsentligt, at sundhedspersonalet bidrager til, at gravide har den  

 bedst mulige sundhedsadfærd og viden om, hvad der er godt for deres  

 foster/barn.
Arbejdet med netværksskabelse, minimering af rygning og  

 rusmiddelbrug,  

 den rette kostsammensætning, regelmæssig motion samt psykisk forberedelse til  

 fødslen og forældreskabet er væsentligt for et vellykket forløb, og effekten  

 rækker udover selve graviditetsperioden og fødslen.
Der kommer således stadig  

 mere viden om betydningen af påvirkninger i svangerskabet for børns sundhed  

 senere hen.
 Når Sundhedsstyrelsen anbefaler, at der skabes mulighed for, at  

 jordemoderen kan være hos den fødende under hele den aktive del af fødslen,  

 betyder det ikke, at det er forbudt for jordemoderen at forlade den fødende,  

 men at den fødende kvinde har krav på ro omkring sig og på kompetent støtte  

 fra  

 en jordemoder, der koncentrerer sig om hende og ikke distraheres af mange  

 andre  

 opgaver.
Det er vigtigt for mange barselskvinder at kunne tale med en  

 jordemoder om fødslens forløb, men samtidig er det også sundhedspersonalets  

 mulighed for at få en evaluering fra brugeren.
Barselssamtaler er derfor  

 vigtige.
 Knappe økonomiske ressourcer og mangel på jordemødre kan  

 vanskeliggøre efterlevelsen af retningslinierne for svangreomsorgen.
Sammenfattende skal Sundhedsstyrelsen opfordre fødestederne til  

 at bruge de unikke muligheder, der er for forebyggelse og sundhedsfremme i  

 forbindelse med svangreomsorg og fødselshjælp.« Sundhedsstyrelsen ser  

 det endvidere som et problem, at tilbuddet om forældre- og  

 fødselsforberedelse  

 er meget forskelligt også inden for det samme amt/region.
Desuden er den  

 netværksskabelse, som kan foregå både ved fødselsforberedelse for forældre og  

 ved gruppekonsultationer vigtig i dag, hvor der ofte ikke er andre nybagte  

 forældre i familien eller bekendtskabskredsen, som man kan udveksle  

 erfaringer  

 med, jf. notat vedrørende amternes implementering af Sundhedsstyrelsens  

 retningslinjer for svangreomsorgen: »Retningslinjerne fra 1998«,  

 Sundhedsstyrelsen, oktober 2002. Der er tale om en kortsigtet økonomisk  

 besparelse med alvorlige konsekvenser for mor og barn.
Enhedslisten er opmærksom på, at retningslinjerne for  

 svangreomsorgen for tiden er under revision.
Der skulle have foreligget  

 anbefalinger  

 ved udgangen af 2006. Imidlertid forventes det nu, at Sundhedsstyrelsens  

 svangrestyregruppe medio 2007 barsler med nyt.
Enhedslisten ser frem til, at  

 de  

 kommende nye retningslin-jer dels vil ligge tæt op ad indholdet i dette  

 beslutningsforslag,  

 dels vil fastlægge et mindstemål for indsatsen i regionerne.
Forslagets indhold Efter forslaget skal følgende forhold sikres:
  

 	  

 Gravides  

 ret til gratis fødselsforberedelse,   

 	  

 fødendes  

 ret til at have en jordemoder til stede under hele fødselsforløbet,   

 	  

 kvinder,  

 der lige har født, ret til en samtale med en jordmoder som opfølgning på  

 fødselsforløbet, og   

 	  

 etablering  

 af en følgejordemoderordning som kompensation for de ofte store afstande i de  

 nye regioner.
Økonomiske konsekvenser af forslaget Der afsættes 16 mio. kr. til regionerne.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til gratis fødselsforberedelse, ret til at have  

 en  

 jordemoder til stede under fødslen, ret til en efterfødselssamtale og om  

 etablering af en følgejordemoderordning som kompensation for de ofte store  

 afstande i de nye regioner.
(Beslutningsforslag nr.
B 145).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
