Nr LSF 34 Forslag til Lov om ændring af lov om godskørsel Fremsat af trafikministeren (Ikast) den 9. oktober 1991 Vedtaget ved tredjebehandling den 13. december 1991 Lov nr. 839 af 18/12/1991 § 1 I lov nr. 851 af 21. december 1988 om godskørsel foretages følgende  

 ændringer:
 1. I § 3, stk. 1, indsættes efter nr. 4 som nyt nummer:
 »5) ikke har betydelig forfalden gæld til det offentlige, hvorved  

 forstås beløb i størrelsesordenen 50.000 kr. og derover,».
 Nr. 5-7 bliver herefter nr. 6-8.
 2. § 3, stk. 1, nr. 7, der bliver nr. 8, affattes således:
»8) i faglig henseende er kvalificeret til at drive  

 vognmandsvirksomhed og gør det antageligt, at de vil kunne udøve denne på  

 forsvarlig måde og i overensstemmelse med god skik inden for branchen.« 3. § 3, stk. 1, nr. 8, ophæves.
4. I § 4, stk. 1, ændres »§ 3, stk. 1, nr. 4, 5 og  

 8« til: »§ 3, stk. 1, nr. 4, 5, 6 og 8, 2. led.« 5. I § 4, stk. 2, ændres »§ 3, stk. 1, nr. 1-4 og  

 6-8« til: »§ 3, stk. 1, nr. 1-5, 7 og 8«.
 6. I § 12, stk. 2, ændres to steder »§ 3, stk. 1, nr.  

 8« til: »§ 3, stk. 1, nr. 8, 2. led«.
 7. I § 12 indsættes efter stk. 2 som nyt stykke:
»Stk. 3. En tilladelse kan endvidere tilbagekaldes, såfremt  

 indehaveren eller den, der optræder i virksomhedens interesse, har betydelig  

 forfalden gæld til det offentlige, hvorved forstås beløb i størrelsesordenen  

 100.000 kr. og derover.
Tilbagekaldelsen sker på tid fra 1 til 5 år eller  

 indtil videre.« 8. § 12, stk. 3, der bliver stk. 4, affattes således:
»Stk. 4. Godkendelse som ansvarlig leder efter § 4, stk. 2,  

 kan ligeledes tilbagekaldes efter stk. 1-3.« 9. I § 13, stk. 1, ændres »§ 12, stk. 2, og § 12, stk.  

 3, jf. stk. 2« til: »§ 12, stk. 2 og 3, og § 12, stk. 4, jf. stk. 2  

 og 3.« 10. I § 13, stk. 2, ændres »§ 3, stk. 1, nr. 8, eller  

 i § 4, jf. § 3, stk. 1, nr. 8« til: »§ 3, stk. 1, nr. 5 og nr. 8,  

 2. led, eller i § 4, jf. § 3, stk. 1, nr. 5 og 8, 2. led«.
 11. I § 13 indsættes efter stk. 2 som nyt stykke:
»Stk. 3. Anmodning om sagsanlæg vedrørende tilbagekaldelse  

 eller nægtelse af fornyelse ifølge § 12, stk. 3, og § 13, stk. 2, jf. § 3,  

 stk. 1, nr. 5, har ikke opsættende virkning, men retten kan ved kendelse  

 bestemme, at den pågældende under sagens behandling skal have adgang til at  

 udøve den virksomhed, tilladelsen eller godkendelsen vedrører.
Ankes en dom,  

 hvorved tilbagekaldelse ikke findes lovlig, kan den ret, der har afsagt  

 dommen, eller den ret, hvortil sagen er indbragt, bestemme, at  

 vognmandsvirksomheden ikke må udøves under ankesagens behandling.« 12. I § 13, stk. 3, der bliver stk. 4, ændres  

 »Anmodning om sagsanlæg« til: »Anmodning om sagsanlæg  

 vedrørende tilbagekaldelse eller nægtelse af fornyelse af en tilladelse  

 ifølge § 12, stk. 2, og § 13, stk. 2, jf. § 3 stk. 1, nr. 8, 2. led,».
13. I § 13, stk. 4, der bliver stk. 5, ændres »§ 12  

 stk. 3, jf. stk. 2« til: »§ 12, stk. 2 og 3, og § 12, stk. 4, jf.  

 stk. 2 og 3.« § 2 Loven træder i kraft den 1. februar 1992.
Oprindeligt fremsat forslag I lov nr. 851 af 21. december 1988 om godskørsel foretages følgende ændringer:
 1. I § 3, stk. 1, indsættes efter nr. 4 som nyt nummer:
»5) ikke har betydelig forfalden gæld til det offentlige,» Nr. 5-7 bliver herefter nr. 6-8.
 2. § 3, stk. 1, nr. 7, der bliver nr. 8, affattes således:
»8) i faglig henseende er kvalificeret til at drive  

 vognmandsvirksomhed og gør det antageligt, at de vil kunne udøve denne på  

 forvarlig måde og i overensstemmelse med god skik inden for branchen.« 3. § 3, stk. 1, nr. 8, ophæves.
4. I § 4, stk. 1, ændres »§ 3, stk. 1, nr. 4, 5 og  

 8« til: »§ 3, stk. 12, nr. 4, 5, 6 og 8, 2. led.« 5. I § 4, stk. 2, ændres »§ 3, stk. 2, nr. 1-4 og  

 6-8« til: »§ 3, stk. 2, nr. 1-5 og 7-8« 6. I § 12, stk. 2, ændres to steder »§ 3, stk. 1, nr.  

 8« til: »3, stk. 1, nr. 8, 2. led« 7. I § 12 indsættes efter stk. 2 som nyt stykke:
»Stk. 3. En tilladelse kan endvidere tilbagekaldes, såfremt  

 indehaveren eller den, der optræder i virksomhedens interesse, har betydelig  

 forfalden gæld til det offentlige.
Tilbagekaldelsen sker på tid fra 1-5 år  

 eller indtil videre.« 8. § 12, stk. 3, der bliver stk. 4, affattes således:
»Stk. 4. Godkendelse som ansvarlig leder efter § 4, stk. 2, kan  

 ligeledes tilbagekaldes efter stk. 1-3.« 9. I § 13, stk. 1, ændres »§ 12, stk. 2 og § 12, stk.  

 3, jf. stk. 2« til: »§ 12, stk. 2-3 og § 12, stk. 4, jf. stk.  

 2-3.« 10. I § 13, stk. 2, ændres »§ 3, stk. 1, nr. 8, eller  

 i § 4, jf. § 3 stk. 1 nr. 8« til: »§ 3, stk. 1, nr. 5 og nr. 8, 2.  

 led eller i § 4, jf. § 3, stk. 1, nr. 5 og 8, 2. led.« 11. I § 13 indsættes efter stk. 2 som nyt stykke:
»Stk. 3. Anmodning om sagsanlæg vedrørende tilbagekaldelse eller  

 nægtelse af fornyelse ifølge § 12, stk. 3, og § 13, stk. 2, jf. § 3, stk. 1,  

 nr. 5, har ikke opsættende virkning, men retten kan ved kendelse bestemme, at  

 den pågældende under sagens behandling skal have adgang til at udøve den  

 virksomhed, tilladelsen eller godkendelsen vedrører.
Ankes en dom, hvorved  

 tilbagekaldelse ikke findes lovlig, kan den ret, der har afsagt dommen, eller  

 den ret, hvortil sagen er indbragt, bestemme, at vognmandsvirksomheden ikke  

 må udøves under ankesagens behandling.« 12. I § 13, stk. 3, der bliver stk., 4, ændres  

 »Anmodning om sagsanlæg« til: »Anmodning om sagsanlæg  

 vedrørende tilbagekaldelse eller nægtelse af fornyelse af en tilladelse  

 ifølge § 12, stk. 2, og § 13, stk. 2, jf. § 3 stk. 1, nr. 8, 2. led.« 13. I § 13, stk. 4, der bliver stk. 5, ændres »§ 12 stk. 3,  

 jf. stk. 2« til: »§ 12, stk. 2-3 og § 12 stk. 4, jf. stk.  

 2-3.« § 2 Loven træder i kraft den 1. december 1991.
Bemærkninger til lovforslaget Almindelige bemærkninger 1. Folketinget vedtog den 30. maj 1991 lov om ændring af lov om  

 hyrekørsel (lov nr. 408 af 6. juni 1991), som indebar, at de  

 bevillingsudstedende myndigheder (kommunalbestyrelserne og Storkøbenhavns  

 Hyrevognsnævn for så vidt angår Københavns og Frederiksberg kommuner og  

 Københavns Amt) kan nægte at udstede samt tilbagekalde en bevilling til  

 hyrekørsel, såfremt ansøgeren henholdsvis bevillingshaveren har betydelig  

 forfalden gæld til det offentlige navnlig i form af skatterestancer og  

 manglende momsindbetalinger.
Ved betydelig gæld forstås skyldige beløb af en  

 vis størrelse.
Har en ansøger forfalden gæld til det offentlige i  

 størrelsesordenen ca. 50.000 kr., vil dette i almindelighed være  

 tilstrækkeligt til at nægte ansøgeren be villing til hyrekørsel.
Er der  

 derimod tale om tilbagekaldelse af en bevilling skal den forfaldne gæld  

 mindst udgøre ca. 100.000 kr.
Baggrunden for fremsættelsen af forslaget til ovennævnte ændringslov til  

 hyrekørselsloven var, at et udvalg under Finansministeriet,  

 Budgetdepartementet, i november 1990 afgav en beretning om forbedret  

 restanceinddrivelse.
Beretningen indeholdt en række oplysninger om restancer  

 til det offentlige samt forslag til forbedret restanceinddrivelse.
Det  

 fremgår af beretningen, at selvstændige erhvervsdrivende, der udgør 8% af  

 samtlige skattepligtige i landet, tegner sig for 75 pct. - svarende til ca.  

 23 mia. kr. - af restancerne til det offentlige.
I forslaget til ændringslov  

 oplystes det, at der siden 1986 i Sverige har været mulighed for at udstede  

 et næringsforbud, hvis en person har undladt at betale told eller afgifter.
 Sammen med behandlingen af forslaget til lov om ændring af hyrekørsel  

 behandledes en række andre forslag vedrørende inddrivelse af restancer til  

 det offentlige, offentlig inkassovirksomhed m.v. og det blev fra regeringens  

 side tilkendegivet, at de foreslåede regler på hyrekørselsområdet skulle  

 betragtes som modelforslag, hvis indhold skulle overføres til en række andre  

 områder. Ændringsloven til hyrekørselsloven vedtoges med et meget stort  

 flertal.
 Den eksisterende lov om godskørsel indeholder ikke tilstrækkelig hjemmel  

 til at nægte tilladelse og godkendelse i henhold til loven eller  

 tilbagekaldelse af en allerede meddelt tilladelse eller godkendelse, i de  

 tilfælde, hvor den pågældende har betydelig forfalden gæld til det  

 offentlige.
Nærværende lovforslag har - i lighed med de gennemførte ændringer på  

 hyrekørselsområdet - til hensigt at nedbringe de store restancer til det  

 offentlige.
Det foreslås derfor, at godskørselsloven ændres, således at en  

 tilladelse eller en godkendelse som ansvarlig leder i henhold til loven kan  

 nægtes henholdsvis tilbagekaldes, såfremt den pågældende har betydelig  

 forfalden gæld til det offentlige, navnlig i form af skatte- og  

 momsrestancer.
 Den tilladelsesudstedende og godkendende myndighed (Vejtransportrådet  

 eller Direktoratet for Vejtransport i henhold til de herom fastsatte  

 bestemmelser om kompetencefordeling) vil kunne indhente de oplysninger om en  

 ansøgers, tilladelsesindehavers eller en ansvarlig leders økonomiske forhold  

 fra offentlige myndigheder, der er nødvendig for at afgøre, om den pågældende  

 har betydelig forfalden gæld til det offentlige.
 Endvidere vil offentlige myndigheder som f.eks. skattevæsenet kunne  

 underrette den tilladelsesudstedende myndighed, hvis en tilladelsesindehaver  

 eller en ansvarlig leders restancer skønnes at have betydning for, om  

 tilladelsen eller godkendelsen skal tilbagekaldes.
 2. Efter den gældende lovgivning kan en tilladelse eller  

 godkendelse som ansvarlig leder alene meddeles den pågældende, såfremt en  

 række betingelser vedrørende økonomisk grundlag, vandel, faglige  

 kvalifikationer m.v. er opfyldt, jf. § 3, stk. 1, og § 4, stk. 1 og 2, jf. §  

 3, stk. 1. Ifølge § 3, stk. 1, nr. 8, skal ansøgeren gøre det antageligt, at  

 vedkommende vil kunne udøve vognmandsvirksomhed på forsvarlig måde og i  

 overensstemmelse med god skik inden for branchen.
Der er i bemærkningerne til forslaget til lov om godskørsel nærmere  

 redegjort for, hvad der forstås ved udøvelse af vognmandsvirksomhed »på  

 forsvarlig måde og i overensstemmelse med god skik inden for branchen.« Det fremgår således med hensyn til udøvelsen af en virksomhed på  

 forsvarlig måde, at dette, udover tilfælde hvor der er begået et eller flere  

 strafbare forhold, omfatter forhold, der ikke har medført strafferetlig  

 tiltale, herunder at ansøgeren i en anden virksomhed har tilsidesat hensynet  

 til sine kunder.
Endvidere kan omstændighederne ved en eventuel konkurs,  

 betalingsstandsning m.v. medføre, at den pågældende ikke kan anses at kunne  

 udøve virksomheden på forsvarlig måde.
Endelig er det med henblik på  

 »god skik inden for branchen« anført, at den pågældende skal kunne  

 leve op til de inden for branchen gældende regler og kutymer for god og  

 sædvanlig, faglig kompetent transportvirksomhed.
Der har under den hidtidige administration af godskørselslovens § 3, stk.  

 1, nr. 8, været rejst tvivl om, hvorvidt der i visse sager har været  

 tilstrækkelig hjemmel til nægtelse henholdsvis tilbagekaldelse af en  

 tilladelse til godskørsel eller godkendelse af en ansvarlig leder.
Det har  

 nærmere bestemt været tale om tilfælde, hvor en person, der har været  

 ansvarlig for driften af en tidligere virksomhed eller i væsentlig grad  

 bestemmende for driften, har udvist en sådan grad af ringe faglige  

 kvalifikationer og evne til at drive virksomheden økonomisk forsvarligt, at  

 han af denne grund er blevet anset for ude af stand til at drive fremtidig  

 vognmandsvirksomhed på forsvarlig måde og i overensstemmelse med god skik  

 inden for branchen.
Den nærmere begrundelse for, at der ikke skulle være tilstrækkelig hjemmel  

 til at anvende § 3, stk. 1, nr. 8, i disse sager, har været en henvisning  

 til, at det kun er i tilfælde af egentlige »dadelværdige« forhold  

 hos den pågældende person, bestemmelsen kan anvendes.
Ud fra denne  

 betragtning skulle dokumenteret mangel på evne til at drive en virksomhed  

 økonomisk og forretningsmæssigt forsvarligt alene ikke være tilstrækkelig til  

 en nægtelse eller tilbagekaldelse af en tilladelse/godkendelse som ansvarlig  

 leder.
Det har ved vedtagelsen af godskørselsloven aldrig været hensigten at  

 bestemmelsen i lovens § 3, stk. 1, nr. 8, skulle fortolkes og dermed anvendes  

 med den ovenfor angivne indskrænkning.
Tværtimod var det i bemærkningerne til  

 lovforslaget fremhævet, at formålet med loven var at foretage en opstramning  

 af de hidtidige kvalifikationskrav.
Allerede efter den forud for loven  

 gældende lovgivning blev en person anset for faglig ukvalificeret til at  

 drive vognmandsvirksomhed, hvis de økonomiske vanskeligheder, ansøgeren havde  

 haft forinden, kunne tilskrives forhold, som ved fornuftig drift af  

 virksomheden kunne være undgået.
 Nærværende lovforslag fremsættes for at præcisere, at § 3, stk. 1, nr. 8,  

 (der i forslaget er blevet nr. 8, 2. led) finder anvendelse i ovennævnte og  

 lignende tilfælde, hvor der ikke har foreligget nogen form for uredelighed  

 eller »dadelværdige« forhold, men hvor den pågældende i sin  

 tidligere virksomhed har dokumenteret mangel på evne til at drive  

 virksomheden økonomisk og forretningsmæssigt forsvarligt.
Denne præcisering af lovgivningen er nødvendig, såfremt en sanering af  

 vognmandserhvervet på dette område skal kunne gennemføres.
En sådan sanering  

 er nødvendig, navnlig af hensyn til virksomhedernes kreditorer, herunder det  

 offentlige.
En præcisering af lovbestemmelsen vil endvidere være medvirkende  

 til at begrænse det samfundsmæssige uønskede »konkursrytteri«.
Hvis  

 dokumenteret mangel på evne til at drive vognmandsvirksomhed ikke må indgå i  

 Vejtransportrådets vurdering vil en væsentlig del af grundlaget for rådets  

 virksomhed således være bortfaldet.
 Der fremsættes samtidig hermed et tilsvarende lovforslag på  

 buskørselsområdet (forslag til lov om ændring af lov om buskørsel).
 3. Såvel den del af lovforslaget, der vedrører restancer til det  

 offentlige, som den foreslåede præcisering af bestemmelsen om  

 virksomhedsudøvelse på forsvarlig måde og i overensstemmelse med god skik  

 inden for branchen, støttes af hovedorganisationen Danske Vognmænd.
 4. Lovforslaget vil ikke medføre øget administration, og forventes  

 af medføre øgede indtægter for staten ved nedbringelse af restancer til det  

 offentlige inden for vognmandsbranchen.
Bemærkninger til lovforslagets enkelte bestemmelser Til nr. 1 § 1 Til nr. 1 Forslaget indebærer, at den tilladelsesudstedende myndighed  

 (Vejtransportrådet eller Direktoratet for Vejtransport efter de derom  

 gældende bestemmelser om kompetencefordeling) kan nægte at udstede en  

 tilladelse til godskørsel eller godkende en ansvarlig leder af en  

 vognmandsvirksomhed, såfremt den pågældende har betydelig forfalden gæld til  

 det offentlige, navnlig i form af skatterestancer og manglende  

 momsindbetalinger.
Ved betydelig gæld forstås skyldige beløb af en vis størrelse.
Har en  

 ansøger forfalden gæld til det offentlige i en størrelsesorden ca. 50.000  

 kr., vil dette i almindelighed være tilstrækkeligt til at nægte den  

 pågældende tilladelse eller godkendelse som ansvarlig leder.
Det er ikke afgørende, om gælden vedrører vognmandsvirksomheden i henhold  

 til en tidligere eller en eksisterende tilladelse.
Anden gæld, der hidrører  

 fra tidligere virksomhed eller ansættelsesforhold, vil kunne medføre  

 nægtelse, såfremt gælden er af en sådan størrelse, at det må antages, at der  

 fremtidig vil opstå restancer til det offentlige, hvis der gives den  

 pågældende tilladelse eller godkendelse som ansvarlig leder.
 Ved vurderingen af, om der foreligger en væsentlig gældspost, må der tages  

 hensyn til den almindelige pris- og lønudvikling.
 En afgørelse om nægtelse af fornyelse af en tilladelse, hvis  

 gyldighedsperiode er udløbet, vil efter forslaget af tilladelsesindehaveren  

 kunne forlanges indbragt for domstolene svarende til den eksisterende  

 ordning, hvor en tilladelse nægtes fornyet under henvisning til at ansøgeren  

 ikke antages at ville kunne udøve vognmandsvirksomhed på forsvarlig måde og i  

 overensstemmelse med god skik inden for branchen, jf. § 3, stk. 1, nr. 8,  

 eller § 4, jf. § 3, stk. 1, nr. 8.
I modsætning til den eksisterende ordning i lovens § 13, stk. 3, har  

 anmodning om sagsanlæg ikke opsættende virkning på nægtelsen.
Dette skyldes,  

 at afgrænsningen af de forhold, der kan medføre nægtelse af tilladelse i  

 disse tilfælde er langt mere entydig end afgrænsningen i § 13, stk. 2, hvor  

 det skal dokumenteres, at den pågældende har gjort sig skyldig i forhold, der  

 giver grund til at antage, at han ikke kunne udøve vognmandsvirksomhed på  

 forsvarlig måde og i overensstemmelse med god skik inden for branchen.
Til nr. 2-3 Ved den foretagne sammenskrivning af de eksisterende bestemmelser i § 3,  

 stk. 1, nr. 7 og 8, præciseres den tætte sammenhæng mellem faglige  

 kvalifikationer og den pågældendes evne til at udøve vognmandsvirksomhed på  

 forsvarlig måde og i overensstemmelse med god skik inden for branchen.
Det  

 præciseres således, at nægtelse af en tilladelse eller godkendelse i henhold  

 til godskørselsloven i henhold til § 3, stk. 1, nr. 8, 2. led i lovforslaget,  

 kan finde sted i de tilfælde, hvor en ansøger har haft økonomiske  

 vanskeligheder i en tidligere virksomhed og disse kan tilskrives forhold, som  

 den pågældende er ansvarlig for, og som ved fornuftig drift kunne have været  

 undgået.
Den pågældende vil i så tilfælde ikke blive anset for kvalificeret  

 til at drive vognmandsvirksomhed.
Der henvises i øvrigt til lovforslagets  

 almindelige bemærkninger herom.
Til nr. 4-5 Ved den foreslåede ændring af § 4, stk. 1 og 2, vil der kunne ske nægtelse  

 af tilladelse til et selskab henholdsvis nægtelse af godkendelse af  

 selskabets ansvarlige leder, såfremt selskabet eller den ansvarlige leder har  

 betydelig forfalden gæld til det offentlige.
Til nr. 6-9 og 11 Forslaget indebærer, at den tilladelsesudstedende myndighed  

 (Vejtransportrådet eller Direktoratet for Vejtransport efter de derom  

 gældende bestemmelser om kompetencefordeling) kan tilbagekalde en tilladelse  

 eller godkendelse i henhold til godskørselsloven, såfremt  

 tilladelsesindehaveren, den ansvarlige leder, eller den, der optræder i  

 virksomhedens interesse, har betydelig forfalden gæld til det offentlige.
Ved betydelig gæld forstås skyldige beløb af en vis størrelse.
Det er dog  

 samtidig klart, at der må kræves mere graverende forhold end ved nægtelse af  

 en tilladelse eller godkendelse, før en tilladelse eller godkendelse kan  

 tilbagekaldes under henvisning til, at den pågældende er i restance til det  

 offentlige.
Har den pågældende en forfalden gæld til det offentlige i  

 størrelsesordenen ca. 100.000 vil dette kunne være tilstrækkeligt til at  

 tilbagekalde tilladelsen eller godkendelsen.
I vurderingen heraf bør det  

 indgå, om gælden er pludseligt opstået, eller om den gennem længere tid er  

 vokset, og om der i denne forbindelse er truffet effektive foranstaltninger  

 fra den pågældendes side til nedbringelse af gælden inden for en rimelig  

 tidsfrist.
Ved afgørelsen om tilbagekaldelse skal der lægges vægt på, om  

 gælden vedrører vognmandsvirksomheden.
 Det forudsættes, at den tilladelsesudstedende myndighed, forud for en  

 tilbagekaldelse, meddeler den pågældende, hvilke konsekvenser  

 (tilbagekaldelse) en fortsat betydelig restance kan få, således at den  

 pågældende har mulighed for at indfri denne restance inden for en rimelig  

 tidsfrist.
En afgørelse om tilbagekaldelse vil efter forslaget kunne forlanges  

 indbragt for domstolene af den, afgørelsen vedrører.
I modsætning til den  

 eksisterende ordning i lovens § 13, stk. 3, har anmodning om sagsanlæg ikke  

 opsættende virkning på tilbagekaldelsen.
Dette skyldes, at afgrænsningen af  

 de forhold, der kan medføre tilbagekaldelse af tilladelse eller godkendelse,  

 er langt mere entydige end afgrænsningen i § 13, stk. 3, jf. § 12, stk. 2 og  

 3, hvor det skal dokumenteres, at den pågældende har gjort sig skyldig i  

 forhold, der giver grund til at antage, at han ikke fremtidig vil udøve  

 vognmandsvirksomhed på forsvarlig måde og i overensstemmelse med god skik  

 inden for branchen.
 En tilsvarende bestemmelse om, at en begæring om domstolsprøvelse som  

 udgangspunkt ikke tillægges opsættende virkning findes i § 22 i lov om  

 spillekasinoer (lov nr. 397 af 13. juni 1990).
Til nr. 10 Se bemærkningerne til nr. 1.
Til nr. 12-13 Der er alene tale om konsekvensændringer.
§ 2 Det foreslås, at loven træder i kraft den 1. december 1991. Den foreslåede  

 regel vedrørende restancer til det offentlige finder også anvendelse på  

 ansøgninger om tilladelse eller godkendelse, der er indgivet før den 1.  

 december 1991, men ikke færdigbehandlet på dette tidspunkt.
Det forudsættes,  

 at det ved afgørelse om tilbagekaldelse af en tilladelse eller godkendelse  

 tillægges en vis betydning, om gælden helt eller delvis er forfalden inden  

 lovens ikrafttræden, således at der stilles noget strengere krav til en  

 tilbagekaldelse i disse tilfælde.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 851 af 21. december 1988 om godskørsel, foretages følgende  

 ændringer:
 1. I § 3, stk. 1, indsættes efter nr. 4 som nyt nummer:
»5) ikke har betydelig forfalden gæld til det offentlige,» Nr. 5-7 bliver herefter 6-8.
 2. § 3, stk. 1, nr. 7, der bliver nr. 8, affattes således:
»8) i faglig henseende er kvalificeret til at drive  

 vognmandsvirksomhed og gør det antageligt, at de vil kunne udøve denne på  

 forsvarlig måde og i overensstemmelse med god skik inden for branchen.« 3. § 3, stk. 1, nr. 8, ophæves.
§ 3. Tilladelse i henhold til § 1, stk. 1, meddeles personer, der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål, 4) hverken har anmeldt betalingsstandsning eller er under konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en nærliggende fare  

 for misbrug af adgangen til at udføre vognmandsvirksomhed, jf. borgerlig  

 straffelovs § 78, stk. 2, 7) i faglig henseende er kvalificeret til at drive vognmandsvirksomhed og 8) i øvrigt gør det antageligt, at de vil kunne udøve denne på forsvarlig  

 måde og i overensstemmelse med god skik inden for branchen.
4. I § 4, stk. 1, ændres »§ 3, stk. 1, nr. 4, 5 og  

 8« til: »§ 3, stk. 12, nr. 4, 5, 6 og 8, 2. led.« 5. I § 4, stk. 2, ændres »§ 3, stk. 2, nr. 1-4 og  

 6-8« til: »§ 3, stk. 2, nr. 1-5 og 7-8« § 4. Tilladelse i henhold til § 1, stk. 1, kan meddeles  

 aktieselskaber eller anpartsselskaber, når selskabet opfylder betingelserne i  

 § 3, stk. 1, nr. 4, 5 og 8.
Stk. 2. Selskabet skal have ansat en godkendt ansvarlig leder, der  

 faktisk og vedvarende skal forestå virksomhedens godskørsel.
Denne skal  

 opfylde betingelserne i § 3, stk. 1, nr. 1-4 og 6-8, jf. stk. 2.
6. I § 12, stk. 2, ændres to steder »§ 3, stk. 1, nr.  

 8« til: »3, stk. 1, nr. 8, 2. led« 7. I § 12 indsættes efter stk. 2 som nyt stykke:
»Stk. 3. En tilladelse kan endvidere tilbagekaldes, såfremt  

 indehaveren eller den, der optræder i virksomhedens interesse, har betydelig  

 forfalden gæld til det offentlige.
Tilbagekaldelsen sker på tid fra 1-5 år  

 eller indtil videre.« 8. § 12, stk. 3, der bliver stk. 4, affattes således:
»Stk. 4. Godkendelse som ansvarlig leder efter § 4, stk. 2, kan  

 ligeledes tilbagekaldes efter stk. 1-3.« § 12. Tilladelsen kan tilbagekaldes, hvis indehaveren eller den,  

 der optræder i virksomhedens interesse, groft eller gentagne gange har  

 overtrådt vilkårene for tilladelsen, jf. § 6, bestemmelserne i denne lov  

 eller forskrifter udstedt i medfør af loven.
Stk. 2. Det samme gælder, såfremt betingelserne i § 3, stk. 1, nr.  

 8, eller i § 4, jf. § 3, stk. 1, nr. 8, for meddelelse af tilladelse ikke  

 længere er til stede.
Tilbagekaldelsen sker på tid fra 1-5 år eller indtil  

 videre.
 Stk. 3. Godkendelse som ansvarlig leder efter § 4, stk. 2, kan  

 ligeledes tilbagekaldes efter stk. 1 og 2.
9. I § 13, stk. 1, ændres »§ 12, stk. 2, og § 12, stk.  

 3, jf. stk. 2« til: »§ 12, stk. 2-3 og § 12, stk. 4, jf. stk.  

 2-3.« 10. I § 13, stk. 2, ændres »§ 3, stk. 1, nr. 8, eller  

 i § 4, jf. § 3 stk. 1 nr. 8« til: »§ 3, stk. 1, nr. 5 og nr. 8, 2.  

 led eller i § 4, jf. § 3, stk. 1, nr. 5 og 8, 2. led.« 11. I § 13 indsættes efter stk. 2 som nyt stykke:
»Stk. 3. Anmodning om sagsanlæg vedrørende tilbagekaldelse eller  

 nægtelse af fornyelse ifølge § 12, stk. 3, og § 13, stk. 2, jf. § 3, stk. 1,  

 nr. 5, har ikke opsættende virkning, men retten kan ved kendelse bestemme, at  

 den pågældende under sagens behandling skal have adgang til at udøve den  

 virksomhed, tilladelsen eller godkendelsen vedrører.
Ankes en dom, hvorved  

 tilbagekaldelse ikke findes lovlig, kan den ret, der har afsagt dommen, eller  

 den ret, hvortil sagen er indbragt, bestemme, at vognmandsvirksomheden ikke  

 må udøves under ankesagens behandling.« 12. I § 13, stk. 3, der bliver stk., 4, ændres  

 »Anmodning om sagsanlæg« til: »Anmodning om sagsanlæg  

 vedrørende tilbagekaldelse eller nægtelse af fornyelse af en tilladelse  

 ifølge § 12, stk. 2, og § 13, stk. 2, jf. § 3 stk. 1, nr. 8, 2. led.« 13. I § 13, stk. 4, der bliver stk. 5, ændres »§ 12 stk. 3,  

 jf. stk. 2« til: »§ 12, stk. 2-3 og § 12 stk. 4, jf. stk.  

 2-3.« § 13. En afgørelse efter § 12, stk. 2, og § 12, stk. 3, jf. stk.  

 2, kan af den, afgørelsen vedrører, forlanges indbragt for domstolene.  

 Anmodning herom skal inden 4 uger efter, at afgørelsen er meddelt den  

 pågældende, fremsættes over for Vejtransportrådet, der anlægger sag i den  

 borgerlige retsplejes former.
 Stk. 2. Bestemmelsen i stk. 1 gælder også, såfremt  

 Vejtransportrådet bestemmer, at tilladelsen ikke kan fornys på grund af, at  

 ansøgeren ikke længere opfylder betingelserne i § 3, stk. 2, nr. 8, eller i §  

 4, jf. § 3, stk. 1, nr. 8.
Stk. 3. Anmodning om sagsanlæg har opsættende virkning, men retten  

 kan ved kendelse bestemme, at den pågældende under sagens behandling ikke må  

 udøve den virksomhed, tilladelsen eller godkendelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 4. En tilbagekaldelse efter § 12, stk. 2, og § 12, stk. 3,  

 jf. stk. 2, kan til enhver tid efter ansøgning ophæves af Vejtransportrådet.  

 En ansøgning herom kan dog kun indgives med 1 års mellemrum.
Hvis ansøgningen  

 afslås, kan ansøgeren forlange afgørelsen prøvet ved domstolene, såfremt  

 tilbagekaldelsen er sket indtil videre og der er forløbet mindst 5 år efter  

 tilbagekaldelsen og mindst 2 år efter, at ophævelsen senest er nægtet ved  

 dom.
Stk. 1, 2. pkt. finder tilsvarende anvendelse.
Efter 2. behandling den 12. december 1991 § 1 I lov nr. 851 af 21. december 1988 om godskørsel foretages følgende  

 ændringer:
 1. I § 3, stk. 1, indsættes efter nr. 4 som nyt nummer:
 »5) ikke har betydelig forfalden gæld til det offentlige, hvorved  

 forstås beløb i størrelsesordenen 50.000 kr. og derover,».
 Nr. 5-7 bliver herefter nr. 6-8.
 2. § 3, stk. 1, nr. 7, der bliver nr. 8, affattes således:
»8) i faglig henseende er kvalificeret til at drive  

 vognmandsvirksomhed og gør det antageligt, at de vil kunne udøve denne på  

 forsvarlig måde og i overensstemmelse med god skik inden for branchen.« 3. § 3, stk. 1, nr. 8, ophæves.
4. I § 4, stk. 1, ændres »§ 3, stk. 1, nr. 4, 5 og  

 8« til: »§ 3, stk. 1, nr. 4, 5, 6 og 8, 2. led.« 5. I § 4, stk. 2, ændres »§ 3, stk. 1, nr. 1-4 og  

 6-8« til: »§ 3, stk. 1, nr. 1-5, 7 og 8«.
 6. I § 12, stk. 2, ændres to steder »§ 3, stk. 1, nr.  

 8« til: »§ 3, stk. 1, nr. 8, 2. led«.
 7. I § 12 indsættes efter stk. 2 som nyt stykke:
»Stk. 3. En tilladelse kan endvidere tilbagekaldes, såfremt  

 indehaveren eller den, der optræder i virksomhedens interesse, har betydelig  

 forfalden gæld til det offentlige, hvorved forstås beløb i størrelsesordenen  

 100.000 kr. og derover.
Tilbagekaldelsen sker på tid fra 1 til 5 år eller  

 indtil videre.« 8. § 12, stk. 3, der bliver stk. 4, affattes således:
»Stk. 4. Godkendelse som ansvarlig leder efter § 4, stk. 2,  

 kan ligeledes tilbagekaldes efter stk. 1-3.« 9. I § 13, stk. 1, ændres »§ 12, stk. 2, og § 12, stk.  

 3, jf. stk. 2« til: »§ 12, stk. 2 og 3, og § 12, stk. 4, jf. stk. 2  

 og 3.« 10. I § 13, stk. 2, ændres »§ 3, stk. 1, nr. 8, eller  

 i § 4, jf. § 3, stk. 1, nr. 8« til: »§ 3, stk. 1, nr. 5 og nr. 8,  

 2. led, eller i § 4, jf. § 3, stk. 1, nr. 5 og 8, 2. led«.
 11. I § 13 indsættes efter stk. 2 som nyt stykke:
»Stk. 3. Anmodning om sagsanlæg vedrørende tilbagekaldelse  

 eller nægtelse af fornyelse ifølge § 12, stk. 3, og § 13, stk. 2, jf. § 3,  

 stk. 1, nr. 5, har ikke opsættende virkning, men retten kan ved kendelse  

 bestemme, at den pågældende under sagens behandling skal have adgang til at  

 udøve den virksomhed, tilladelsen eller godkendelsen vedrører.
Ankes en dom,  

 hvorved tilbagekaldelse ikke findes lovlig, kan den ret, der har afsagt  

 dommen, eller den ret, hvortil sagen er indbragt, bestemme, at  

 vognmandsvirksomheden ikke må udøves under ankesagens behandling.« 12. I § 13, stk. 3, der bliver stk. 4, ændres  

 »Anmodning om sagsanlæg« til: »Anmodning om sagsanlæg  

 vedrørende tilbagekaldelse eller nægtelse af fornyelse af en tilladelse  

 ifølge § 12, stk. 2, og § 13, stk. 2, jf. § 3 stk. 1, nr. 8, 2. led,».
13. I § 13, stk. 4, der bliver stk. 5, ændres »§ 12  

 stk. 3, jf. stk. 2« til: »§ 12, stk. 2 og 3, og § 12, stk. 4, jf.  

 stk. 2 og 3.« § 2 Loven træder i kraft den 1. februar 1992.
