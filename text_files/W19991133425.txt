 En efterfølgende CT-scanning af lænden viste en frembuling af  

 brusken ved mellemrummene mellem de tre nederste lændehvirvler.
 Der blev klaget over, at fysioterapeuten knækkede hendes ryg 3  

 steder, og at han ikke forud for undersøgelsen orienterede hende  

 herom.
Fysioterapeutisk behandling uden  

 lægehenvisning Patientklagenævnet fandt, at fysioterapeuten ikke  

 udviste tilstrækkelig omhu og samvittighedsfuldhed ved sin behandling  

 af kvinden, idet han burde have haft en henvisning fra en læge,  

 før han undersøgte og behandlede hende med manuelterapeutiske  

 undersøgelses- og behandlingsmetoder.
Det var nævnets opfattelse, at et center, som  

 arbejder uden lægehenvisning, og hvor der ikke optages sygehistorie,  

 kun bør bruge undersøgelse af specielt ryg og nakke, ved at  

 klienten aktivt eller ledet udfører bevægelserne.
Nævnet  

 oplyste endvidere, at det er god fysioterapeutisk standard at optage  

 sygehistorie, foretage en undersøgelse og vurdering og beskrive en  

 handlingsplan skriftligt og medinddrage patienten i hele forløbet.
 Endelig var det nævnets vurdering, at der var  

 kontraindikation for den beskrevne undersøgelse og behandling, da  

 kvinden var blevet indprentet af forskellige fysiurger, at hun ikke  

 måtte få foretaget manipulation af rygsøjlen.
