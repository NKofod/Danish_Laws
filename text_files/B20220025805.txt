Bekendtgørelse om delegation af kompetencen i kapitel 2 a i lov om offentlige veje m.v. til Sund & Bælt Holding A/S I medfør af § 17 r, stk. 1, i lov nr. 1520 af 27. december 2014 om offentlige veje m.v., som ændret ved lov nr. 434 af 16. marts 2021, fastsættes:
 § 1. Sund & Bælt Holding A/S, eller et datterselskab til Sund & Bælt Holding A/S, bemyndiges til at udøve de beføjelser, som Vejdirektoratet er tillagt efter kapitel 2 a i lov om offentlige vej m.v. eller regler fastsat i medfør af samme kapitel, i forbindelse med:
 1) Etableringen af en beredskabsplads beliggende på det areal der afgrænses af frakørselsrampe TSA15 i nord, tilkørselsrampe TSA 16 i vest og Øresundsmotorvejen i syd.
 2) Udvidelse af Øresundsmotorvejen.
 3) En Østlig Ringvej.
 § 2. Ved projekter, som skal tillades ved vedtagelsen af en anlægslov, varetager Transportministeriet de nødvendige myndighedsopgaver.
 § 3. Bekendtgørelsen træder i kraft den 1. marts 2022.
