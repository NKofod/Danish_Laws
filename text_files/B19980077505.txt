 Bekendtgørelse om indbetaling af Den  

 Særlige Pensionsopsparing ved udbetaling af dagpenge efter lov om  

 dagpenge ved sygdom eller fødsel.
 Efter § 30 c, stk.3, i lov om dagpenge ved sygdom eller  

 fødsel, jf. lovbekendtgørelse nr. 632 af 22. juli 1997, som  

 ændret ved § 5 i lov nr. 803 af 24. oktober 1997, lov nr. 892 af  

 3. december 1997, lov nr. 893 af 3. december 1997, § 32 i lov nr. 980 af  

 17. december 1997, § 1 i lov nr. 1111 af 29. december 1997, § 11 i  

 lov nr. 264 af 7. maj 1998 og § 5 i lov nr. 468 af 1. juli 1998,  

 fastsættes efter indstilling fra bestyrelsen for Arbejdsmarkedets  

 Tillægspension:
Personkreds § 1. Der indbetales for 1999 og senere år en  

 særlig pensionsopsparing for lønmodtagere, der får  

 udbetalt dagpenge fra en arbejdsgiver eller fra kommunen efter lov om  

 dagpenge ved sygdom eller fødsel.
 Stk. 2. Når dagpengene udbetales af en privat  

 arbejdsgiver, betragtes bidraget til Den Særlige Pensionsopsparing som  

 bidrag til Arbejdsmarkedets Tillægspension og indbetales kun, hvis  

 lønmodtageren er omfattet af Arbejdsmarkedets  

 Tillægspension.
Beregning og indeholdelse § 2. For lønmodtagere omfattet af § 1,  

 indbetales 1 pct. af dagpengene til Den Særlige Pensionsopsparing.  

 Beregningen foretages efter fradrag af dagpengemodtagerens andel af  

 ATP-bidraget.
 Stk. 2. Kommunen eller arbejdsgiveren tilbageholder  

 opsparingsbeløbet ved udbetaling af dagpengene.
Kommunens indbetaling og indberetning § 3. Kommunerne indbetaler  

 opsparingsbeløbet for perioder, hvor de udbetaler sygedagpenge.  

 Opsparingsbeløbet pr. uge nedrundes til nærmelse hele  

 kronebeløb.
Indbetaling sker til en særlig konto for Den  

 Særlige Pensionsopsparing på de girokort, som Arbejdsmarkedets  

 Tillægspension udsender ved hvert kvartals udløb.
§ 4. Kommunerne indberetter senest den 1.juni det  

 samlede opsparingsbeløb for den enkelte lønmodtager for det  

 foregående år.
Indberetning sker særskilt og direkte til  

 Arbejdsmarkedets Tillægspension.
Offentlige arbejdsgiveres indbetaling og  

 indberetning § 5. Offentlige arbejdsgivere indbetaler  

 opsparingsbeløbet for perioder, hvor de udbetaler sygedagpenge.  

 Opsparingsbeløbet pr. uge nedrundes til det nærmeste hele  

 kronebeløb.
Indbetalingen sker på de girokort, som  

 Arbejdsmarkedets Tillægspension udsender ved hvert kvartals  

 udløb, til en særlig konto for Den særlige  

 Pensionsopsparing.
§ 6. Offentlige arbejdsgivere indberetter senest  

 den 1.juni det samlede opsparingsbeløb for den enkelte  

 lønmodtager for det foregående år.
Indberetningen sker  

 særskilt og direkte til Arbejdsmarkedets Tillægspension.
Fælles indberetningsregler for kommuner og  

 offentlige arbejdsgivere § 7. Det samlede opsparingsbeløb forfalder  

 til betaling den 1. i måneden efter hvert kvartals udløb.  

 Kommunen eller arbejdsgiveren indbetaler det samlede opsparingsbeløb  

 til Arbejdsmarkedets Tillægspension senest den 14. i måneden  

 efter kvartalets udløb.
For opsparingsbeløb, der skal  

 indbetales i januar måned, er sidste rettidige indbetalingsdag dog den  

 20. januar.
 § 8. Sker indbetaling af opsparingsbeløbet  

 ikke rettidigt, skal kommunen eller arbejdsgiveren betale renter af  

 beløbet med 1½ pct. for hver påbegyndt måned fra  

 kvartalets udløb.
§ 9. Hvis en lønmodtager skal tilbagebetale  

 dagpenge, som er modtaget med urette, skal indbetalte opsparingsbeløb  

 af denne ydelse overføres fra Arbejdsmarkedets Tillægspension  

 til kommunen eller arbejdsgiveren.
Beløb under 50 kr. tilbagebetales  

 ikke.
Private arbejdsgiveres indbetaling og indberetning § 10. Private arbejdsgivere indbetaler  

 opsparingsbeløbet for perioder, hvor de udbetaler sygedagpenge, jf.  

 dog § 1, stk.2. Indbetaling sker sammen med indbetaling af ATP-bidrag og  

 efter de herom gældende regler.
§ 11. Private arbejdsgivere indberetter summen af  

 opsparingsbeløbet og det sædvanlige ATP-bidrag.
Indberetningen  

 sker på oplysningssedlen til Told- og Skattestyrelsen, som videresender  

 oplysningerne til Arbejdsmarkedets Tillægspension.
Ikrafttræden § 12. Bekendtgørelsen træder i kraft den 1.  

 januar 1999 og finder anvendelse ved udbetaling af dagpenge fra og med  

 udbetalingsuge 1 i 1999.
