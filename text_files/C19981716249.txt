2.0 Indledning Dette hovedafsnit beskriver almindelige enkeltbilletter for rejser med DSB  

 tog, som passerer en takstgrænse, samt rejser lokalt på Fyn.
2.1 Almindelige bestemmelser En enkeltbillet giver ret til en rejse med DSB tog fra afrejsestationen  

 til bestem-melsesstationen, og tilslutningsbus i den/de lokale takstzoner,  

 som er anført på billetten.
 Der kan udstedes 2 enkeltbilletter på een billetformular, hvor hjemrejsen  

 skal foretages i modsat retning af hvad der står på billetten.
Ved benyttelse af natbusser som tilslutningsbus, skal der betales et  

 særligt tillæg.
Dette særlige tillæg fremgår af PR bind 2, hvis det er  

 aktuelt, under det pågældende trafikselskab.
 Overtrædes disse og følgende bestemmelser, mister billetten sin gyldighed.
2.2 Stationsforbindelser 2.2.1 Rejser over en takstgrænse Enkeltbilletter udstedes mellem to bestemte stationer når der passeres en  

 takstgrænse.
 I forbindelse med DSB Tog+ (11) kan alle kombinationer udstedes, hvis der,  

 i den samlede rejse, indgår minimum en DSB strækning, som passerer en  

 takstgrænse eller minimum en af følgende færgestrækninger:
- Korsør - Lohals - Bøjden - Fynshav - Kalundborg - Kolby Kås - Spodsbjerg - Tårs Billetter til ovennævnte færgestrækninger kan ikke udstedes som lokale  

 billetter.
 På billetten er anført et stationsnavn efterfulgt af den/de lokale  

 takstzoner.
 Er den/de lokale takstzoner eller teksten »Inkl. bus« ikke  

 anført på billetten gælder billetten ikke i tilslutningsbusser.
2.2.2 Lokale rejser inden for et amt (indenfor to takstgrænser) Billetter til rejse lokalt inden for Nordjyllands amt, Viborg amt,  

 Ringkøbing amt, Århus amt, Ribe amt, Vejle amt (inkl.
Middelfart),  

 Sønderjyllands amt, Vestsjællands amt, Storstrøms amt og hovedstadsområdet  

 (omfatter Københavns kommune, Frederiksberg kommune, Københavns amt,  

 Frederiksborg amt og Roskilde amt) udstedes efter det enkelte amtslige  

 trafikselskabs regler.
Disse bestemmelser er beskrevet i PR bind 2.
2.3 Rejseruter Indeholder en billet ingen ruteangivelse, gælder den ad den korteste DSB  

 rute.
 En billet med ruteangivelse gælder:
 1: Ad den korteste rute over de anførte rutestationer.
 2: Ad alle lovlige rejseruter på DSB, når prisen mellem afrejse- og  

 bestemmelsesstation er den samme.
 Tilsvarende gælder ved kombination af flere billetter/kort.
 Billetter, hvorpå der er anført Tog+ stationer i ruteangivelser, gælder  

 kun over den anførte rute.
2.4 Vognklasser Enkeltbilletter udstedes til Standard og Business Plus.
 Ved rejse med Regionaltog og internationale tog (undtagen EuroCitytog),  

 lokalt i Danmark, på 1. klasse kan der udstedes et Komforttillæg.
Ved rejse med InterCity og InterCityLyn på Business samt EuroCitytog på 1.  

 Klasse kan der udstedes et tillæg til Business.
Dette gælder dog ikke  

 EuroCity-tog på hele eller dele af strækningen København - Ringsted (og  

 omvendt).
Billetter til Business og Business Plus gælder også til 1. klasse eller  

 Standard i tog, der ikke fører Business eller Business Plus.
Passageren har i  

 sådanne tilfælde ikke krav på andre ydelser end selve befordringen på den  

 benyttede vognklasse.
 Det fremgår af DSB køreplan, hvilke tog der fører Business, Business Plus  

 eller 1. Klasse.
 Er der ikke plads på den klasse, hvortil passagerens billet gælder, kan  

 passageren:
1. enten forlange tilbagebetaling af billetprisen for  

 den strækning, hvor befordring ikke finder sted 2. eller forlange plads i en anden vognklasse mod  

 tilbagebetaling eller efterbetaling af prisforskellen i de ordinære  

 enkeltbilletpriser.
 Anden erstatning gives ikke.
2.5 Togbenyttelse Billetter gælder til de DSB tog, der er anført i DSB Køreplan, suppleret  

 med de bestemmelser, der er anført i hovedafsnit 7 (pladsreservering) samt i  

 de tilslutningsbusser, som kører i hhv. afrejse- og bestemmelsesstationens  

 lokale takstzoner.
Billetter gælder desuden til de rutebilture, som er anført  

 i jernbaneplanerne i DSB Køreplan.
 Hvis de på billetten anførte lokale trafikselskabszoner, støder op mod  

 hinanden, må der benyttes direkte bus, hvis en sådan findes.
 Forsinkelse af tog, tilslutningsbusser eller rutebiler begrunder ikke  

 erstatningskrav mod DSB eller de lokale trafikselskaber.
2.6 Pris 2.6.1 Pris DSB Antallet af DSB zoner, der skal lægges til grund for beregningen af  

 billetprisen, fremgår af hovedafsnit 11.
I togpersonalets PR findes ingen priser.
Priserne findes i togpersonalets  

 Taksthæfte, men kun i det omfang, de kan udstede billetter/kort.
 De gældende priser for enkeltbilletter for voksne findes i hovedafsnit 11.
 På Standard betaler børn og hunde ca. halvdelen af prisen for en voksen.
Priser mellem DSB stationer afrundes altid til hel krone.
På basis af de  

 beregnede uafrundede priser foretages afrunding således:
 1. Uafrundede beløb, der ender på 0-49 øre rundes ned  

 til hel krone.
 2. Uafrundede beløb, der ender på 50-99 øre, rundes  

 opad til hel krone.
 Pris i forbindelse med DSB Tog+ (11) fremgår af tariffen DSB Tog+ (11).
2.6.2 Pris Tog+ I forbindelse med Tog+ udgør billetprisen summen af:
prisen på DSB og prisen på Tog+ (Tog+ 11).
 Der foretages i voksenpriserne ingen afrunding af det sammenlagte beløb.
 Børnebilletprisen rundes opad til mangefold af 25 øre.
 Priserne i forbindelse med Tog+ skal beregnes over samme overgangsstation.  

 Indgår en DSB strækning såvel før som efter en Tog+ strækning, udregnes  

 prisen ved sammenlægning af antal DSB zoner for de to DSB strækninger.
 Ved overgang mellem to styrelsers strækninger, hvor de pågældende  

 styrelser ikke har indsat transportmiddel, må passageren selv sørge for og  

 betale for befordringen.
2.7 Børn Børn 4-14 år (inkl.) samt børn under 4 år, som optager særskilt plads,  

 befordres på Standard for ca. halvdelen af prisen for en voksen.
 Børn 0-3 år (inkl.), der rejser sammen med betalende passagerer, befordres  

 gratis, når de ikke optager særskilt plads.
 Hver betalende voksen kan højst medtage 2 børn 0-3 år (inkl.) gratis.
 Hvert betalende barn 4-14 år (inkl.) kan højst medtage 1 barn 0-3 år  

 (inkl.) gratis.
Et barn (4-14 år inkl.) med billet til ordinær barnebilletpris (ikke  

 rabatbillet eller kort) kan på Standard medtage en voksen til ordinær  

 barnebilletpris.
Billetten beregnes som 1 voksen billet.
2.8 Hunde Hunde befordres efter bestemmelserne i hovedafsnit 6.
 Hver betalende passager kan medtage 1 hund.
 For hver hund, der efter bestemmelserne i hovedafsnit 6 ikke kan medtages  

 gratis, opkræves ca. halvdelen af prisen for en voksen på Standard.
 Billetter til hunde er kun gyldige i tilslutningsbusser, hvis det aktuelle  

 trafikselskabs regler for befordring af hunde er overholdt.
2.9 Gyldighedstid Gyldighedstiden på enkeltbilletter er den køreplanmæssige tid for rejsen  

 på den anførte dato.
Rejsen skal påbegyndes den dag, der er anført på billetten.
Denne dag  

 regnes fra kl. 04.00 den pågældende dag og til kl. 04.00 natten efter den  

 pågældende dag.
Påbegyndes rejsen fra en station, hvor der ved adgangsvejene til perroner  

 er opstillet tidsstemplingsmaskiner til billetter, er en billet først gyldig,  

 når den er stemplet i en tidsstemplingsmaskine.
Tidstemplingsmaskinen  

 forsyner billetten med klokkeslæt og dato.
Passageren skal efter  

 afstemplingen sikre sig, at afstemplingen er korrekt.
2.10 Billetsalg 2.10.0 Generelt Betaling for billetter udstedt i tog skal normalt ske med aftalte penge.  

 DSB har ikke pligt til at veksle penge.
 For billetter købt før den 28.09.1997 gælder bestemmelserne i dette PR  

 ikke.
 2.10.1 På stationer m.v.
 Billetter kan købes på DSB stationer, DSB rejsebureauer, visse  

 Privatbaner, visse private rejsebureauer, visse andre salgssteder og via et  

 DSB Telefonsalgscenter.
 Billetter sælges tidligst samme dato 2 måneder forud for gyldighedsdagen.  

 Billetkøbet skal finde sted i tilstrækkelig god tid før afgangen for det tog,  

 hvormed rejsen ønskes foretaget.
På visse stationer i hovedstadsområdet sælges kun billetter til rejser  

 lokalt i hovedstadsområdet.
Billetter til resten af landet skal derfor købes  

 på en anden station.
Når en DSB station på en strækning med stikprøvevis billetkontrol uden for  

 hovedstadsområdet ikke har billetsalg, eller billetsalget er lukket ved det  

 pågældende togs afgang, skal en billet købes umiddelbart før afrejsen i en  

 eventuel billetautomat.
Billetudbudet i billetautomaterne er begrænset.  

 Findes den ønskede billet ikke i billetautomaten, og skal der rejses længere  

 end strækningen med stikprøvevis billetkontrol, købes billet til en station  

 på en strækning med regelmæssig billetkontrol i den ønskede rejseretning.  

 Billet til den resterende del af rejsen købes derefter efter de almindelige  

 bestemmelser på en skiftestation, eller i et tog på en strækning med  

 regelmæssig billetkontrol inden den på automatbilletten anførte  

 bestemmelsesstation.
Når en station er lukket, og billet ikke kan købes i billetautomaten som  

 anført ovenfor, sælges billetter ligeledes til normal betaling i tog, dog  

 ikke billet i forbindelse med Privatbaner.
For salg m.m. i tog gælder i  

 øvrigt bestemmelserne i efterfølgende afsnit 2.10.2 og 2.10.3.
 En passager skal ved modtagelsen af en billet forvisse sig om, at den  

 svarer til det forlangte.
En billet må ikke overdrages til en anden person 1. Når den lyder på navn, eller 2. Når rejsen er påbegyndt.
I tog I tog sælges ikke billetter i forsalg.
I tilslutningsbusser DSB billetter udstedes ikke i tilslutningsbusser 2.10.2 Strækninger med regelmæssig billetkontrol Passagerer og hunde, der træffes i tog uden gyldig billet/kort på  

 strækninger med regelmæssig billetkontrol, skal betale billet til:
 - normal betaling, i de i foregående afsnit anførte situationer.
 - forhøjet betaling i andre tilfælde efter Lov om DSB § 7 hvorfra følgende  

 citeres:
§ 7  stk. 1 »En passager, der ikke har gyldig billet eller kort til den  

 vognklasse, han vil benytte, skal snarest muligt efter rejsens begyndelse  

 uopfordret oplyse dette til det kontrollerende personale.
Han skal herefter i  

 toget købe billet mod takstmæssig betaling med et tillæg, der fastsættes i  

 befordringsreglementet.« Dette tillæg er pr. passager fastsat til et beløb svarende til billettens  

 pris, dog højst 25 kr.
 Tillægget opkræves ikke, hvis passageren har billet/kort til Standard og  

 ønsker tillæg til Business eller Komfort.
§ 7  stk. 2 »Undlader passageren at oplyse det kontrollerende personale om  

 forholdet eller at købe billet som nævnt i stk. 1, eller nægter han at  

 forevise billet eller kort, skal han efter reglerne i befordringsreglementet  

 betale dobbelt takst, dog mindst et beløb, der fastsættes i  

 befordringsreglementet.« Dette beløb er pr. passager fastsat til 500 kr.
 Taksten regnes for rejse i den vognklasse, passageren benytter fra  

 afrejsestation til bestemmelsesstation, dog ikke ud over nærmeste større  

 station, hvor der kan løses billet til normal pris til eventuel vidererejse.  

 Kan passagerens afrejsestation ikke med sikkerhed fastslås af togpersonalet,  

 regnes taksten fra den station, hvorfra der må antages at være rejst.
§ 7  stk. 4 »Betaler passageren ikke straks det beløb, der afkræves ham efter  

 foranstående bestemmelser, kan han udelukkes fra befordring.« 2.10.3 Strækninger med stikprøvevis billetkontrol.
 På følgende sidebanestrækninger er der indført stikprøvevis billetkontrol  

 :
 Bramming - Tønder, Tinglev - Sønderborg, Struer - Thisted, Århus H -  

 Grenaa, Odense - Svendborg, alle S-togs strækninger og strækningen Hillerød -  

 Helsingør.
 Under henvisning til Lov om DSB § 7 stk. 3 og Lov om hovedstadsområdets  

 kol-lektive persontrafik § 6 stk. 2 gælder for disse strækninger følgende  

 bestemmel-ser (se også afsnit 2.13 Billetkontrol).
Passagerer og hunde, der træffes i tog på strækninger med stikprøvevis  

 billetkontrol uden gyldig billet/kort, skal betale for en billet, hvis pris  

 udgør det dobbelte af den ordinære betaling for en enkeltbillet i pågældende  

 stationsforbindelse, dog mindst 500 kr.
Der udstedes kun billet til  

 enkeltrejse til den af passageren angivne bestemmelsesstation på den  

 pågældende strækning med stikprøvevis billetkontrol.
 En DSB billet uden gyldigt tidsstempel eller uden mærkning fra det  

 kontrollerende personale betragtes ikke som gyldig billet på en strækning med  

 stikprøvevis billetkontrol.
 Påbegyndes rejsen fra perron/spor, hvor der er opsat  

 tidsstemplingsmaskiner, skal billetten tidsstemples for at være gyldig.
 Passageren skal efter afstemplingen kontrollere dennes rigtighed.
 For billetter/kort solgt på kredit gælder følgende rykkerprocedure og  

 gebyrer:
 Såfremt der indgås en afdragsordning pålægges et administrationsgebyr på  

 10 kr. pr. afdrag.
 Hvis der må erindres om betaling, opkræves et ekspeditionsgebyr på 50 kr.  

 pr. brev.
 Hvis der må erindres om betaling, opkræves et ekspeditionsgebyr på 50 kr.  

 pr. brev.
 Hvis der må erindres om betaling, opkræves et ekspeditionsgebyr på 50 kr.  

 pr. rejse og pr. erindringsskrivelse.
Fælles for A) og B) Betales beløbet ikke efter den almindelige rykkerprocedure (p.t. 3  

 rykkerbreve), overgives fordringen til inddrivelse via kongeriet Danmarks  

 Hypotekbank og Finansforvaltning.
For dette påføres gælden et  

 ekspeditionsgebyr på 100 kr. pr. ekspedition.
 På baggrund af tilføjelsen i fogedretsprotokollen eller ved  

 misligeholdelse af betalingsaftaler registreres passageren i RKI Kredit  

 Information A/S.
2.11 Tillæg/tilkøb 2.11.1 Tillæg til Business og 1. klasse Passagerer med billet til Standard kan købe tillæg til Business eller  

 Komforttillæg (1. klasse).
 Tillæg til Business Plus kan ikke udstedes.
 Prisen fremgår af hovedafsnit 11.
2.11.2 Tilkøb til rejseforlængelse og/eller ruteændring Tilkøb til rejseforlængelse og/eller ruteændring er ikke muligt.
2.12 Ombytning/Ændring Ombytning/ændring af billetter sker altid uden gebyr og kan ske i følgende  

 tilfælde:
- i tilfælde hvor passageren ønsker at rejse i en anden relation, end den  

 hvortil billetten gælder.
Billetten byttes til en ny billet mod  

 efter-/tilbagebetaling af forskellen på de 2 billetter.
Ombytningen skal ske  

 senest på billettens gyldighedsdag og kan kun ske for ubenyttede billetter.  

 Ombytningen kan ikke finde sted i tog.
- i tilfælde af pladsmangel.
Billetten byttes til en anden klasse mod  

 efterbetaling/tilbagebetaling af forskellen mellem de to klasser.  

 Tilbagebetaling kan ikke ske i tog.
- i andre tilfælde, hvis det drejer sig om en ubenyttet billet.
Billetten  

 skal ombyttes på den station, hvor den er købt, eller hvorfra den skal  

 benyttes.
Ombytningen skal ske senest på billettens gyldighedsdag.
 Ved ombytning i forbindelse med takstændring henvises til bestemmelserne  

 om tilbagebetaling i hovedafsnit 10.
2.13 Billetkontrol En passager skal fra rejsens påbegyndelse være forsynet med gyldig billet,  

 som på forlangende skal forevises det kontrollerende personale, der mærker  

 billetten.
 Påbegyndes rejsen fra perron/spor, hvor der er opstillet  

 tidsstemplingsmaskiner til billetter, skal billetten tidsstemples for at være  

 gyldig.
 Passageren skal selv kontrollere, at tidsstemplingens dato og klokkeslæt  

 er korrekt.
 Billetter inddrages ved misbrug.
 Når billetter misbruges eller ved bevidst unddragelse af billetkontrol  

 finder sted, udstedes der billet efter bestemmelserne i Lov om DSB § 7, stk.  

 2. På strækninger med stikprøvevis billetkontrol udstedes billet dog efter  

 Lov om DSB § 7, stk. 3 hhv. lov om hovedstadsområdets kollektive persontrafik  

 paragraf 6 stk. 2. Se afsnit 2.10 billetsalg.
 På forlangende af DSB personalet skal en passager opgive sit fulde navn,  

 adresse, fødselsdag og -år samt legitimere sig ved personnummerbevis (CPR),  

 sygesikringsbevis, ID-kort eller andet retsgyldigt dokument.
 Betaler passageren ikke straks en billet, der udstedes i toget, udleveres  

 den mod kvittering.
2.14 Pladsreservering Bestemte pladser kan kun forlanges, når der er foretaget pladsreservering.  

 Jævnfør bestemmelserne i hovedafsnit 7.
2.15 Tilbagebetaling Bestemmelserne findes i hovedafsnit 10 2.16 Rejseafbrydelse Rejseafbrydelse er ikke tilladt.
