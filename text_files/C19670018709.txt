(Til samtlige kommunalbestyrelser) Hoslagt fremsendes særtryk af landbrugsministeriets bekendtgørelse nr. 338  

 af 26. juli 1967 af lov om bekæmpelse af muldvarpe tilligemed nogle  

 eksemplarer af den af landbrugsministeriet i medfør af lovens § 2 udfærdigede  

 instruks vedrørende bekæmpelse af muldvarpe.
Af lovbekendtgørelsen fremgår, at der ikke ved lov nr. 221 af 3. juni 1967  

 om jagten er sket ændringer i kap.
I om muldvarpe i loven om bekæmpelse af  

 skadeligt dyre- og fuglevildt, jfr. lovbekendtgørelse nr. 48 af 28. februar  

 1958, hvorimod bestemmelserne i kap.
II-V om bekæmpelse af råger, skarver,  

 måger m.v. er ophævet, idet regler herom indeholdes i den nye jagtlovs kap.  

 VIII om bekæmpelse af skadelige pattedyr og fugle.
1. Ifølge muldvarpelovens § 1, stk. 3, kan  

 kommunalbestyrelser i egne, hvor muldvarpen er så udbredt, at betydende  

 erhvervsinteresser skades, selv træffe beslutning om iværksættelse af  

 muldvarpebekæmpelse.
Bekæmpelsen kan således iværksættes med så kort varsel,  

 at det rette tidspunkt ikke forpasses.
 Kommunal bekæmpelse af muldvarpe bør navnlig iværksættes i egne, hvor  

 muldvarpen er så udbredt, at den volder betydende skade på land-, gartneri-  

 og havebrug samt frugtplantager m.m., og hvor en frivillig bekæmpelse er  

 virkningsløs, fordi nogle lodsejere intet foretager sig i så henseende, og  

 muldvarpene stadig spreder sig fra deres jorder til de omliggende arealer.
 Bekæmpelsen bør finde sted om foråret og efteråret med passende mellemrum,  

 indtil muldvarpene er udryddet.
2. § 1, stk. 4, giver kommunalbestyrelserne adgang til  

 at træffe aftale om kommunalt samarbejde ved bekæmpelsen.
Det må tillægges  

 stor betydning, at kommunalbestyrelserne i videst muligt omfang benytter  

 denne adgang til samarbejde med kommunalbestyrelserne i de tilstødende  

 kommuner, da muldvarpebekæmpelsen bliver mere effektiv, når den foretages  

 samtidig på et større og helst af hav, større vandløb eller jernbanelinier  

 afgrænset område.
3. Ifølge § 1, stk. 1, har landbrugsministeren adgang  

 til efter indstilling fra landbo- eller husmandsforeninger eller  

 kommunalbestyrelser at pålægge enhver kommunalbestyrelse med passende  

 mellemrum at foretage en rationel bekæmpelse af muldvarpe på de i kommunen  

 beliggende faste ejendomme.
Denne fremgangsmåde tænkes navnlig anvendt i  

 tilfælde, hvor bekæmpelsen ønskes gennemført samtidig på større områder,  

 f.eks. i et eller flere amter, og hvor det let kan medføre unødig  

 forsinkelse, hvis bekæmpelseskampagnen skal overlades til kommunalt  

 initiativ.
 4. Isolerede skovholme på under 5 ha medtages under  

 bekæmpelsen, medens bekæmpelse i større skovbevoksninger kun kan iværksættes  

 på et 20 m bredt bælte langs skovens yderskel.
 5. Ifølge § 2 skal bekæmpelsen ske ved dertil af  

 kommunalbestyrelsen legitimerede giftudlæggere i overensstemmelse med den af  

 landbrugsministeriet udfærdigede instruks, og der må ved bekæmpelsen kun  

 anvendes bekæmpelsesmidler, der er godkendt af landbrugsministeriet.
Udlæggerne antages af kommunalbestyrelsen og forsynes med en af denne  

 udstedt legitimation, som de pågældende skal bære på sig under arbejdet.  

 Legitimationen kan foretages ved udfærdigelse af et dertil egnet kort eller  

 ved en af kommunalbestyrelsen foretaget påtegning på ovennævnte instruks,  

 hvoraf særtryk kan rekvireres hos statens trykningskontor, Frederiksholms  

 Kanal26, København K.
Ved hvervets ophør skal legitimationen tilbageleveres  

 til kommunalbestyrelsen.
Opmærksomheden henledes på, at det må tillægges afgørende betydning, at  

 der udvælges pålidelige medarbejdere ved muldvarpebekæmpelsen, ikke alene af  

 hensyn til bekæmpelsens effektivitet, men også fordi det drejer sig om  

 stoffer, som er farlige for mennesker og husdyr.
Størrelsen af det  

 giftudlæggerne tilkommende vederlag skal mindst udgøre den på egnen  

 overenskomstmæssigt fastsatte landarbejderløn.
 Bestemmelsen i § 24 i loven om bekæmpelse af skadeligt dyre- og  

 fuglevildt, hvorefter en grundejer (bruger), der nægter de i medfør af loven  

 beskikkede personer adgang til på sin ejendom at udføre det dem overdragne  

 hverv, straffes med bøde, er udgået som overflødig ved siden af straffelovens  

 § 119, stk. 3.
6. Som bekæmpelsesmiddel har landbrugsministeriet  

 godkendt 2 pct. blåfarvede thalliumsulfatopløsninger eller -pastaer.
Sådanne  

 thalliumsulfatopløsninger og -pastaer er af landbrugsministeriets giftnævn  

 henført til fareklasse A, men uanset bestemmelserne i § 26 i  

 landbrugsministeriets bekendtgørelse nr. 289 af 25. september 1961 om midler  

 til bekæmpelse af plantesygdomme, ukrudt og visse skadedyr kan disse  

 bekæmpelsesmidler indkøbes af giftudlæggerne mod forevisning af den af  

 kommunalbestyrelsen udstedte legitimation.
Ved anvendelse af thalliumpræparater til muldvarpebekæmpelse må kun  

 benyttes regnorme, der nedlægges i muldvarpegangene, således at andre dyr,  

 navnlig hunde og fugle, ikke udsættes for forgiftning.
Anvendelse af  

 kødstykker, fars o.lign. er ikke tilladt.
Andre stoffer eller lokkemidler kan ikke forventes godkendt af  

 landbrugsministeriet, før de med tilfredsstillende resultat er afprøvet af  

 statens skadedyrlaboratorium.
Tilladelse til at anvende stryknin kan ikke  

 forventes, da strykninpræparaterne af sundhedsmyndighederne anses for  

 betydelig farligere for mennesker end thalliumpræparaterne og de godkendte  

 thalliumpræparater af sagkundskaben anses for at være mindst lige så egnede  

 til muldvarpebekæmpelse som stryknin.
Opmærksomheden henledes på, at der må udvises den største varsomhed ved  

 udlægning af præparerede regnorme i nærheden af drikkevandsboringer og  

 -brønde.
Ved vandværksboringer eller -brønde skal der inden for et af  

 kommunalbestyrelsen fastsat område omkring boringen (brønden) i stedet for  

 gift anvendes mekaniske midler eller rygemidler.
Vejledning om fremgangsmåden  

 kan fås ved henvendelse til statens skadedyrlaboratorium.
7. Det påhviler kommunalbestyrelsen at drage omsorg  

 for, at giftudlæggerne får fornøden vejledning, og at føre tilsyn med, at  

 bekæmpelsen foretages i overensstemmelse med reglerne i landbrugsministeriets  

 forannævnte instruks.
Et eksemplar af instruksen skal udleveres til hver  

 enkelt giftudlægger, forinden bekæmpelsen iværksættes.
 Det bemærkes, at bestemmelserne i landbrugsministeriets bekendtgørelse nr.  

 289 af 25. september 1961 § 60, jfr. § 31, om straf for uforsvarlig omgang  

 med bekæmpelsesmidler finder anvendelse på thalliumpræparater til  

 muldvarpebekæmpelse.
 8. Forinden bekæmpelsen i en kommune påbegyndes, skal  

 dette bekendtgøres i dagspressen, ved plakatopslag eller på anden  

 hensigtsmæssig måde.
 9. De med bekæmpelsen forbundne udgifter udredes af  

 kommunekassen, idet der ikke er hjemmel for kommunalbestyrelsen til at  

 påligne grundejerne bidrag til dækning af udgifterne.
 10. Landbrugsministeriets cirkulære nr. 40 af 21.  

 marts 1958 om bekæmpelse af skadeligt dyre- og fuglevildt er bortfaldet fra  

 1. august 1967.
 Landbrugsministeriet, den 15. september  

 1967.
Chr.
Thomsen /Henne Bloch-Nielsen.
