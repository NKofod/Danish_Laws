Nr BTL 191 Betænkning over Forslag til konkurrencelov   

 Nr L 191 1988-89, 1. samling Afgivet af Erhvervsudvalget Afgivet: 19890526 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftigt og i samråd.
 Udvalget har endvidere modtaget skriftlige og/eller mundtlige henvendelser  

 fra:
Assurandør-Societetet, Butikshandelens Fællesråd, Dansk Organisation af Detailkæder, Det Danske Handelskammer, FDB, Forbrugerrådet, Handelskammeret, Håndværksrådet og Landsforeningen Loyal Handel.
Industriministeren har stillet en række ændringsforslag, hvorom der  

 henvises til de ledsagende bemærkninger.
Envidere har et mindretal stillet  

 ændringsforslag, hvorom der også henvises til de ledsagende bemærkninger.
Herefter indstiller et flertal (Socialdemokratiets, Det  

 Konservative Folkepartis, Venstres, Det Radikale Venstres,  

 Centrum-Demokraternes og Kristeligt Folkepartis medlemmer af udvalget)  

 lovforslaget til vedtagelse med de af industriministeren stillede  

 ændringsforslag.
Flertallet udtaler endvidere:
 Ved ændringsforslagene øges opgavernes omfang i forhold til lovforslaget.  

 De i bemærkningerne til lovforslaget anførte ca. 50 årsværk må derfor  

 forventes at blive ca. fordoblet.
 Et mindretal (Socialistisk Folkepartis medlemmer af udvalget) kan  

 ikke medvirke til lovforslagets gennemførelse, men kan stemme for de af  

 ministeren og af mindretallet stillede ændringsforslag.
De af ministeren stillede ændringsforslag retter op på langt de fleste af  

 de problemer, som mindretallet pegede på ved 1. behandling.
Bl.a. hæfter  

 mindretallet sig ved, at konkurrencetilsynet bevares som en selvstændig enhed  

 med egen konto på finansloven, og at den drastiske nedskæring af  

 personalestørrelsen er stærkt reduceret.
Mindretallet finder det dog fortsat  

 ikke dokumenteret, at den nu aftalte personalestørrelse er tilstrækkelig til  

 at varetage de nødvendige opgaver.
Mindretallet vil derfor undlade at stemme  

 ved 3. behandling.
 Samtidig har mindretallet stillet ændringsforslag, der retter op på den  

 fadæse, der blev begået i 1983, og som har betydet, at monopolmyndigheder  

 ikke har været i stand til at gribe ind over for ublu medicinpriser.
 Et andet mindretal (Fremskridtspartiets medlem af udvalget) vil  

 redegøre for sin stilling ved 2. behandling.
Ændringsforslag Af industriministeren, tiltrådt af et flertal (S, KF, V, RV,  

 CD og KRF):
Til § 1 1) 1. pkt. affattes således:
»Loven har til formål at fremme konkurrencen og dermed styrke  

 effektiviteten i produktion og omsætning af varer og tjenesteydelser m.v. ved  

 størst mulig gennemsigtighed vedrørende konkurrenceforhold og ved  

 foranstaltninger imod begrænsninger i erhvervsfriheden og andre skadelige  

 virkninger af konkurrencebegrænsninger.« 2) I 2. pkt. indsættes efter »herved en«:  

 »konkurrence- og«.
Til § 4 3) Stk. 2, 1. pkt., udgår, og i stedet indsættes:
»Konkurrencerådet består af en formand og 14 medlemmer.
Formanden  

 udnævnes af kongen.
De øvrige medlemmer udnævnes af industriministeren for en  

 periode af 4 år.« 4) Stk. 3 affattes således:
» Stk. 3. Til rådet knyttes et sekretariat under ledelse af en  

 direktør.« Til § 5 5) Stk. 3 affattes således:
» Stk. 3. Aftaler og vedtagelser, der er omfattet af  

 bestemmelsen i stk. 1, er ikke gyldige, medmindre de anmeldes inden for den  

 foreskrevne frist.« Stk. 3 bliver herefter stk. 4.
Til § 7 6) Efter »konkurrenceforholdene« indsættes: »eller skabe  

 gennemsigtighed i prisforhold«.
 7) Efter nr. 2 indsættes som nyt nummer:
»3) fastsætte regler om mærkning eller skiltning med pris og  

 mængde.« Til § 8 8) I stk. 1 indsættes efter »foretage og« ordet:  

 »kan«.
Til § 9 9) Efter »kan« indsættes: », hvor dette skønnes egnet til  

 at fremme konkurrencen og dermed styrke effektiviteten,».
Til § 10 10) I stk. 1 indsættes efter »produkter«: », eller  

 enkelte kunders forhold i pengeinstitutter og forsikringsselskaber«.
Til § 11 11) Stk. 1 affattes således:
»Finder Konkurrencerådet, at der på et markedsområde foreligger en  

 konkurrencebegrænsning, der medfører eller vil kunne medføre skadelige  

 virkninger for konkurrencen og dermed effektiviteten i produktion og  

 omsætning af varer eller tjenesteydelser m.v. eller begrænsninger i  

 erhvervsfriheden, jf. § 1, kan rådet søge de skadelige virkninger bragt til  

 ophør ved forhandling.« 12) Stk. 2 udgår.
Til § 12 13) I stk. 1 ændres »§ 11, stk. 1« til: »§ 11«.
Til § 13 14) I stk. 1 ændres »§ 11, stk. 1« til: »§ 11«.
 Af et mindretal (SF):
 15) Stk. 3 udgår.
 Af industriministeren, tiltrådt af et flertal (S, KF, V, RV,  

 CD og KRF):
Til § 17 16) I stk. 2, 3. pkt., ændres »65 år« til: »70  

 år«.
Til § 18 17) I stk. 1 udgår »§ 11, stk. 1, om optagelse af  

 forhandling«, og i stedet indsættes: »§ 11, bortset fra beslutning  

 om at afvise at behandle en sag«.
Til § 20 18) I stk. 1, nr. 3, ændres »§ 11, stk. 1« til: »§  

 11«.
 19) I stk. 2 indsættes efter »§ 7, nr. 2«: »og  

 3«.
Til § 22 20) I stk. 2 og 3 ændres »1. oktober 1989« til:  

 »1. januar 1990«.
Bemærkninger Til nr. 1 og 2 Det findes naturligt, at ordet konkurrence udtrykkeligt nævnes i  

 formålsbestemmelsen.
Samtidig fremhæves erhvervsfriheden, dvs. de lige og  

 frie erhvervsvilkår som forudsætning for virksom konkurrence.
Til nr. 3 Det findes bedst stemmende med Konkurrencerådets opgaver efter  

 lovforslaget, at formanden er kongeligt udnævnt.
Til nr. 4 Efter ændringsforslaget udgør Konkurrencerådet og dets sekretariat en  

 selvstændig enhed med samme uafhængige status som et direktorat.  

 Sekretariatet ledes af en direktør.
Direktøren er ikke medlem af rådet, men  

 deltager i dets møder.
 Konkurrencerådet med sekretariat får en selvstændig konto på finansloven.
Til nr. 5 Den foreslåede ændring har til formål at sikre, at anmeldelsespligten for  

 konkurrencebegrænsende aftaler overholdes, og medfører inden ændring i  

 bødeansvaret efter § 20, stk. 1, nr. 1.
Til nr. 6 og 7 Ved de foreslåede ændringer bemyndiges Konkurrencerådet til at fastsætte  

 mærknings- og skiltningsregler med pris m.v., hvor det skønnes nødvendigt for  

 at styrke gennemsigtigheden til fremme af konkurrencen og dermed  

 effektiviteten.
Til nr. 8 Den foreslåede ændring har til formål at klargøre, at rådet ikke har pligt  

 til at offentliggøre redegørelse for en foretaget undersøgelse, hvis det  

 skønnes, at offentliggørelse ikke vil tjene til fremme af lovens formål.
Til nr. 9 Med den foreslåede tilføjelse tydeliggøres, at offentliggørelse af  

 oplysninger om priser, rabatter og bonus m.v. skal ses som middel til fremme  

 af konkurrencen og dermed effektiviteten.
Offentliggørelse skal i øvrigt ske  

 under hensyntagen til § 10, stk. 2.
Til nr. 10 Efter ændringsforslaget omfatter undtagelsesbestemmelsen i § 12, stk. 1,  

 nr. 2, i offentlighedsloven tillige oplysninger om enkelte kunders forhold i  

 pengeinstitutter og forsikringsselskaber.
Hermed tilsigtes at tilgodese de  

 særlige hensyn til fortrolighed vedrørende kundeforhold i pengeinstitutter og  

 forsikringsselskaber.
Til nr. 11 Ændringsforslaget har som konsekvens, at erhvervsfriheden fremhæves.
Til nr. 12 Det følger af lovforslagets § 11, stk. 1, og bemærkningerne til  

 lovforslaget, at Konkurrencerådet skal prioritere sin indsats, og at rådet  

 kan afvise at optage en sag til behandling.
Det findes derfor ikke nødvendigt  

 at opretholde en særlig bestemmelse om pligtmæssig afvisning af sager af  

 mindre betydning.
 Det følger af ændringsforslaget til § 18, stk. 1, at Konkurrencerådets  

 beslutning om at afvise en sag fra videre behandling ikke kan indbringes for  

 anden administrativ myndighed.
Til nr. 13, 14 og 18 Ændringsforslagene er en konsekvens af ændringen i § 11, hvorefter stk. 2  

 om pligtmæssig afvisning af sager af mindre betydning udgår.
Til nr. 15 Den pågældende bestemmelse, der kom ind i monopolloven ved lovændringen i  

 1983, og som foreslås gentaget i konkurrenceloven, har i praksis betydet, at  

 monopolmyndighederne har været ude af stand til at kontrollere  

 medicinpriserne.
Det foreslås derfor, at bestemmelsen udgår.
Til nr. 16 Ved at foreslå aldersgrænsen ændret til 70 år sikres samme aldersgrænse  

 for ankenævnets formand som for dommere.
Det findes endvidere mest  

 hensigtsmæssigt, at der gælder samme aldersgrænse for medlemmerne.
Til nr. 17 Ændringsforslaget har til formål at præcisere, at Konkurrencerådets  

 beslutning om at afvise en sag fra videre behandling ikke kan indbringes for  

 anden administrativ myndighed.
Til nr. 19 Ændringsforslaget er en konsekvens af ændringen i lovforslagets § 7.
Til nr. 20 For at muliggøre rettidig gennemførelse af ændringer i anden lovgivning,  

 der er en konsekvens af vedtagelsen af lovforslaget, foreslås, at  

 ikrafttrædelsestidspunktet udskydes fra 1. oktober 1989 til 1. januar 1990.
