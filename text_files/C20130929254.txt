Skrivelse om ændring af vejledning om supplerende dagpenge (Arbejdsfordeling og uddannelse) I vejledning nr. 95 af 21. november 2011 om supplerende dagpenge, som ændret ved skrivelse nr. 3 af 12. januar 2012, skrivelse nr. 11 af 31. januar 2012 og skrivelse nr. 87 af 3. december 2012, foretages følgende ændring:
 1. Afsnittet Til § 11, stk. 1, nr. 5, affattes således:
 »Som hovedregel skal en arbejdsfordeling, for at kunne give ret til supplerende dagpenge, omfatte hele virksomheden, afdelingen eller produktionsenheden.
Som undtagelse hertil kan en eller flere af de ansatte i virksomheden, afdelingen eller produktionsenheden, deltage i uddannelse med løn under arbejdsfordelingen, uden at det påvirker de øvrige ansattes ret til supplerende dagpenge.« 2. Skrivelsen finder anvendelse fra den 1. august 2013.
