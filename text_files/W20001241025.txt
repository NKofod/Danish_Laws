 Senere nægtede den 60-årige igen at medvirke ved behandling  

 med Trilafon, såvel i depotform som gennem munden, og det blev derfor  

 besluttet, at der skulle iværksættes tvangsbehandling med  

 injektion Trilafon dekanoat 108 mg ugentligt med senere overgang til  

 injektion l ml (108 mg) hver 14. dag, når den psykiske tilstand igen  

 var stabil.
Begrundelsen for afdelingens beslutning om tvangsmedicinering var, at  

 patienten fortsat var produktiv psykotisk, ligesom hans kliniske tilstand var  

 præget af storheds- og forfølgelsesforestillinger med formelle  

 tankeforstyrrelser.
Der var under den tidligere behandling med Trilafon,  

 herunder også som depotpræparat, ikke observeret specielle  

 bivirkninger.
 Patienten klagede over beslutningen om tvangsmedicinering, og klagen blev  

 tillagt opsættende virkning.
 Det lokale Psykiatriske Patientklagenævn godkendte beslutningen om  

 tvangsmedicinering.
Klage over tvangsbehandling med  

 depotmedicin Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt  

 ikke at tvangsbehandle ham, da udsigten til hans helbredelse eller en  

 betydelig afgørende bedring i tilstanden ellers ville blive  

 væsentligt forringet.
Sundhedsvæsenets Patientklagenævn  

 lagde vægt på, at patienten var psykotisk, uden sygdomsindsigt og  

 uden indsigt i, at han tidligere havde fået det bedre ved behandling  

 med antipsykotisk medicin.
Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning, idet  

 nævnet lagde vægt på, at patienten siden  

 tvangsindlæggelsen ca. 3 måneder forinden var forsøgt  

 motiveret for frivilligt at genoptage den tidligere behandling med  

 antipsykotisk medicin, før beslutning om tvangsmedicinering blev  

 truffet.
Nævnet lagde endvidere vægt på, at den patienten  

 tidligere var behandlet med antipsykotisk medicin med god effekt på  

 hans tilstand.
 Sundhedsvæsenets Patientklagenævn fandt imidlertid ud fra en  

 konkret vurdering, at den foreslåede behandling med Trilafon i  

 depotform ikke opfyldte kravet om mindst indgribende behandlingsform på  

 det tidspunkt, hvor beslutningen om tvangsbehandling blev truffet.  

 Nævnet lagde herved vægt på, at det af journalen ikke i  

 tilstrækkeligt omfang kunne anses for godtgjort, at daglig medicinering  

 ville udgøre en særlig belastning for patienten.
 Sundhedsvæsenets Patientklagenævn ændrede på denne  

 baggrund Det lokale Psykiatriske Patientklagenævns  

 afgørelse.
