BEKENDTGØRELSE af overenskomst af 2. februar 1979 mellem Kongeriget Danmarks regering og den  

 Hellenske Republiks regering om international passager- og gods befordring ad  

 landevej Den 2. februar 1979 undertegnedes i København følgende overenskomst mellem  

 Danmark og Grækenland om international passager- og godsbefordring ad  

 landevej.
 Oversættelse.
OVERENSKOMST mellem Kongeriget Danmarks regering og den Hellenske Republiks  

regering om international passager- og godsbefordring ad landevej.
 Kongeriget Danmarks regering og den Hellenske Republiks regering er ud fra  

 ønsket om at fremme passager- og godsbefordringen med  motorkøretøjer  

 mellem deres to lande, samt transitbefordring  igennem deres  

 territorier, blevet enige om følgende:
I.
PASSAGERBEFORDRING Artikel 1 -Tilladelsesordning- 1. Al passagerbefordring som for fremmed regning  

 udføres af motorkøretøjer registreret hos en af de to kontraherende parter  

 mellem de to lande og i transitbefordring igennem deres territorier er,  

 bortset fra de i artikel 3 nævnte, undergivet en tilladelsesordning.
 2. Ved »motorkøretøj til passagerbefordring«  

 forstås mekanisk drevne køretøjer, som er indrettet til befordring af mindst  

 8 passagerer, eksklusive føreren.
Artikel 2 Rutekørsel 1. Rutekørsel mellem de to lande eller i transit  

 igennem deres territorier skal i fællesskab godkendes af de kontraherende  

 parters kompetente myndigheder.
 2. Ved »rutekørsel« forstås kørsel,  

 hvorunder der udføres passagerbefordring ifølge en tidsplan, ad fast rute,  

 hvor passagerer kan stige på og af ved forud fastsatte stoppesteder.
 3. Hvert lands kompetente myndighed skal udstede  

 tilladelsen til den del af ruten, som udføres på det pågældende lands  

 territorium.
 4. De to landes kompetente myndigheder skal i  

 fælleskab fastsætte betingelserne for udstedelse af tilladelsen, det vil sige  

 dens varighed, transporternes hyppighed, de tidskøreplaner og takster, som  

 skal anvendes, samt andre nødvendige bestemmelser for en smidig og effektiv  

 udførelse af rutekørslen.
 5. Ansøgning om en tilladelse skal adresseres til den  

 kompetente myndighed i det land, hvor køretøjet er registreret, og denne  

 afgør, hvorvidt tilladelse kan gives.
 I tilfælde af at ansøgningen ikke giver anledning til indvendinger, skal  

 denne kompetente myndighed meddele dette til den anden kontraherende parts  

 kompetente myndighed.
6. Dokumenter indeholdende de nødvendige oplysninger  

 (foreslåede tidsplaner, takster og rute, hvilken periode i løbet af året  

 kørslen skal udføres samt hvilken dato kørslen agtes påbegyndt) skal  

 vedlægges ansøgningen.
De kompetente myndigheder kan rekvirere sådanne  

 yderligere oplysninger, som de anser for nødvendige.
Artikel 3 Lejlighedsvis kørsel Lejlighedsvis befordring af passagerer er ikke undergivet en  

 tilladelsesordning.
En transport betragtes som lejlighedsvis, når de samme  

 personer transporteres i det samme køretøj enten:
Artikel 4 Lejlighedsvise kørsler som er undergivet en tilladelsesordning Enhver lejlighedsvis transport, som ikke er omfattet af artikel 3 er  

 undergivet en tilladelsesordning.
Ansøgninger om tilladelser skal stiles til  

 de kompetente myndigheder hos den kontraherende part på hvis territorium  

 transportudøveren er bosiddende, som videresender ansøgningerne til den anden  

 kontraherende parts kompetente myndigheder med deres bemærkninger.
II.
GODSBEFORDRING Artikel 5 Tilladelsesordning 1. Transportudøvere fra en kontraherende part, som i  

 overensstemmelse med deres nationale lovgivning har ret til at udføre  

 internationale godstransporter ved brug af erhvervsmotorkøretøjer, må udføre  

 sådanne transporter, bortset fra de i artikel 6 nævnte, mellem de to  

 kontraherende parters territorier og i transit igennem disse, uden nogen  

 forudgående tilladelse.
2. Ved »erhvervsmotorkøretøj« forstås  

 mekanisk drevne køretøjer som normalt bruges til godstransport ad vej.
I  

 denne overenskomst omfatter »erhvervsmotorkøretøj« ligeledes  

 påhængs- og sættevogne tilkoblet erhvervskøretøjer, såvel som vogntog.
III. ØVRIGE BESTEMMELSER Artikel 6 Cabotage- og tredielandskørsel 1. En transportudøver bosiddende på en kontraherende  

 parts territorium må ikke udføre befordring af passagerer eller gods mellem  

 to punkter på den anden kontraherende parts territorium.
 2. En transportudøver fra en af de to kontraherende  

 parter må ikke udføre transporter fra den anden kontraherende parts  

 territorium til et tredieland og vice-versa, medmindre en særlig tilladelse  

 er givet af den anden kontraherende part.
Artikel 7 Køretøjers vægt og dimensioner 1. Med hensyn til køretøjers vægt og dimensioner  

 forpligter begge kontraktsparter sig til ikke at pålægge køretøjer  

 registreret hos den anden kontraherende part bestemmelser som er mere  

 restriktive end de, der er belagt køretøjer registreret hos den kontraherende  

 part selv.
 2. Begge kontraherende parters transportudøvere skal  

 overholde den anden kontraherende parts love og administrative forskrifter  

 vedrørende køretøjets vægt og dimensioner ved indkørsel på denne parts  

 territorium.
 3. I tilfælde af at køretøjets vægt og/eller  

 dimensioner overstiger de maksimalt tilladte vægt og/eller dimensioner i den  

 kontraherende parts territorium, hvor befordringen skal find sted, skal  

 transportudøveren have en forudgående særlig tilladelse fra denne  

 kontraherende parts kompetente myndighed.
Artikel 8 Skatter og afgifter 1. Passager- og erhvervsmotorkøretøjer som er  

 registreret hos en af de kontraherende parter, og som midlertidigt befinder  

 sig på den anden kontraherende parts territorium, er ikke underkastet nogen  

 skatter, gebyrer og andre afgifter som er pålagt kørslen eller besiddelsen af  

 køretøjer på dette territorium.
 2. Undtagelserne i denne artikel gælder hverken vej-  

 og omsætningsafgifter eller told- og forbrugsafgifter på motorkøretøjernes  

 brændstofforbrug, bortset fra det brændstof, der findes i køretøjernes  

 standard tank ved indkørselen.
Artikel 9 Toldbestemmelser Reservedele til brug ved reparation af et allerede indført køretøj skal  

 midlertidigt tillades indført uden betaling af importafgifter eller andre  

 skatter, uden hensyntagen til importforbud og restriktioner.
Udskiftede dele  

 skal tilintetgøres, genudføres eller ødelægges under toldmyndighedernes  

 kontrol og opsyn.
Artikel 10 National lovgivning I alle tilfælde, som ikke er reguleret ved denne overenskomsts  

 bestemmelser eller de Internationale konventioner begge lande har tiltrådt,  

 er en kontraherende parts transportudøvere og førere af vogne forpligtede til  

 at overholde den anden kontraherende parts lovgivning, når de kører på dennes  

 territorium.
Artikel 11 Overtrædelse af overenskomsten 1. Hvis en kontraherende parts transportudøvere  

 overtræder overenskomstens bestemmeler under kørsel på den anden  

 kontraherende arts territorium kan den kompetente myndighed, hvor  

 overtrædelsen blev begået, uden præjudice til enhver retlig sanktion, som  

 finder anvendelse på dets eget territorium, informere den anden kontraherende  

 part om omstændighederne ved overtrædelsen.
 2. I tilfælde af en overtrædelse som nævnt r paragraf  

 l, i denne artikel kan den kompetente myndighed hos den kontraherende part,  

 hvor overtrædelsen blev begået, anmode den anden kontraherende parts  

 kompetente myndighed om:
 3. Den kompetente myndighed, der modtager en sådan  

 anmodning fra den anden kontraherende parts kompetente myndighed skal  

 efterkomme denne, og skal så snart som muligt informere den anden kompetente  

 myndighed om hvilke forholdsregler, der er taget.
Artikel 12 kompetente myndigheder, blandet kommission 1. Det påhviler begge kontraktsparter at underrette  

 den anden kontraherende part under hvilken kompetent myndighed spørgsmål  

 vedrørende denne overenskomsts anvendelse hører.
 2. De kontraherende parters kompetente myndigheder  

 skal løbende være i kontakt med hinanden angående alle spørgsmål, som opstår  

 i forbindelse med anvendelsen af denne aftale.
 3. Repræsentanter fra de kompetente myndigheder kan,  

 når det er nødvendigt, mødes til forhandlinger i en blandet kommission med  

 det formål, at regulere transportaktiviteter og løse problemer, som kan opstå  

 i forbindelse med gennemførelsen af nærværende overenskomst.
Artikel 13 Ikrafttræden, gyldighed 1. Denne overenskomst vil træde i kraft 30 dage efter,  

 at de kontraherende parter har underrettet hinanden om, at de nødvendige  

 forfatningsmæssige krav er opfyldte.
 2. Denne overenskomst gælder i et tidsrum af to år fra  

 datoen for dens ikrafttrædelse, og forlænges derefter stiltiende fra år til  

 år, medmindre den opsiges af en af de kontraherende parter tre måneder før  

 udgangen af et kalenderår.
 Afsluttet i København den 2. februar 1979 i to originale eksemplarer  

 affattet på engelsk, idet hver tekst har samme gyldighed.
For Kongeriget Danmarks regering Jakob Bugge For den Hellenske Republiks regering John Kauagyorgas MINISTERIET FOR OFFENTLIGE ARBEJDER Den 13. juli 1979 Ivar Hansen K.
Junge Pedersen PROTOKOL i forbindelse med gennemførelsen af aftalen mellem Kongeriget Danmarks  

 regering og den Hellenske Republiks regering om international passager- og  

 godsbefordring ad landevej.
 Ved aftalens underskrivelse i København den 2. februar 1979 blev man med  

 henblik på gennemførelsen af aftalen enige om følgende punkter til  

 tydeliggørelse heraf.
1. Tilladelsesordning (artikel 5) Når et motorkøretøj, registreret hos en af de kontraherende parter,  

 trækker en påhængs- eller sættevogn fra et tredieland, skal det køretøj, der  

 bliver trukket, under kørsel på den anden kontraherende parts territorium  

 være i besiddelse af en særlig tilladelse, hvis der mellem den anden  

 kontraherende part og registreringslandet for det køretøj, der bliver  

 trukket, eksisterer en aftale. som forudsætter en tilladelsesordning for  

 international landevejstrafik.
Enhver kombination af køretøjer betragtes som  

 havende det trækkende køretøjs nationalitet.
2. Beskatning (artikel 8) Angående artikel 8 besluttede de kontraherende parter, at begreberne  

 skatter, gebyrer og andre afgifter, som er pålagt kørsel eller besiddelsen af  

 køretøjer, skal omfatte:
3. kompetente myndigheder, blandet kommission (artikel 12) De kompetente myndigheder, der er udpeget med henblik på aftalens  

 gennemførelse, er følgende:
