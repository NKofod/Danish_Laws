Betænkning afgivet af Arbejdsmarkedsudvalget den 10.  

 december 2003 Betænkning over Forslag til lov om  

 ændring af ferieloven (Udbetaling af uhævede feriepenge) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 13. november 2003. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 14. juli 2003 dette udkast til  

 udvalget, jf. alm. del  bilag 515. Den 4. november 2003 sendte  

 beskæftigelsesministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Akademikernes Centralorganisation og Parasollen.  

 Beskæftigelsesministeren har over for udvalget kommenteret de skriftlige  

 henvendelser til udvalget.
Deputationer Endvidere har Akademikernes Centralorganisation og Parasollen  

 mundtligt over for udvalget redegjort for deres holdning til lovforslaget.
Spørgsmål Udvalget har stillet 14 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF, KF, RV og KD) indstiller lovforslaget  

 til  

  

 vedtagelse  

  

 med det stillede ændringsforslag.
Et  

  

 mindretal  

  

 i  

 udvalget (S og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for  

 ændringsforslaget.
 Socialdemokratiets og Socialistisk Folkepartis medlemmer af  

 udvalget finder det højest utilfredsstillende, at regeringen bruger begrebet  

 »uhævede feriepenge« som overskrift til og motivation for dette lovforslag.  

 Forslaget har også et andet indhold, som er langt væsentligere, nemlig  

 spørgsmålet om retsprincippet om at holde ferie.
 Dette princip fastslår, at man har ret til 5 ugers ferie, og at  

 denne ret til ferie ikke kan erstattes af finansiel godtgørelse.
Med hensyn til principperne for ferie har Socialdemokraterne og  

 SF den grundlæggende opfattelse, at man ikke skal kunne give afkald på ferie  

 mod en økonomisk godtgørelse.
Det skal derfor sikres, at man ikke kan give  

 afkald på ferie, og hvis man udfører arbejde mod vederlag i sin ferie, så  

 skal  

 man miste retten til lønnen for hele ferieperioden.
Efter Socialdemokraternes og SFs mening skal man have et straffesystem,  

 som sikrer, at disse principper overholdes.
Selv om det ikke direkte strider  

 mod arbejdstidsdirektivet at erstatte den femte ferieuge med en finansiel  

 godtgørelse, så er det en klar forringelse af lønmodtagernes nuværende  

 retsstilling.
 Da regeringens forslag således fraviger de grundlæggende  

 principper, som sikrer ferie, så agter Socialdemokraterne og SF at stille et  

 ændringsforslag uden for betænkning til 2. behandling, som sikrer  

 principperne,  

 og såfremt dette ændringsforslag vedtages, kan Socialdemokraterne og SF  

 støtte  

 det samlede lovforslag.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet stemmer hverken for eller imod det stillede  

 ændringsforslag.
 Enhedslisten stemmer imod forslaget, da det åbner op for en  

 undergravning af ferielovens grundlag, nemlig at ferie er en form for social  

 beskyttelse, som giver alle lønmodtagere ret til at rekreere sig sammen med  

 familien ved at holde ferie i en vis periode, som efterhånden er kommet op på  

 5  

 uger.
Forslaget vil betyde, at mange lønmodtagere af den ene eller  

 anden grund kan presses til at afstå fra den fulde ret til ferie.
Det kan  

 f.eks. være bygningsarbejdere, som i løbet af et år kan have mange afsluttede  

 ansættelsesforhold.
Det kan være arbejdere, som står fagligt svagt og derfor  

 kan tvinges af arbejdsgiveren til at give den en ekstra »skalle«, for så at  

 få  

 udbetalt feriepenge for den femte ferieuge, når ferieåret udløber.
Og det kan  

 være lavtlønnede, som kan rette lidt op på økonomien ved at springe en  

 ferieuge  

 over.
Med andre ord: På trods af det umiddelbart tilforladelige i  

 forslaget, at lønmodtagerne skal have uafhentede feriepenge udbetalt, vil  

 forslaget få negative konsekvenser for lønmodtagernes ferieret.
Det er i  

 modstrid med retten til rekreation i form af ferie, og i øvrigt er det også i  

 modstrid med intentionen om en bedre fordeling af arbejdet, så de, der i dag  

 er  

 i arbejde, bliver mindre nedslidt, samtidig med at der bliver plads til dem,  

 der i dag er arbejdsløse, på arbejdsmarkedet.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 beskæftigelsesministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 1 1)  


  

 Nr.  

 3  

  

 affattes således:
 »3.  


  

 § 19, stk. 5  

  

 og  

  

 6  

  

 ophæves, og i stedet indsættes:
»Stk. 5.  

  

 En lønmodtager,  

 der ikke er omfattet af en kollektiv overenskomst om løn- og arbejdsvilkår,  

 kan  

 aftale med arbejdsgiveren, at optjent ferie ud over 20 dage kan overføres til  

 det følgende ferieår.
Bestemmelserne i stk. 2-4 finder tilsvarende  

 anvendelse.  

 Den overførte ferie holdes efter reglerne i dette kapitel.«« [  

 Individuel  

 aftale om overførsel af ferie for ikkeoverenskomstdækkede lønmodtagere  

  

 ] Bemærkninger Til nr. 1 Lovforslaget om at udbetale de uhævede feriepenge ud over 20  

 dage betyder, at der principielt set ikke er behov for at opretholde en regel  

 om at kunne overføre ferie ud over 20 dage.
Debatten om regeringens lovforslag har imidlertid vist, at der  

 er et ønske om, at ikkeoverenskomstdækkede lønmodtagere fortsat skal kunne  

 aftale med deres arbejdsgivere at overføre ferie ud over 20 dage til det  

 følgende ferieår.
Da både overførsel af og udbetaling for den femte ferieuge  

 giver mulighed for fleksibel ferieafholdelse, fremsættes ændringsforslag  

 herom.
 Lovforslaget sikrer, at lønmodtagere, der ikke er omfattet af en  

 kollektiv overenskomst, vil kunne aftale med deres arbejdsgivere at overføre  

 optjent ferie ud over 20 dage.
 Hvis der ikke er indgået en aftale om at overføre ferie, og  

 lønmodtageren ikke har holdt den femte ferieuge i ferieåret, vil  

 lønmodtageren  

 kunne få de uhævede feriepenge svarende til den femte ferieuge udbetalt efter  

 lovforslagets nr. 5.
 Det foreslås i stk. 5, at en lønmodtager, der ikke er omfattet  

 af en kollektiv overenskomst om løn- og arbejdsvilkår, kan aftale med sin  

 arbejdsgiver at overføre ferie ud over 20 dage til det følgende ferieår.  

 Ændringen i forhold til den gældende bestemmelse er, at det ikke længere er  

 et  

 krav, at ikkeoverenskomstdækkede lønmodtagere og arbejdsgivere skal følge  

 reglerne om overførsel af ferie i en kollektiv overenskomst.
En lønmodtager, der ikke er omfattet af en kollektiv  

 overenskomst, vil således kunne aftale med sin arbejdsgiver at overføre ferie  

 efter lovens regler.
Lønmodtageren og arbejdsgiveren vil også kunne aftale at  

 anvende en kollektiv overenskomsts regler om overførsel af ferie   

 f.eks. en  

 overenskomst, som måtte gælde for andre lønmodtagergrupper på den samme  

 virksomhed.
Hvis en lønmodtager og en arbejdsgiver aftaler at overføre ferie  

 efter stk. 5, finder reglerne i stk. 2-4 tilsvarende anvendelse.
Det vil  

 sige,  

 at aftalen skal indgås inden ferieårets udløb.
Hvis lønmodtageren har optjent  

 feriegodtgørelse, skal arbejdsgiveren give meddelelse om overførslen til den,  

 der udbetaler feriegodtgørelsen.
Hvis lønmodtageren fratræder, inden ferien  

 er  

 holdt, bortfalder retten til at holde mere end 25 dages ferie i ét ferieår.  

 Hvis lønmodtageren har mere end 25 dages ferie til gode, udbetales  

 feriepengene  

 svarende til disse dage til lønmodtageren.
Den efter stk. 5 overførte ferie skal holdes efter lovens  

 regler.
Det vil f.eks. sige, at arbejdsgiveren fastsætter og varsler ferien  

 efter de regler, der i øvrigt gælder for ferie efter ferieloven.
Bestemmelsen  

 er dog ikke til hinder for, at lønmodtageren og arbejdsgiveren i aftalen om  

 overførsel bestemmer, at lønmodtageren i det følgende ferieår f.eks. holder 4  

 ugers hovedferie i sammenhæng, eller at ferien afholdes på et bestemt  

 tidspunkt.
Når lønmodtageren holder den overførte ferie, udbetales de  

 optjente  

 feriepenge efter reglerne i henholdsvis § 23 om løn under ferie og efter § 29  

 om feriegodtgørelse.
Charlotte Antonsen (V)  

    

  

 Eva Kjer Hansen (V)  

    

  

 Freddy Dam (V)  

    

  

 Jens Vibjerg (V)  

  

  fmd.  

  

    

  

 Bent Bøgsted (DF)  

    

  

 Kristian Thulesen Dahl (DF)  

    

  

 Lars Barfoed (KF)  

    

  

 Charlotte Dyremose (KF)  

    

  

 Mogens Nørgård Pedersen (KD)  

    

  

 Anne‑Marie Meldgaard (S)  

    

  

 Bjarne Laustsen (S)  

  

  nfmd.  

  

    

  

 Jan Petersen (S)  

    

  

 Lone Møller (S)  

    

  

 Ole Vagn Christensen (S)  

    

  

 Ole Sohn (SF)  

    

  

 Anders Samuelsen (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 53 Bilagsnr.
