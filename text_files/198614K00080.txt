Nr BTL 80 Betænkning over Forslag til lov om økonomisk støtte til politiske partier  

 m.v. (Af Svend Jakobsen (S), Knud Østergaard (KF), Ivar Hansen (V), Lilli  

 Gyldenkilde (SF) og Ole Vig Jensen (RV))   

 Nr L 80 1986-87, 1. samling Blad nr 329 Afgivet af udvalget for forretningsordenen Afgivet: 19861210 Udvalget har behandlet lovforslaget i en række møder, hvortil også Venstresocialisterne har været indbudt til at deltage med samme rettigheder som private forslagsstillere efter forretningsordenens § 8, stk. 6. Udvalget har stillet spørgsmål til indenrigsministeren, som denne har besvaret skriftligt.
 Udvalget har modtaget skriftlige henvendelser fra:
Amtsrådsforeningen i Danmark, Kommunernes Landsforening og Medlem af De Grønnes Koordinationsgruppe, Per Christiansen, Otterup.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et FLERTAL (Socialdemokratiets, Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) lovforslaget til VEDTAGELSE UæNDRET.
Et MINDRETAL (Socialistisk Folkepartis og Det Radikale Venstres medlemmer af udvalget) indstiller lovforslaget til VEDTAGELSE og vil redegøre for sin stilling til de stillede ændringsforslag ved 2. behandling.
Et ANDET MINDRETAL (Fremskridtspartiets medlem af udvalget) indstiller lovforslaget til FORKASTELSE ved 3. behandling, men har stillet ændringsforslage nr. 1 og 2.
Ændringsforslag Af et MINDRETAL (FP):
Til § 7 1) I STK. 2 indsættes efter 1. punktum:
»Derudover er det en betingelse, at det pågældende partis landsorganisation har offentliggjort sit regnskab for det foregående kalenderår med de specifikationer, som god regnskabsskik kræver, revideret af en registreret eller statsautoriseret revisor.« 2) I STK. 2 indsættes i 2. PKT. efter »indsendes«: »eller  

 regnskab ikke er offentliggjort«.
BEMÆRKNINGER Til nr. 1 og 2 Efter Fremskridtspartiets opfattelse er det forkert at bruge statslige midler til at betale til de private foreninger, som de politiske partier er.
Men hvis disse overhovedet skal have statstilskud, må et mindstekrav være, at offentligheden har et passende indseende med, hvordan de pågældende private foreninger drives rent økonomisk.
Derfor må det være et minimumskrav, at offentligheden kan få adgang til et fyldestgørende årsregnskab for de pågældende partiers landsorganisationer.
Som det fremgår af udformningen af ændringsforslagene, er man ikke fra forslagsstillernes side gået så vidt, at man har krævet noget regnskab offentliggjort for de henved 300 lokalorganisationer, som jo også får tilskud, såfremt det foreliggende forslag skulle blive vedtaget af Folketinget.
Når man i første omgang er nøjedes med at få et normalt årsregnskab fra landsorganisationen for det pågældende parti som krav for, at det fortsat kan oppebære tilskud, skyldes det, at det i hvert fald er det enkleste at fremskaffe og et absolut minimum, og der er jo her ikke tale om bagatelbeløb, men det er jo et tocifret millionbeløb, som landsorganisationerne for de politiske partier skal have udbetalt efter det foreliggende lovforslag.
Fremskridtspartiet håber derfor meget, at de foreliggende forslag kan vinde gehør som et absolut minimumskrav i retning af anstændighed fra de organisationer, som abonnerer på offentlige penge.
Offentligheden må som modstykke også have indsigt i, hvordan den pågældende virksomhed overhovedet drives, og derfor må de stillede ændringsforslag vedtages.
SVEND JAKOBSEN (S) fmd.
KNUD ØSTERGAARD (KF) nfmd.
IVAR HANSEN (V) LILLI GYLDENKILDE (SF) OLE VIG JENSEN (RV) TORBEN LUND (S) J.
K.
HANSEN (S) ANKER JØRGENSEN (S) SØREN B.
JØRGENSEN (S) NØRGAARD-SØRENSEN (S) AGERSCHOU (SF) EBBA STRANGE (SF) LONE DYBKJÆR (RV) ANNELISE GOTFREDSEN (KF) HAGEN HAGENSEN (KF) KAREN  

 THURØE HANSEN (KF) BJØRN ELMQUIST (V) BOLLMANN (CD) DOHRMANN (FP) STEFFENSEN (KRF) Partiet VS havde ikke medlemmer i udvalget.
