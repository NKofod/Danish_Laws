Vejledning om autorisation af sygeplejersker  

 uddannet i  

 udlandet (Til sygeplejersker uddannet i udlandet,  

 udlændingemyndigheder, sygehusmyndigheder, de amtskommunale og  

 kommunale sociale forvaltninger, m.fl.) INDLEDNING Formålet med denne vejledning er at orientere om de  

 regler, der gælder for autorisation af personer med en udenlandsk  

 sygeplejerskeuddannelse, som ønsker at arbejde som sygeplejerske i  

 Danmark.
Endvidere giver vejledningen oplysninger om krav til den  

 dokumentation, der skal foreligge, for at Sundhedsstyrelsen kan behandle en  

 ansøgning om autorisation, sprogkrav m.v.
Alle personer med sygeplejerskeuddannelse fra udlandet  

 skal have dansk autorisation for at måtte arbejde som sygeplejerske i  

 Danmark, herunder på Færøerne, jf.
Lov om sygeplejersker  

 (lovbekendtgørelse nr. 759 af 14. november 1990 med senere  

 ændringer). Autorisationen udstedes af Sundhedsstyrelsen.
For at  

 arbejde i Grønland skal man have autorisation som sygeplejerske i  

 Grønland.
Denne udstedes af Embedslægeinstitutionen i  

 Grønland, Boks 120, 3900 Nuuk.
Der gælder forskellige regelsæt for  

 anerkendelse af uddannelse gennemført i udlandet afhængig af, i  

 hvilket land ansøgeren er statsborger, hvor uddannelsen er  

 gennemført og eventuelt hvor ansøgeren har autorisation.
Derfor  

 opdeles ansøgerne i tre grupper:
 Nordiske statsborgere, der har autorisation som  

 sygeplejerske i et nordisk land, er omfattet af Overenskomst af 14. juni 1993  

 mellem Danmark, Finland, Island, Norge og Sverige om fælles nordisk  

 arbejdsmarked for visse personalegrupper inden for sundhedsvæsenet og  

 veterinærvæsenet, jf. bekendtgørelse nr. 81 af 8.  

 september 1994 med senere ændringer (Nordiske Overenskomst).
 EU/EØS-statsborgere, eller statsborgere fra et  

 land, der har aftale med EU om fri bevægelighed for personer, der har  

 gennemgået en sygeplejerskeuddannelse i et EU-land eller et land, der  

 har aftale med EU om fri bevægelighed for personer, er omfattet af  

 Rådets direktiver 77/452/EØF og 77/453/EØF med senere  

 ændringer om den frie bevægelighed for sygeplejersker og gensidig  

 anerkendelse af deres eksamensbeviser, certifikater og andre  

 kvalifikationsbeviser, jf. bekendtgørelse nr. 195 af 10. maj 1977 om  

 EF-statsborgeres adgang til udøvelse af virksomhed som sygeplejerske i  

 Danmark, som ændret ved bekendtgørelse nr. 140 af 23. marts  

 1993.
 Øvrige sygeplejersker, herunder sygeplejersker fra  

 Norden, der ikke opfylder betingelserne i den Nordiske Overenskomst og  

 sygeplejersker fra EU og lande, der har aftale med EU om fri  

 bevægelighed for personer, der ikke opfylder betingelserne i  

 Rådets direktiver 77/452/EØF og 77/453/EØF, kan  

 ansøge om autorisation efter en individuel vurdering.
 Ansøgning om autorisation skal stiles til  

 Sundhedsstyrelsen, Islands Brygge 67, Postboks 1881, 2300 København  

 S.
Der stilles som udgangspunkt krav om opholds- og  

 arbejdstilladelse for udlændinge, der ønsker at opholde sig og  

 arbejde i Danmark.
Dette gælder dog ikke nordiske statsborgere, ligesom  

 EU/EØS-statsborgere er undergivet lempeligere regler end andre  

 udlændinge med hensyn til at få ret til ophold og arbejde her i  

 landet.
EU/EØS-statsborgere, der ønsker at arbejde som  

 sygeplejerske i Danmark, skal rette henvendelse til statsamtet   i  

 København dog til Københavns Overpræsidium   for at  

 få oplysninger om reglerne for ophold og arbejde for  

 EU/EØS-statsborgere.
Udlændinge, der hverken er nordiske  

 statsborgere eller EU/EØS-statsborgere, skal rette henvendelse til  

 Udlændingestyrelsen for at få oplysninger om kravene til opholds-  

 og arbejdstilladelse.
2. NORDISKE STATSBORGERE, DER ER OMFATTET AF DEN NORDISKE OVERENSKOMST  

 AF 14. JUNI 1993 OM FÆLLES NORDISK ARBEJDSMARKED FOR VISSE  

 PERSONALEGRUPPER INDEN FOR SUNDHEDSVÆSENET OG  

 VETERINÆRVÆSENET MED SENERE ÆNDRINGER For nordiske sygeplejersker gælder både den  

 nordiske overenskomst og EU/EØS bestemmelserne.
Ansøgningerne  

 vil blive behandlet efter det regelsæt, der stiller ansøgeren  

 gunstigst.
2.1. Varig autorisation som sygeplejerske Varig autorisation som sygeplejerske udstedes af  

 Sundhedsstyrelsen til ansøgere, der har:
statsborgerskab i et nordisk land, og autorisation (legitimation) som sygeplejerske (med ansvar for de  

 almene sundheds- og sygepleje) i et nordisk land.
2.2. Tilladelse til erhvervsudøvelse som sundhedsplejerske Tilladelse til erhvervsudøvelse som  

 sundhedsplejerske udstedes af Sundhedsstyrelsen til ansøgere:
der er statsborgere i et nordisk land, der har søgt og opnået dansk autorisation som  

 sygeplejerske, og der i Finland, Norge eller Sverige har fået ret til at betegne  

 sig sundhedsplejerske.
2.3. Anerkendelse til funktion som specialuddannet sygeplejerske Anerkendelse til funktion som specialuddannet  

 sygeplejerske kan gives til ansøgere:
der har fået dansk autorisation som sygeplejerske, og som i udlandet har gennemgået videreuddannelse, der kan  

 ligestilles med en af de danske specialuddannelser (se afsnit  

 5.3.).
2.4. Sprogkrav Sundhedsstyrelsen stiller ikke særlige sprogkrav som  

 betingelse for at udstede dansk autorisation m.v.
Det er dog ifølge  

 den danske sygeplejerskelov et krav, at enhver sygeplejerske skal  

 udøve sygeplejerskevirksomhed med omhu og samvittighedsfuldhed.
Denne  

 bestemmelse dækker også en forsvarlig kommunikation med  

 patienter, pårørende, andet sygehuspersonale m.fl.
Det er  

 ansættelsesmyndigheden, der skal vurdere, om sygeplejersken kan leve op  

 til sygeplejerskelovens krav herom.
2.5. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der skal  

 anvendes ansøgningsskema, som kan rekvireres i Sundhedsstyrelsen,  

 på hjemmeside www.sst.dk eller ved direkte henvendelse.  

 Ansøgeren skal selv fremskaffe den fornødne dokumentation.
Sundhedsstyrelsen skal modtage dokumentationen i form af  

 originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien  

 (bekræftet kopi). Bekræftelsen kan foretages af ambassader,  

 offentlige myndigheder, faglige organisationer o.l.
Privatpersoner kan ikke  

 bekræfte kopiens ægthed.
 Sundhedsstyrelsen kan forlange at ansøger fremviser  

 originale dokumenter.
 Følgende dokumentation skal vedlægges  

 ansøgningen:
 Ad. 2.1. (varig autorisation):
dokumentation for nordisk statsborgerskab, navn og fødselsdato  

 (f.eks. i form af kopier af relevante sider fra rejsepas), nordisk autorisationsbevis (legitimation).
 Ad 2.2. (tilladelse til erhvervsudøvelse som  

 sundhedsplejerske):
dokumentation for anerkendelse som sundhedsplejerske i Norden, oplysning om evt. erhvervserfaring, bevis for dansk autorisation som sygeplejerske.
 Ad 2.3. (anerkendelse til funktion som specialuddannet  

 sygeplejerske) se afsnit 5.3.
dokumentation for videreuddannelse til specialuddannet  

 sygeplejerske, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, hvor denne  

 har fundet sted og varigheden den kliniske uddannelse, oplysning om evt. erhvervserfaring, bevis for dansk autorisation som sygeplejerske.
3. STATSBORGERE I EU-LANDE, DER ER OMFATTET AF DET EUROPÆISKE  

 FÆLLESSKABS DIREKTIVER 77/452/EØF OG 77/453/EØF MED  

 SENERE ÆNDRINGER eller STATSBORGERE I LANDE OMFATTET AF DET  

 EUROPÆISKE ØKONOMISKE SAMARBEJDSOMRÅDE  

 (EØS-aftalen), eller STATSBORGERE I LANDE, DER HAR AFTALE MED EU OM  

 FRI BEVÆGELIGHED FOR PERSONER 3.1. Varig autorisation som sygeplejerske Varig autorisation som sygeplejerske udstedes af  

 Sundhedsstyrelsen til ansøgere, der opfylder nedenstående  

 betingelser:
ansøgere, der er statsborgere i et EU-land, EØS-land  

 eller land, der har aftale med EU om fri bevægelighed for personer,  

 og som er i besiddelse af et af de certifikater, der er nævnt i  

 direktiv 77/452/EØF eller senere ændringer, og som opfylder  

 mindstekravene til uddannelse, som nævnt i artikel 1 i direktiv  

 77/453/EØF samt bilaget »Uddannelsesprogram for sygeplejersker med  

 ansvar for den almene sundheds- og sygepleje« eller senere ændringer,  

 eller såfremt uddannelsen ikke opfylder mindstekravene til  

 uddannelse, til ansøgere som har haft ansættelse som  

 sygeplejerske med ansvar for den almene sundheds- og sygepleje i mindst 3  

 år inden for de seneste 5 år, der går forud for  

 ansøgningen om autorisation jf. overgangsbestemmelserne, der er  

 nævnt i artikel 4 i direktiv 77/452/EØF.
3.2. Tilladelse til erhvervsudøvelse som sundhedsplejerske Tilladelse til erhvervsudøvelse som  

 sundhedsplejerske kan udstedes af Sundhedsstyrelsen til ansøgere, der  

 opfylder nedenstående betingelser:
statsborgere i et EU-land, EØS-land eller land, der har aftale  

 med EU om fri bevægelighed for personer, og som har fået dansk autorisation som sygeplejerske, og som i udlandet har gennemgået videreuddannelse, der kan  

 sidestilles med den danske sundhedsplejerskeuddannelse.
3.3. Anerkendelse til funktion som specialuddannet sygeplejerske Anerkendelse til funktion som specialuddannet  

 sygeplejerske kan gives til ansøgere, der har dansk autorisation som sygeplejerske, og som har gennemgået videreuddannelse i udlandet, der kan  

 ligestilles med en af de danske specialuddannelser (se afsnit  

 5.3.).
3.4. Sprogkrav Sundhedsstyrelsen stiller ikke særlige sprogkrav som  

 betingelse for at udstede dansk autorisation m.v.
Det er dog ifølge  

 den danske sygeplejerskelov et krav, at enhver sygeplejerske skal  

 udøve sygeplejerskevirksomhed med omhu og samvittighedsfuldhed.
Denne  

 bestemmelse dækker også en forsvarlig kommunikation med  

 patienter, pårørende, andet sygehuspersonale m.fl.
Det er  

 ansættelsesmyndigheden, der skal vurdere, om sygeplejersken kan leve op  

 til sygeplejerskelovens krav herom.
3.5. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der skal  

 anvendes ansøgningsskema, som kan rekvireres i Sundhedsstyrelsen,  

 på hjemmeside www.sst.dk eller ved direkte henvendelse.  

 Ansøgeren skal selv fremskaffe den fornødne dokumentation.
Sundhedsstyrelsen skal modtage dokumentationen i form af  

 originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien  

 (bekræftet kopi). Bekræftelsen kan foretages af ambassader,  

 offentlige myndigheder, faglige organisationer o.l.
Privatpersoner kan ikke  

 bekræfte kopiens ægthed.
 Sundhedsstyrelsen kan forlange at ansøger fremviser  

 originale dokumenter.
 Følgende dokumentation skal vedlægges  

 ansøgningen:
 Ad. 3.1. (varig autorisation):
dokumentation for statsborgerskab i EU-land, EØS-land eller  

 land der har aftale med EU om fri bevægelighed for personer, navn og  

 fødselsdato (f.eks. i form af kopier af relevante sider fra  

 rejsepas), eksamensbevis eller andet kvalifikationsbevis, der er nævnt i  

 direktiv 77/452/EØF eller senere ændringer heraf, erklæring fra de kompetente myndigheder i uddannelseslandet  

 eller seneste opholdsland, der bekræfter, at ansøgeren fortsat  

 har ret til at udøve virksomhed som sygeplejerske i uddannelseslandet  

 eller seneste opholdsland ("Certificate of current registration and good  

 standing"). Denne skal foreligge i original og må højst  

 være tre måneder gammel i forhold til den dato, hvor  

 Sundhedsstyrelsen har modtaget al nødvendig dokumentation, ved begrundet tvivl kan Sundhedsstyrelsen, jf. artikel 16 i direktiv  

 77/452/EØF, anmode om en erklæring fra de kompetente myndigheder  

 i uddannelseslandet der bekræfter, at den gennemgåede uddannelse  

 opfylder mindstekravene til uddannelse, jf. i artikel 1 i direktiv  

 77/453/EØF, samt bilaget »Uddannelsesprogram for sygeplejersker med  

 ansvar for den almene sundheds- og sygepleje« hvis ansøgerens uddannelse ikke opfylder mindstekravene til  

 uddannelse, jf. artikel 1 i direktiv 77/453/EØF samt bilaget  

 »Uddannelsesprogram for sygeplejersker med ansvar for den almene sundheds- og  

 sygepleje«, men ansøgeren derimod har haft ansættelse som  

 sygeplejerske med ansvar for den almene sundheds- og sygepleje i mindst 3  

 år inden for de seneste 5 år, der går forud for  

 ansøgningen om autorisation, en erklæring fra de kompetente  

 myndigheder i uddannelseslandet der bekræfter, at ansøgeren  

 opfylder overgangsbestemmelserne, jf. artikel 4 i direktiv  

 77/452/EØF.
 Ad 3.2. (tilladelse til erhvervsudøvelse som  

 sundhedsplejerske):
dokumentation for videreuddannelse til sundhedsplejerske i  

 udlandet, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, hvor denne  

 har fundet sted og varigheden den kliniske uddannelse, oplysning om evt. erhvervserfaring, bevis for dansk autorisation som sygeplejerske.
 Ad 3.3. (anerkendelse til funktion som specialuddannet  

 sygeplejerske) se afsnit 5.3.
dokumentation for videreuddannelse til specialuddannet  

 sygeplejerske, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, hvor denne  

 har fundet sted og varigheden den kliniske uddannelse, oplysning om evt. erhvervserfaring, bevis for dansk autorisation som sygeplejerske.
4. ANSØGERE, DER IKKE ER OMFATTET AF DE SÆRLIGE REGLER FOR  

 NORDISKE STATSBORGERE OG STATSBORGERE I EU-LANDE eller STATSBORGERE I LANDE  

 OMFATTET AF DET EUROPÆISKE ØKONOMISKE SAMARBEJDSOMRÅDE  

 (EØS-aftalen), eller STATSBORGERE I LANDE, DER HAR AFTALE MED EU OM  

 FRI BEVÆGELIGHED FOR PERSONER Sygeplejersker, som ikke er statsborgere i et nordisk  

 land, et EU/EØS-land eller land, der har aftale med EU om fri  

 bevægelighed for personer, har ingen traktatmæssig ret til  

 automatisk anerkendelse, men kan ansøge om autorisation, der kan  

 meddeles af Sundhedsstyrelsen efter en individuel bedømmelse.
Hvis ansøgerens uddannelse skønnes at kunne  

 ligestilles med en dansk uddannelse til sygeplejerske, stiller  

 Sundhedsstyrelsen krav om, at ansøger tilfredsstillende  

 gennemfører en prøveansættelse for at opnå varig  

 autorisation.
En betingelse for at påbegynde  

 prøveansættelsen er, at ansøger har en begrænset  

 autorisation fra Sundhedsstyrelsen.
Det er et krav for at få varig autorisation, at  

 ansøgeren behersker det danske sprog.
Dette vurderes i forbindelse med  

 prøveansættelsen.
Der stilles således ikke krav om en  

 egentlig sprogprøve.
4.1. Varig autorisation som sygeplejerske Varig autorisation som sygeplejerske kan udstedes af  

 Sundhedsstyrelsen til ansøgere, der har:
en sygeplejerskeuddannelse, der kan ligestilles med den danske  

 sygeplejerskeuddannelse, tilstrækkelige sprogkundskaber i dansk.
 Med henblik på afprøvning af  

 ansøgerens erhvervskompetence og sprogkundskaber, stiller  

 Sundhedsstyrelsen krav om at ansøger:
 har haft en prøveansættelse af mindst 6 måneders  

 varighed med midlertidig autorisation, og at ansøgeren får en  

 positiv evaluering herefter.
En uddannelse, der kan ligestilles med den danske  

 sygeplejerskeuddannelse Herved forstås en uddannelse, som i det  

 væsentlige skønnes at svare til den danske  

 sygeplejerskeuddannelse i niveau, varighed og indhold.
Sundhedsstyrelsen  

 vurderer, om den uddannelse, som ansøger på  

 ansøgningstidspunktet er i besiddelse af, kan ligestilles med den  

 danske sygeplejerskeuddannelse.
Sundhedsstyrelsen anser kundskaber og færdigheder  

 fra en sygeplejerskeuddannelse, der er mere end 10 år gammel, og som  

 ikke har været fulgt op af ansættelser som sygeplejerske inden  

 for de seneste 10 år forud for ansøgningstidspunktet, som  

 værende forældet.
Der må derfor højst gå 10  

 år fra sidste ansættelse som sygeplejerske i udlandet til  

 udstedelsen af varig dansk autorisation.
En uddannelse, der næsten, men ikke fuldt ud kan ligestilles med  

 den danske sygeplejerskeuddannelse Hvis indholdet af ansøgers uddannelse ikke fuldt ud  

 kan ligestilles med indholdet i den danske sygeplejerskeuddannelse, vil  

 Sundhedsstyrelsen foreskrive supplerende uddannelse, der skal gennemgås  

 ved en dansk sygeplejeskole.
Denne supplerende uddannelse skal senest  

 være gennemført 10 år efter sidste ansættelse som  

 sygeplejerske i udlandet.
Skolerne kan stille krav om bestået  

 studieprøve i dansk inden ansøgeren kan optages til supplerende  

 uddannelse.
Ved tilfredsstillende gennemført supplerende uddannelse  

 udsteder Sundhedsstyrelsen varig autorisation til ansøgeren uden  

 yderligere prøveansættelser.
Tilstrækkelige sprogkundskaber i dansk Vurdering af, om ansøger kan kommunikere  

 forsvarligt med patienter, pårørende, andet sygehuspersonale  

 m.fl., indgår som en del af prøveansættelserne, og ikke  

 som en særskilt sprogprøve (se afsnittet om  

 prøveansættelser nedenfor).
 Der lægges i denne forbindelse til grund, at  

 ansættelsesmyndighederne under sygeplejerskens  

 prøveansættelser på forskellig måde  

 understøtter sygeplejerskens danske sprogkundskaber.
 Sundhedsstyrelsen anser sprogkravet for opfyldt, når  

 ansøger har gennemført prøveansættelsen med  

 positiv evaluering.
Prøveansættelse med begrænset autorisation For at bedømme ansøgers erhvervskompetence,  

 og for at give ansøger en introduktion til det danske  

 sundhedsvæsen, kræves gennemført en  

 prøveansættelsesperiode af mindst 6 måneders varighed  

 på en sygehussengeafdeling, før varig autorisation kan udstedes.  

 Sygeplejersken skal være under supervision.
Den ledende sygeplejerske  

 er ansvarlig for supervisionen, som kan varetages af afdelingens  

 uddannelsesansvarlige eller en sygeplejerske med tilsvarende kompetence.  

 Ansættelsen sker med begrænset autorisation til en konkrete  

 ansættelser og skal gennemføres i overensstemmelse med  

 Sundhedsstyrelsens vejledning om prøveansættelser for  

 udenlandske sygeplejersker.
 Ansøger må selv skaffe sig  

 ansættelsen.
Tidligst efter 6 måneders ansættelse eller  

 efter endt ansættelse, hvis ansættelsen er af længere  

 varighed, skal den superviserende sygeplejerske afgive udtalelse til  

 Sundhedsstyrelsen om evaluering i henhold til Sundhedsstyrelsens vejledning  

 om prøveansættelser for udenlandske sygeplejersker, der ikke er  

 omfattet af den nordiske overenskomst eller EFs direktiver på  

 sygeplejerskeområdet.
En positiv evaluering efter gennemført  

 prøveansættelse af mindst 6 måneders varighed er en  

 betingelse for at opnå varig autorisation.
4.1.2. Begrænset autorisation Begrænset autorisation som sygeplejerske kan  

 udstedes af Sundhedsstyrelsen til ansøgere, der har en udenlandsk  

 uddannelse, der kan ligestilles med den danske uddannelse.
Begrænset  

 autorisation er altid begrænset i tid og til en bestemt stilling og kan  

 sammenlagt opnås for maksimalt 18 måneder.
Det kræves  

 herefter, at ansøgeren opfylder betingelserne for varig  

 autorisation.
Begrænset autorisation udstedes, såfremt den  

 pågældende har fået tilsagn om en konkret  

 tidsbegrænset stilling som sygeplejerske på et sygehus.
Ved  

 eventuel forlængelse i samme stilling eller ved nyansættelse,  

 skal der igen søges om begrænset autorisation.
Der stilles ikke krav om bestået sprogprøve  

 for at opnå begrænset autorisation.
Det er dog ifølge den  

 danske lov om sygeplejersker et krav, at enhver sygeplejerske   også  

 sygeplejersker med begrænset autorisation   skal udøve  

 virksomhed som sygeplejerske med omhu og samvittighedsfuldhed.
Denne  

 bestemmelse dækker også en forsvarlig kommunikation med  

 patienter, pårørende, andet sygehuspersonale m.fl.
Det er  

 ansættelsesmyndigheden, der skal vurdere om sygeplejersken lever op til  

 sygeplejerskelovens krav herom.
4.2. Tilladelse til erhvervsudøvelse som sundhedsplejerske Tilladelse til erhvervsudøvelse som  

 sundhedsplejerske kan udstedes af Sundhedsstyrelsen til personer, der har fået dansk autorisation som sygeplejerske og som i udlandet har gennemgået en videreuddannelse, der kan  

 ligestilles med den danske sundhedsplejerskeuddannelse.
4.3.Anerkendelse til funktion som specialuddannet sygeplejerske Anerkendelse til funktion som specialuddannet  

 sygeplejerske kan gives til personer, der har fået dansk autorisation som sygeplejerske og som i udlandet har gennemgået videreuddannelse, der kan  

 ligestilles med en af de danske specialuddannelser (se afsnit  

 5.3.).
4.4. Ansøgning om autorisation m.m. (procedure og krav til  

 dokumentation) Ansøgningen skal være skriftlig.
Der skal  

 anvendes ansøgningsskema, som kan rekvireres i Sundhedsstyrelsen,  

 på hjemmeside www.sst.dk eller ved direkte henvendelse.  

 Ansøgeren skal selv fremskaffe den fornødne dokumentation.
Sundhedsstyrelsen skal modtage den nødvendige  

 dokumentation i form af originale dokumenter (som returneres efter brug)  

 eller kopier, hvis ægthed er bekræftet ved en påtegning  

 på kopien (bekræftet kopi). Bekræftelsen kan foretages af  

 ambassader, offentlige myndigheder, arbejdsgivere, faglige organisationer  

 o.l.
Privatpersoner kan ikke bekræfte kopiens ægthed.
Sammen med  

 den krævede dokumentation skal der foreligge en oversættelse til  

 dansk eller engelsk.
Oversættelsen skal være udført af den  

 uddannelsesinstitution eller myndighed, der har udstedt beviset eller af en  

 autoriseret translatør.
 Sundhedsstyrelsen kan forlange at ansøger fremviser  

 originale dokumenter.
 Følgende dokumentation skal vedlægges  

 ansøgningen:
Ad. 4.1. (autorisation) dokumentation for navn, fødselsdato, statsborgerskab (f.eks. i  

 form af kopi af relevante sider fra rejsepas), bevis for gennemgået sygeplejerskeuddannelse, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende praktikuddannelsen, på hvilke  

 afdelinger/institutioner praktikuddannelsen har fundet sted og varigheden af  

 de enkelte praktikuddannelsesperioder, Curriculum Vitae, en erklæring fra sundhedsmyndighederne i uddannelseslandet  

 eller seneste opholdsland om, at ansøgeren har ret til at udøve  

 virksomhed som sygeplejerske i uddannelseslandet eller seneste opholdsland  

 ("Certificate of current registration and good standing"). Denne  

 skal foreligge i original og må højst være tre  

 måneder gammel i forhold til den dato, hvor Sundhedsstyrelsen har  

 modtaget al nødvendig dokumentation.
Ad. 4.2. (tilladelse til erhvervsudøvelse som  

 sundhedsplejerske) dokumentation for videreuddannelse til sundhedsplejerske i  

 udlandet, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, hvor denne  

 har fundet sted og varigheden den kliniske uddannelse, oplysning om evt. erhvervserfaring, bevis for dansk autorisation som sygeplejerske Ad 4.3. (anerkendelse til funktion som specialuddannet  

 sygeplejerske) se afsnit 5.3.
dokumentation for videreuddannelse til specialuddannet  

 sygeplejerske, detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, hvor denne  

 har fundet sted og varigheden den kliniske uddannelse, oplysning om evt. erhvervserfaring, bevis for dansk autorisation som sygeplejerske.
4.5. Uddannelser, der ikke kan ligestilles med den danske  

 sygeplejerskeuddannelse Ansøgere, hvis udenlandske uddannelse ikke kan  

 ligestilles med en dansk sygeplejerskeuddannelse, vil blive henvist til en  

 dansk sygeplejeskole for at få vejledning om mulighederne for optagelse  

 til sygeplejerskeuddannelsen.
Skolen vil tage stilling til, om  

 ansøgeren på baggrund af den udenlandske uddannelse kan få  

 en afkortning af den danske uddannelse (merit).
5. AFSLUTTENDE BEMÆRKNINGER 5.1. Generelle betingelser for autorisation Autorisation er i alle tilfælde betinget af, at der  

 ikke hos ansøgeren foreligger omstændigheder, som nævnt i  

 sygeplejerskelovens § 2, stk. 3, (legemlig eller sjælelig  

 mangel eller udvist grov uduelighed).
5.2. Yderligere oplysninger om autorisation Nærmere oplysninger om udstedelse af autorisation  

 som sygeplejerske på baggrund af udenlandske uddannelser kan fås  

 ved henvendelse til Sundhedsstyrelsen, tlf. 7222 7400. Oplysninger kan  

 også indhentes på Sundhedsstyrelsens hjemmeside: www.sst.dk .
5.3. Anerkendelse af udenlandske specialuddannelser for sygeplejersker  

 (videreuddannelser) Personer, der har fået dansk autorisation som  

 sygeplejerske, og som ønsker anerkendelse til funktion som  

 specialuddannet sygeplejerske, på baggrund af specialuddannelse  

 gennemgået i udlandet, skal henvende sig til det amtslige/regionale  

 specialuddannelsesråd, der bl.a. har til opgave at vurdere udenlandske  

 kvalifikationer med henblik på anerkendelse til funktionen i  

 Danmark.
5.4. Opholds- og arbejdstilladelse Udlændingestyrelsen Ryesgade 53 København Ø tlf. 35 36 66 00 5.5. Arbejdsanvisning Sundhedsstyrelsen kan ikke være behjælpelig  

 med at anvise arbejde som sygeplejerske.
Ledige stillinger som sygeplejerske  

 annonceres bl.a. i ugeskriftet »Sygeplejersken« (www.sygeplejersken.dk), der  

 udgives af Dansk Sygeplejeråd, Vimmelskaftet 38, Postboks 1084, 1008  

 København K, tlf. 3315 1555 (www.dsr.dk), i dagspressen og på  

 internettet i øvrigt.
5.6. Klagegang Der kan klages over Sundhedsstyrelsens sagsbehandling og  

 afgørelse til Indenrigs- og Sundhedsministeriet, Slotsholmsgade 10-12,  

 1216 København K.
Indenrigs- og Sundhedsministeriet kan tage stilling  

 til lovgrundlaget for afgørelsen, og til om sagsbehandlingsreglerne er  

 overholdt.
Indenrigs- og Sundhedsministeriet kan derimod ikke tage stilling  

 til det sundhedsfaglige skøn, som ligger til grund for  

 afgørelsen.
5.7. Oplysninger, der behandles elektronisk i Sundhedsstyrelsen Alle oplysninger/dokumentation om forhold af betydning for  

 ansøgerens sygeplejerskeuddannelse   herunder om videre og  

 efteruddannelse   vil i forbindelse med sagsbehandling blive elektronisk  

 behandlet i Sundhedsstyrelsen.
Relevante personoplysninger kan endvidere  

 blive registreret i Sundhedsstyrelsens elektroniske journalsystem med henblik  

 på identifikation og genfinding af dokumenter, der vedrører  

 sagen.
Efter principperne i persondataloven har ansøgeren blandt andet  

 mulighed for at gøre brug af følgende rettigheder: Ret til at  

 bede om indsigt i de oplysninger, der behandles, ret til at gøre  

 indsigelse mod, at oplysningerne behandles, samt ret til at kræve  

 berigtigelse, sletning eller blokering af oplysninger, der er urigtige,  

 vildledende eller på lignende måde er behandlet i strid med  

 lovgivningen.
6. IKRAFTTRÆDEN Vejledningen er gældende fra 1. december 2002  

 Samtidig ophæves Sundhedsstyrelsens vejledning nr. 111 af 1. august  

 1997.
 Vejledningen finder anvendelse på ansøgninger  

 indgivet til Sundhedsstyrelsen efter vejledningens ikrafttræden.
 Ansøgninger indgivet inden denne vejlednings  

 ikrafttræden vil blive behandlet efter bestemmelserne i vejledning nr.  

 111 af 1. august 1997. Det forudsættes, at varig autorisation  

 opnås inden udgangen af år 2003. Disse ansøgere har  

 også mulighed for at søge om autorisation i henhold til den nye  

 vejledning.
