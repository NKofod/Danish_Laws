Cirkulære om organisationsaftale for bygningskonstruktører, kort- og landmålingsteknikere, landmålingsteknikere, kartografer og  kortteknikere samt aftale om nyt lønsystem for tjenestemandsansatte og tjenestemandslignende ansatte kortteknikere og kartografer m.fl. i staten Generelle bemærkninger 1. Skatteministeriet har den 11. oktober 2019 indgået medfølgende organisationsaftale med CO10  Centralorganisationen af 2010.
 2. Organisationsaftalen udgør sammen med Fællesoverenskomst mellem Finansministeriet og Lærernes Centralorganisation og CO10 - Centralorganisationen af 2010 (LC/CO10-fællesoverenskomsten) det samlede overenskomstgrundlag.
 3. Der er i forbindelse med aftalefornyelsen aftalt følgende ændringer, som har virkning fra den 1. oktober 2018:
 a) Pensionsbidraget for bygningskonstruktører forhøjes fra 16,5 pct. til 16,81 pct.
 b) Pensionsbidraget for kort- og landmålingsteknikere, landmålingsteknikere, kartografer samt kortteknikere forhøjes fra 17 til 17,55 pct.
c) Aftalens § 6 om valgfrihed mellem pension og løn ændres som følge af forhøjelsen af pensionsbidragene.
For bygningskonstruktørerne kan pensionsbidrag, der overstiger 15,31 pct. udbetales som løn.
For kort- og landmålingsteknikere, landmålingsteknikere, kartografer samt korteknikere kan pensionsbidrag, der overstiger 15,55 pct., udbetales som løn.
Konstruktørforeningen er pr 1. januar 2019 blevet medlem af Akademikerne.
I forbindelse hermed er det aftalt, at bygningskonstruktørerne udgår af nærværende organisationsaftale med virkning fra 1. januar 2019, og der indgås en ny organisationsaftale for bygningskonstruktører i staten.
 4. Organisationsaftalen har virkning fra den 1. april 2018.
5. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Cirkulæret træder i kraft den 20. november 2019 og har virkning fra 1. april 2018. Samtidig ophæves cirkulære 13. april 2016 (Modst. nr. 020-16).
Skatteministeriet, Medarbejder- og Kompetencestyrelsen, den 20. november 2019 Louise Christensen Bilag Organisationsaftale for bygningskonstruktører, kort- og landmålingsteknikere, landmålingsteknikere samt kortteknikere - Nedennævnte bestemmelser supplerer og/eller fraviger fællesoverenskomsten mellem Finansministeriet og Lærernes Centralorganisation og CO10 - Centralorganisationen af 2010 (LC/CO10-fællesoverenskomsten).
Kapitel 1. Organisationsaftalens område § 1. Organisationsaftalens område Organisationsaftalen omfatter bygningskonstruktører uddannet efter de fra 1970 gældende regler for uddannelse af bygningskonstruktører.
Med virkning fra 1. januar 2019 udgår bygningskonstruktører af nærværende organisationsaftale, således at aftalens område fra denne dato alene omfatter kort- og landmålingsteknikere, landmålingsteknikere samt kortteknikere, jf. stk. 2 - 5.
Stk. 2. Organisationsaftalen omfatter endvidere kort- og landmålingsteknikere og landmålingsteknikere, der ansættes i en stilling, der forudsætter uddannelse enten som landmålingstekniker eller som kort- og landmålingstekniker.
Organisationsaftalen omfatter endvidere etatsuddannede kortteknikere, hvor uddannelsen er en forudsætning for varetagelsen af stillingen.
Stk. 3. Ved kort- og landmålingsteknikere forstås personer, der har gennemgået uddannelsen som kort- og landmålingstekniker godkendt efter den til enhver tid gældende bekendtgørelse, for tiden Uddannelses- og Forskningsministeriets bekendtgørelse nr. 858 af 22. august 2019 om tekniske og merkantile erhvervsakademiuddannelser og professionsbacheloruddannelser.  Stk. 4. Ved landmålingsteknikere forstås personer, der a) har gennemgået den af Undervisningsministeriet ved bekendtgørelse nr. 666 af 18. december 1984 eller ved bekendtgørelse nr. 1159 af 15. december 1992 godkendte uddannelse som landmålingstekniker eller b) har bestået 3. fagklasse (teknisk skole) samt gennemgået en praktiktid på i alt 1 1/2 år på et landinspektørkontor hos en praktiserende landinspektør eller et andet af Undervisningsministeriet godkendt praktiksted eller c) har påbegyndt en mindst 3-årig uddannelse hos en praktiserende landinspektør som landmålingstekniker inden den 31. december 1971 og kan dokumentere dette gennem attestation af Den danske Landinspektørforenings standardbevis.
 Stk. 5. Ved kortteknikere forstås personer, der har gennemgået en etatsuddannelse som korttekniker.
 Stk. 6. Organisationsaftalen omfatter ansættelse i staten eller ved selvejende institutioner der er berettiget til statstilskud, og for hvilke Finansministeriet har kompetencen til at fastsætte løn- og ansættelsesvilkår for alle personalegrupper.
 Kapitel 2. Løn mv.
§ 2. Lønsystemet Lønsystemet er etableret i henhold til den enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn der kan suppleres med en tillægsdel.
Tillægsdelen omfatter, undervisningstillæg til bygningskonstruktører, lokalt aftalte funktionstillæg og kvalifikationstillæg, engangsvederlag og resultatløn Stk. 3. Ved ansættelse på nedsat tid ydes forholdsmæssig løn.
 Stk. 4. Alle basislønninger samt undervisningstillæg er anført i grundbeløb pr. år (31. marts 2012-niveau).
§ 3. Basisløn Basislønnen for bygningskonstruktører er:  321.112 kr.
 Stk. 2. Basislønnen for kort- og landmålingsteknikere, landmålingsteknikere, kortteknikere og kartografer er:
 Trin 1:        275.239 kr.
 Trin 2:        287.035 kr.
 Oprykning fra trin 1 til trin 2 sker efter 1 år.
 Stk. 3. Basislønnen for overkartografer er:   308.005 kr.
 Stk. 4. Basislønnen for sektionsledere er:   355.189 kr.
 Stk. 5. For at blive henført til basislønnen i stk. 3 eller stk. 4 forudsættes, at stillingen har en stillingsbeskrivelse som en tilsvarende tjenestemandsstilling som henholdsvis overkartograf (løngruppe 2) eller sektionsleder (løngruppe 3) i aftale om nyt lønsystem for tjenestemandsansatte og tjenestemandslignende ansatte kortteknikere og kartografer m.fl.
§ 4. Undervisningstillæg Til bygningskonstruktører, der underviser ved bygningskonstruktøruddannelsen, og hvor de samlede opgaver i tilknytning til undervisningen udgør over halvdelen af arbejdstiden, ydes et tillæg på 42.500 kr. årligt.
 Når en ansat har undervist ved uddannelsen i 3 år på over halv tid, udgør tillægget 52.300 kr. pr. år.
 Tillægget kan ikke oppebæres samtidig med andet generelt undervisningstillæg.
 Tillægget bortfalder i perioder, hvor opgaverne ved bygningskonstruktøruddannelsen udgør halvdelen af arbejdstiden eller derunder.
 Til deltidsansatte, der underviser ved konstruktøruddannelsen, ydes tillægget forholdsmæssigt.
 Stk. 2. Til bygningskonstruktører, der underviser ved de videregående teknikeruddannelser, erhvervsgymnasiale uddannelser eller tilsvarende og højere niveauer, og som ikke oppebærer det under stk. 1 nævnte tillæg ydes et årligt tillæg på 28.400 kr.
 Cirkulærebemærkning til § 4:
 Det præciseres, at de ovenfor nævnte undervisningstillæg fortsat ikke er pensionsgivende.
§ 5. Pension Der indbetales pensionsbidrag af basislønnen samt af varige og midlertidige tillæg, jf. rammeaftalens § 10.
Stk. 2. For bygningskonstruktører indbetales et pensionsbidrag på 16,5 pct. af basislønnen samt af varige og midlertidige tillæg. 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysning herom.
Ansættelsesmyndigheden indbetaler pensionsbidragene til den af Finansministeriet godkendte pensionsordning i PFA Pension Fra den 1. oktober 2018 forhøjes pensionsbidraget fra 16,5 pct. til 16,81 pct.
Stk. 3. For kort- og landmålingsteknikere, landmålingsteknikere, kartografer samt kortteknikere indbetales 17,00 pct. basislønnen samt af varige og midlertidige tillæg.
Pensionsbidraget indbetales af ansættelsesmyndigheden til PFA Pension. 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysning herom.
 Fra den 1. oktober 2018 forhøjes pensionsbidraget fra 17 pct. til 17,55 pct.
§ 6. Valgfrihed mellem pension og løn Den enkelte ansatte kan vælge, at pensionsbidrag der overstiger 15 pct. i stedet for indbetaling til pensionskassen udbetales som løn.
 Bygningskonstruktører kan fra den 1. oktober 2018 vælge, at pensionsbidrag der overstiger 15,31 pct. udbetales som løn.
 Kort- og landmålingsteknikere, landmålingsteknikere, kartografer samt korteknikere kan fra den 1. oktober 2018 vælge, at pensionsbidrag der overstiger 15,55 pct. kan udbetales som løn.
 Stk. 2. Hvis den ansatte vælger at få forhøjelsen udbetalt som løn, sker det på følgende vilkår:
1. Der beregnes ikke særlig feriegodtgørelse af beløbet 2. Beløbet er ikke pensionsgivende 3. Ved beregning af evt. merarbejdsbetaling, medregnes beløbet ikke i årslønnen Cirkulærebemærkning til § 6 stk. 2:
 I alle andre henseender indgår de 1,5 pct. i lønnen for bygningskonstruktører og 2 pct. for kort- og landmålingsteknikere, landmålingsteknikere, kartografer samt kortteknikere, og pensionsbidraget udgør 15 pct. hvis den ansatte har valgt at få pensionsbidrag over 15 pct. udbetalt som løn.
 Med virkning fra den 
1.oktober 2018
 ændres cirkulærebemærkningen til følgende:
 I alle andre henseender indgår de 1,5 pct. i lønnen for bygningskonstruktører og 2 pct. for kort- og landmålingsteknikere, landmålingsteknikere, kartografer samt kortteknikere, og pensionsbidraget udgør henholdsvis 15,31 pct. og 15,55, hvis den ansatte har valgt at få pensionsbidrag udbetalt som løn.
Stk. 3. Den ansatte retter henvendelse til ansættelsesmyndigheden, hvis pensionsbidragsforhøjelsen fremover ønskes udbetalt som løn.
Hvis den ansatte senere, dog tidligst efter et år, ikke længere ønsker pensionsbidragsforhøjelsen udbetalt som løn, retter den ansatte på ny henvendelsen til ansættelsesmyndigheden.
Kapitel 3. Arbejdstid § 7. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
 Stk. 2. Ansatte der er ansat som bygningskonstruktører i ledende stillinger eller som overkartograf og sektionsleder er ikke omfattet af højeste arbejdstid, men er i stedet omfattet af reglerne om merarbejde.
 Stk. 3. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
 Stk. 4. Bygningskonstruktører ansat ved erhvervsskolerne er omfattet af aftalen mellem Finansministeriet og Akademikernes Centralorganisation og Statstjenestemændenes Centralorganisation II om arbejdstid mv. på erhvervsskolerne.
Kapitel 4. Ikrafttræden og opsigelse § 8. Ikrafttræden og opsigelse Organisationsaftalen har virkning fra den 1. april 2018 og kan af hver af parterne opsiges med 3 måneders varsel til en 31. marts, dog tidligst den 31. marts 2021. Samtidig ophæves organisationsaftale af 6. marts 2016 for Bygningskonstruktører, kort- og landmålingsteknikere, landmålingsteknikere, kartografer og kortteknikere (Modst. nr. 020-16).
Bilag Aftale om nyt lønsystem for tjenestemandsansatte og tjenestemandslignende ansatte kortteknikere og kartografer m.fl. i staten - § 1. Aftalens dækningsområde Denne aftale gælder for tjenestemandsansatte og tjenestemandslignende ansatte kortteknikere, kartografer, overkartografer, sektionsledere samt tjenestemandsansatte og tjenestemandslignende ansatte med anden stillingsbetegnelse omfattet af CO10-Centralorganisationen af 2010 forhandlingsret.
 Bestemmelserne i aftalen supplerer eller erstatter bestemmelserne i lønjusteringsaftalen, klassificeringsaftaler og andre lønaftaler.
 § 2. Lønsystemet mv.
 Bestemmelserne i §§ 2-3 (lønsystemet, basisløn, tillæg, lønregulering og lønanciennitet) i organisationsaftalen for bygningskonstruktører, kort- og landmålingsteknikere, landmålingsteknikere, kartografer samt kortteknikere finder tilsvarende anvendelse for tjenestemænd/tjenestemandslignende ansatte kortteknikere og kartografer, jf. bilag 1.
 Stk. 2. Overtidsbetaling beregnes på grundlag af en timeløn, der udgør 1/1924 af den samlede faste løn (inkl. evt. personligt tillæg (udligningstillæg), anciennitetsgarantitillæg samt eventuelle tillæg, der er videreført fra det gamle lønsystem, men ekskl. eventuelle rådigheds- og merarbejdstillæg og konverterede ulempetillæg), jf. § 4. Hertil lægges et overtidstillæg på 50 pct.
 Stk. 3. Ansatte i løngruppe 2 og 3, jf. § 3 stk. 2. og 3., er ikke omfattet af reglerne om højeste arbejdstid, men er i stedet omfattet af reglerne om merarbejde.
§ 3. Basislønninger Bestemmelserne i § 3 træder i stedet for hidtil gældende klassificeringsaftaler.
 Stk. 2. Løngruppe 1 omfatter stillinger, som efter hidtidig praksis ville være klassificeret som korttekniker eller kartograf.
 Endvidere omfattes stillingerne som fotograf, kontorfuldmægtig og stationsleder i Geodatastyrelsen, som er omfattet af CO10-Centralorganisationen af 2010s forhandlingsret.
 Stk. 3. Løngruppe 2 omfatter stillinger, der indebærer varetagelse af selvstændigt kvalificeret arbejde og specialfunktioner, herunder eksempelvis arbejdsledelse og arbejdstilrettelæggelse, udviklingsopgaver eller systemplanlægning, og som efter hidtidig praksis ville være klassificeret som overkartograf.
 Endvidere omfattes stillingerne som projektleder, opmålingsleder, ekspeditionssekretær og afdelingsleder i Geodatastyrelsen, som er omfattet af CO10-Centralorganisationen af 2010s forhandlingsret.
 Stk. 4. Løngruppe 3 omfatter stillinger, der indebærer varetagelse af selvstændigt kvalificeret arbejde på betydende områder, herunder ledelsesansvar, der kræver særlige kvalifikationer, og som efter hidtidig praksis ville være klassificeret som sektionsleder.
 Endvidere omfattes stillingen som regnskabschef i Geodatastyrelsen, som er omfattet af CO10-Centralorganisationen af 2010s forhandlingsret.
§ 4. Pension Tjenestemandsansatte og tjenestemandslignende ansatte kortteknikere og kartografer m.fl. med ret til tjenestemandspension er omfattet af aftale om pensionsforhold for tjenestemandsansatte og tjenestemandslignende ansatte kortteknikere og kartografer m.fl., jf. bilag 1.
 Stk. 2. Varige tillæg/tillægsforhøjelser, der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 17 pct. af tillægget, hvis tillægget ligger under den pensionsgivende løn på slutskalatrinnet i det i pensionsaftalen fastlagte skalatrinsforløb.
Hvis tillægget overstiger den pensionsgivende løn på slutskalatrinnet indbetales et pensionsbidrag på 18 pct. af det overskydende beløb.
Stk. 4. Pensionsbidraget indbetales af ansættelsesmyndigheden til PFA-Konto i PFA Pension.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
Stk. 6. Tjenestemandslignende ansatte med bidragsdefineret pensionsordning er omfattet af pensionsbestemmelsen i § 10 i rammeaftale af 19. november 2003 om nye lønsystemer.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysninger herom.
Stk. 7. Ansættelsesmyndigheden indbetaler pensionsbidraget til PFA Pension § 5. Ikrafttræden mv.
 Aftalen har virkning fra 1. april 2015 og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2018. Samtidig ophæves aftale om nyt lønsystem for tjenestemandsansatte og tjenestemandslignende ansatte kortteknikere og kartografer m.fl. i statens tjeneste af 3. september 2013.
Bilag 1 Aftale om pensionsforhold for tjenestemandsansatte og tjenestemandslignende ansatte kortteknikere og kartografer m.fl. i statens tjeneste - I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandsansatte og tjenestemandslignende ansatte kortteknikere og kartografer m.fl. i statens tjeneste på nyt lønsystem.
§ 2. Pensionsgivende skalatrinsforløb De i § 1 omhandlede tjenestemandsansatte og tjenestemandslignende ansatte kortteknikere og kartografer m.fl. optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Kortteknikere og kartografer m.fl. i løngruppe 1 aflønnet på skalatrin 22, 23, 24, 25, 26 (lønramme 17) i tidligere lønsystem:
 Optjener tjenestemandspensionsret efter følgende skalatrinsforløb:
22, 23, 24, 25, 26, 27, 28 Alle trin er 2-årige.
Skalatrin 27 og 28 er tillagt det hidtil gældende skalatrin for tjenestemandspensionsret.
Skalatrin 27 opnås efter 2 år på skalatrin 26, uanset om tiden på skalatrin 26 helt eller delvis ligger før denne aftales virkningstidspunkt.
Hvis mindst 2 år på skalatrin 26 er opnået, opnås skalatrin 27 fra denne aftales virkningstidspunkt.
Skalatrin 28 opnås efter 2 år på skalatrin 27 dog senest efter i alt 4 år på skalatrin 26 og eventuelt skalatrin 27, uanset om tiden på skalatrin 26 helt eller delvis ligger før denne aftales virkningstidspunkt.
Hvis mindst 4 år på skalatrin 26 er opnået, opnås skalatrin 28 fra denne aftales virkningstidspunkt.
 Kortteknikere og kartografer m.fl. i løngruppe 1 aflønnet på skalatrin 24, 25, 26, 27, 28 (lønramme 19) i tidligere lønsystem:
 Optjener tjenestemandspensionsret efter følgende skalatrinsforløb:
24, 25, 26, 27, 28, 29, 30 Alle trin er 2-årige.
Skalatrin 29 og 30 er tillagt det hidtil gældende skalatrin for tjenestemandspensionsret.
Skalatrin 29 opnås efter 2 år på skalatrin 28, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 2 år på skalatrin 28 er opnået, opnås skalatrin 29 fra denne aftales virkningstidspunkt.
Skalatrin 30 opnås efter 2 år på skalatrin 29 dog senest efter i alt 4 år på skalatrin 28 og eventuelt skalatrin 29, uanset om tiden på skalatrin 28 helt eller delvis ligger før denne aftales virkningstidspunkt.
Hvis mindst 4 år på skalatrin 28 er opnået, opnås skalatrin 30 fra denne aftales virkningstidspunkt.
 Kortteknikere og kartografer m.fl. i løngruppe 1 aflønnet på skalatrin 26, 28, 30, 32 (lønramme 21) i tidligere lønsystem:
 Optjener tjenestemandspensionsret efter følgende skalatrinsforløb:
26, 28, 30, 32, 34 Alle trin er 2-årige.
Skalatrin 34 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 32, uanset om tiden på skalatrin 32 helt eller delvis ligger før denne aftales virkningstidspunkt.
Hvis mindst 2 år på skalatrin 32 er opnået, opnås skalatrin 34 fra denne aftales virkningstidspunkt.
 Kortteknikere og kartografer m.fl. i løngruppe 1 aflønnet på skalatrin 29, 31, 33, 35 (lønramme 23) i tidligere lønsystem:
 Optjener tjenestemandspensionsret efter følgende skalatrinsforløb:
29, 31, 33, 35, 37 Alle trin er 2-årige.
Skalatrin 37 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 35, uanset om tiden på skalatrin 35 helt eller delvis ligger før denne aftales virkningstidspunkt.
Hvis mindst 2 år på skalatrin 35 er opnået, opnås skalatrin 37 fra denne aftales virkningstidspunkt.
 Kortteknikere og kartografer m.fl. i løngruppe 2 aflønnet på skalatrin 31, 33, 35, 37 (lønramme 25) i tidligere lønsystem:
 Optjener tjenestemandspensionsret efter følgende skalatrinsforløb:
31, 33, 35, 37, 39 Alle trin er 2-årige.
Skalatrin 39 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 37, uanset om tiden på skalatrin 37 helt eller delvis ligger før denne aftales virkningstidspunkt.
Hvis mindst 2 år på skalatrin 37 er opnået, opnås skalatrin 39 fra denne aftales virkningstidspunkt.
 Kortteknikere og kartografer m.fl. i løngruppe 2 aflønnet på skalatrin 33, 35, 37, 39 (lønramme 27) i tidligere lønsystem:
 Optjener tjenestemandspensionsret efter følgende skalatrinsforløb:
33, 35, 37, 39, 41 Alle trin er 2-årige.
Skalatrin 41 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Kortteknikere og kartografer m.fl. i løngruppe 2 aflønnet på skalatrin 38, 40, 42 (lønramme 29) i tidligere lønsystem:
 Optjener tjenestemandspensionsret efter følgende skalatrinsforløb:
38, 40, 42, 44 Alle trin er 2-årige.
Skalatrin 44 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 42, uanset om tiden på skalatrin 42 helt eller delvis ligger før denne aftales virkningstidspunkt.
Hvis mindst 2 år på skalatrin 42 er opnået, opnås skalatrin 44 fra denne aftales virkningstidspunkt.
 Kortteknikere og kartografer m.fl. i løngruppe 2 aflønnet på skalatrin 39, 41, 43 (lønramme 30) i tidligere lønsystem:
 Optjener tjenestemandspensionsret efter følgende skalatrinsforløb:
39, 41, 43, 45 Alle trin er 2-årige.
Skalatrin 45 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 43, uanset om tiden på skalatrin 43 helt eller delvis ligger før denne aftales virkningstidspunkt.
Hvis mindst 2 år på skalatrin 43 er opnået, opnås skalatrin 45 fra denne aftales virkningstidspunkt.
 Kortteknikere og kartografer m.fl. i løngruppe 2 aflønnet på skalatrin 40, 42, 44 (lønramme 31) i tidligere lønsystem:
 Optjener tjenestemandspensionsret efter følgende skalatrinsforløb:
40, 42, 44, 46 Alle trin er 2-årige.
Skalatrin 46 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 44, uanset om tiden på skalatrin 44 helt eller delvis ligger før denne aftales virkningstidspunkt.
Hvis mindst 2 år på skalatrin 44 er opnået, opnås skalatrin 46 fra denne aftales virkningstidspunkt.
 Kortteknikere og kartografer m.fl. i løngruppe 3 aflønnet på skalatrin 39, 41, 43 (lønramme 30) i tidligere lønsystem:
 Optjener tjenestemandspensionsret efter følgende skalatrinsforløb:
39, 41, 43, 45 Alle trin er 2-årige.
Skalatrin 45 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 43, uanset om tiden på skalatrin 43 helt eller delvis ligger før denne aftales virkningstidspunkt.
Hvis mindst 2 år på skalatrin 43 er opnået, opnås skalatrin 45 fra denne aftales virkningstidspunkt.
 Kortteknikere og kartografer m.fl. i løngruppe 3 aflønnet på skalatrin 41, 43, 45 i tidligere lønsystem:
 Optjener tjenestemandspensionsret efter følgende skalatrinsforløb:
41, 43, 45, 47 Alle trin er 2-årige.
Skalatrin 47 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 45, uanset om tiden på skalatrin 45 helt eller delvis ligger før denne aftales virkningstidspunkt.
Hvis mindst 2 år på skalatrin 45 er opnået, opnås skalatrin 47 fra denne aftales virkningstidspunkt.
 Kortteknikere og kartografer m.fl. i løngruppe 3 aflønnet på skalatrin 43, 45 (lønramme 32) i tidligere lønsystem:
 Optjener tjenestemandspensionsret efter følgende skalatrinsforløb:
43, 45, 47 Alle trin er 2-årige.
Skalatrin 47 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 45, uanset om tiden på skalatrin 45 helt eller delvis ligger før denne aftales virkningstidspunkt.
Hvis mindst 2 år på skalatrin 45 er opnået, opnås skalatrin 47 fra denne aftales virkningstidspunkt.
 Kortteknikere og kartografer m.fl. i løngruppe 3 aflønnet på skalatrin 46 (lønramme 33) i tidligere lønsystem:
 Optjener tjenestemandspensionsret efter følgende skalatrinsforløb:
46, 48 Alle trin er 2-årige.
Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 46, uanset om tiden på skalatrin 46 helt eller delvis ligger før denne aftales virkningstidspunkt.
Hvis mindst 2 år på skalatrin 46 er opnået, opnås skalatrin 48 fra denne aftales virkningstidspunkt.
 Kortteknikere og kartografer m.fl. i løngruppe 3 aflønnet på skalatrin 47 (lønramme 34) i tidligere lønsystem:
 Optjener tjenestemandspensionsret efter følgende skalatrinsforløb:
47, 48 Alle trin er 2-årige.
Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 47, uanset om tiden på skalatrin 47 helt eller delvis ligger før denne aftales virkningstidspunkt.
Hvis mindst 2 år på skalatrin 47 er opnået, opnås skalatrin 48 fra denne aftales virkningstidspunkt.
 Tjenestemandsansatte og tjenestemandslignende ansatte kortteknikere og kartografer m.fl., hvor der er indgået aftale om, at den ansatte er indplaceret i en højere lønramme end det hidtidige gældende pensionsskalatrinsforløb for ovennævnte kortteknikere og kartografer m.fl., tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte korttekniker eller kartograf m.fl. på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte korttekniker eller kartograf m.fl. i 2 år har haft ret til tjenestemandspension fra det samme skalatrin, som den pågældende jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Hvis en tjenestemandsansat eller tjenestemandslignende ansat korttekniker eller kartograf m.fl. avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte tjenestemandsansatte eller tjenestemandslignende ansatte korttekniker eller kartograf m.fl. kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. april 2005.
 Stk. 2. For tjenestemandsansatte og tjenestemandslignende ansatte kortteknikere og kartografer m.fl., der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 27 eller skalatrin 28 (løngruppe 1 - tidligere lønramme 17), skalatrin 29 eller skalatrin 30 (løngruppe 1 - tidligere lønramme 19), skalatrin 34 (løngruppe 1 - tidligere lønramme 21), skalatrin 37 (løngruppe 1 -tidligere lønramme 23), skalatrin 39 (løngruppe 2 - tidligere lønramme 25), skalatrin 41 (løngruppe 2 - tidligere lønramme 27), skalatrin 44 (løngruppe 2 - tidligere lønramme 29), skalatrin 45 (løngruppe 2 - tidligere lønramme 30), skalatrin 46 (løngruppe 2 -tidligere lønramme 31), skalatrin 45 (løngruppe 3 - tidligere lønramme 30), skalatrin 47 (løngruppe 3  tidligere skalatrin 41, 43, 45), skalatrin 47 (løngruppe 3 - tidligere lønramme 32), skalatrin 48 (løngruppe 3 - tidligere lønramme 33), skalatrin 48 (løngruppe 3 - tidligere lønramme 34) eller opfyldte betingelserne for at få tillagt 2 ekstra skalatrin (tjenestemandsansatte og tjenestemandslignende ansatte kortteknikere og kartografer m.fl. indplaceret i højere lønramme), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale træder sammen med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer i stedet for § 9, stk. 1-4 i aftale af 11. oktober 2004 om nyt lønsystem for tjenestemandsansatte og tjenestemandslignende ansatte kortteknikere og kartografer m.fl. i statens tjeneste, der derfor ophæves fra denne aftales virkningstidspunkt.
 Stk. 4. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
