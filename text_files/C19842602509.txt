 Ved en abonneret privatledning (apl) forstås i dette cirkulære en  

 elektrisk transmissionsvej, som er fast etableret mellem to terminalpunkter  

 via teleadministrationernes anlæg og udlejet af en af teleadministrationerne.
 Ved et terminaludstyr forstås i dette cirkulære et udstyr, som på de af  

 teleadministrationerne fastsatte vilkår tilsluttes en apl.
 Ved en abonnent forstås i dette ciekulære en fysisk eller juridisk person,  

 som lejer en apl.
 Teleadministrationerne er i dette cirkulære en sammenfattende betegnelse  

 for:
Kjøbenhavns Telefon Aktieselskab (KTAS) Jydsk Telefon-Aktieselskab (JTAS) Fyns kommunale Telefonselskab (FKT) Post- og Telegrafvæsenet (P&T) En apl udlejes til kommunikationsmæssige formål, som ikke er i modstrid  

 med dansk lovgivning, samt på betingelse af:
- at terminaludstyrene opfylder de i Cirkulære nr. 12A anførte tekniske  

 krav, - at terminaludstyrene er godkendt for tilslutning til apl'en i  

 overensstemmelse med de i Cirkulære nr. 12B anførte betingelser for  

 godkendelse, og - at abonnenten overholder de i Cirkulære nr. 12C anførte vilkår for leje  

 af apl'er og drift af tilsluttet terminaludstyr.
 Udstyr for datatransmission kræves dog ikke godkendt i henhold til  

 Cirkulære nr. 12A og 12B, hvis tilslutning til apl'en sker via separate  

 modemer som er leveret af teleadministrationerne eller godkendt af disse for  

 tilslutning til apl'er.
For privatanskaffede separate modemer samt for udstyr med  

 indbyggede/integrerede modemer gælder iøvrigt, at der tillades udstyr  

 indrettet for nominelle datasignaleringshastigheder op til og med 1200 bit/s  

 og for simplex eller halv duplex drift.
Samtidig sending i begge  

 transmissionsretninger (fuld duplex) er tilladt op til og med 600 bit/s  

 alternativt op til og med 1200 bit/s i den ene retning og op til og med 75  

 bit/s i den anden retning.
Overføringsretningen kan være vendbar.
På lejede  

 firtråds kredsløb tillades dog udstyr for højst 1200 bit/s fuld duplex.
Begge  

 transmissionsretninger kan være udstyret med returkanaler for højst 75 bit/s.  

 Udstyret må ikke af brugeren kunne omkobles til højere hastigheder end de  

 foran nævnte.
For at sikre mulighed for samarbejde med andet udstyr i ind- og udland  

 tilrådes det at indrette udstyr for data-, faksimile- og telefototransmission  

 af overensstemmelse med de af CCITT (Comite Consultatif international  

 Telegraphique et Telephonique) udgivne anbefalinger herom.
Det bemærkes, at  

 der i Cirkulære nr. 34 fra Statens Teleråd er givet regler for en supplerende  

 CCITT-relateret godkendelse af datatransmissionsudstyr.
Den supplerende  

 godkendelse, der er frivillig, har bl.a. til formål at medvirke til, at  

 udstyret i videst muligt omfang kan samarbejde med andet tilsvarende udstyr.
 Tekniske oplysninger om apl'ers egenskaber er givet i Cirkulære nr. 12D.
Henvendelse om leje af apl'er rettes til vedkommende teleadministration.  

 Undtaget herfra er leje af apl'er ud over et koncessionsområde samt af  

 kredsløb for telegrafi og apl'er for datatransmission med højere hastighed  

 end de foran nævnte.
I disse tilfælde rettes henvendelse til P&T.
