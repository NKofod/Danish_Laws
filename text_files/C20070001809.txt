Cirkulæreskrivelse  

 om politiets behandling af visse erstatningssager § 1.  

  

 Til ansatte i politiet kan der  

 ydes erstatning for tingsskade, der skyldes tjenestens udførelse eller  

 indtræder under tjenesten som følge af mangler ved lokaler, indretninger og  

 redskaber  

 m.v.
 § 2.  

  

 Til private kan der ydes  

 erstatning for skader, som forvoldes af ansatte i politiet.
 Stk. 2.  

  

 Bortkommer eller beskadiges  

 privates genstande under opbevaring hos politiet, kan der ydes erstatning,  

 hvis  

 genstandene ikke er opbevaret på forsvarlig måde.
 § 3.  

  

 Afgørelser efter § 1 og  

 § 2 træffes på grundlag af dansk rets almindelige erstatningsregler,  

 herunder lov om erstatningsansvar, jf. lovbekendtgørelse nr. 885 af 20.  

 september 2005. Der kan ikke ydes kulanceerstatning.
 § 4.  

  

 Politidirektøren  

 bemyndiges til at træffe afgørelse i sager om erstatning efter § 1 og  

 § 2, hvis erstatningskravet ikke overstiger 50.000 kr.
 Stk. 2.  

  

 Sager om erstatningskrav på mere  

 end 50.000 kr. samt sager af principiel karakter skal med politidirektørens  

 indstilling  

 forelægges for rigspolitichefen til afgørelse.
 § 5.  

  

 Erstatningskrav vedrørende den  

 kollektive ansvarsforsikring for motorkøretøjer eller tjenestehunde skal som  

 hidtil med politidirektørens indstilling forelægges for rigspolitichefen til  

 afgørelse.
 § 6.  

  

 Ved afslag i 1. instans på en  

 ansøgning om erstatning, skal ansøgeren gøres bekendt med, at afgørelsen kan  

 indbringes  

 for højere administrativ myndighed.
 Stk. 2.  

  

 Afgørelser, der er truffet af  

 rigspolitichefen som 2. instans, kan ikke indbringes for højere administrativ  

 myndighed.
 § 7.  

  

 Denne  

 cirkulæreskrivelse træder i kraft den 1. april 2007 og omfatter alle sager, i  

 hvilke der endnu ikke er truffet afgørelse om et fremsat erstatningskrav.
 Stk. 2.  

  

 Justitsministeriets  

 cirkulæreskrivelse af 20. juni 1989 om politiets behandling af visse  

 erstatningssager ophæves.
