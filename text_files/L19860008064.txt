 I tilslutning til udenrigsministeriets bekendtgørelse nr. 83 af 24. juli  

 1975 og efterfølgende bekendtgørelser, senest nr. 51 af 23. august 1985,  

 Lovtidende C, meddeles det, at Australien den 24. september 1985 har tiltrådt  

 den i Haag den 1. juni 1970 vedtagne konvention om anerkendelse af  

 skilsmisser og separationer.
 Ved ratifikationen har Australien afgivet en erklæring i overensstemmelse  

 med konventionens artikel 23, stk. 1.
Danmark har ved en erklæring af 5. februar 1986 i overensstemmelse med  

 konventionens artikel 28, stk. 4, meddelt, at Danmark godkender Australiens  

 tiltrædelse af konventionen.
Konventionen har herefter fået virkning i  

 forholdet mellem Danmark og Australien den 6. april 1986.
 Italien har den 19. februar 1986 tiltrådt konventionen, der herefter er  

 trådt i kraft for Italiens vedkommende den 20. april 1986.
 Ved ratifikationen har Italien taget forbehold over for konventionens  

 artikel 19, stk. 1.
Udenrigsministeriet, den 3. september  

 1986 F.M.
