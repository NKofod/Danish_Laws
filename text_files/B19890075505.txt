 I medfør af § 51, stk. 3, i lov om DSB, jf. lovbekendtgørelse nr. 297 af  

 9. maj 1989 og efter forhandling med Justitsministeriet, fastsættes:
 § 1.  Reglementet gælder for spor, der benyttes af  

 DSB, og som ligger på havneområde uden at være bestemt afgrænset fra dette,  

 samt for alle spor, der ligger i vej, gade eller plads, der er åben for  

 almindelig færdsel.
 § 2.  Gods og andre løse genstande må ikke uden DSBs  

 forudgående tilladelse anbringes nærmere ved jernbanespor end 2 m fra  

 nærmeste skinne.
 § 3.  Faste genstande må ikke anbringes inden for  

 sporenes fritrumsprofil, medmindre DSB skriftligt har dispenseret herfra.  

 Fritrumsprofilet er optaget som bilag 1.
 Stk. 2.  Faste genstande, der er anbragt i  

 overensstemmelse med tidligere gældende regler, kan dog forblive, selv om de  

 ikke opfylder betingelserne i stk. 1. Ved væsentlige ændringer af de  

 pågældende spor eller genstande skal bestemmelsen i stk. 1 respekteres.
§ 4.  Bevægelige læsse- og losseapparater, hvis hele  

 konstruktion er indrettet til at bevæge sig i en bestemt bane, skal ved  

 skinner eller på anden effektiv måde være styret således, at ingen del af  

 apparaterne kan nå inden for det i § 3, stk. 1, nævnte fritrumsprofil.
DSB  

 kan dog på nærmere angivne betingelser give tilladelse til, at kørekraners  

 skinner skærer jernbanespor.
§ 5.  Slidsker, tragte, grabber og lignende, der er  

 anbragt på faste genstande eller på de i § 4 nævnte bevægelige læsse- og  

 losseapparater, kan i nødvendigt omfang under deres anvendelse overskride  

 fritrumsprofilet, når de hurtigt kan bringes uden for dette profil og  

 fastholdes der på en sikker måde.
De nævnte konstruktioner skal til enhver  

 tid på DSBs forlangende fastgøres uden for fritrumsprofilet.
 Stk. 2.  Konstruktioner, der omfattes af stk. 1, skal  

 før opstillingen godkendes skriftligt af DSB.
§ 6.  Ejeren af de i §§ 4 og 5 nævnte læsse- og  

 losseapparater, slidsker, tragte, grabber og lignende skal erstatte skader og  

 tab, som DSB påføres ved apparaternes brug.
Erstatningen kan nedsættes eller  

 bortfalde, hvis DSB uagtsomt har medvirket til skaden eller tabet.
 Stk. 2.  Ejeren må uden at være berettiget til  

 erstatning herfor tåle afbrydelser i brugen af læsse- og losseapparater,  

 slidsker, tragte, grabber og lignende som følge af sporarbejder og DSBs brug  

 af sporene.
 § 7.  Jernbanevogne må ikke flyttes uden DSBs  

 tilladelse og skal efter flytningen sikres mod at komme i bevægelse.
 § 8.  Overtrædelse af bestemmelserne i §§ 2, 3, 4, 5  

 og 7 straffes med bøde.
 § 9.  Bekendtgørelsen træder i kraft den 16. december  

 1989.
 Stk. 2.  Samtidig ophæves:
