Bekendtgørelse om ændring af bekendtgørelse om visse midlertidige foranstaltninger for erhvervsuddannelserne og arbejdsmarkedsuddannelserne som led i forebyggelse og afhjælpning i forbindelse med covid-19 (Aflysning af prøver i perioden fra 21. december 2020 til 31. januar 2021) § 1 I bekendtgørelse nr. 1229 af 22. august 2020 om visse midlertidige foranstaltninger for erhvervsuddannelserne og arbejdsmarkedsuddannelserne som led i forebyggelse og afhjælpning i forbindelse med covid-19 foretages følgende ændring:
 1. Efter § 9 indsættes før overskriften før § 10:
»Midlertidig aflysning af prøver § 9 a.
Alle prøver i grundfag aflyses uanset bestemmelsen i § 10 fra den 21. december 2020 til og med 31. januar 2021. Prøveaflysningen efter 1. pkt. omfatter dog ikke prøver i sundhedsfaglige uddannelser og kurser, der kvalificerer til varetagelse af samfundskritiske funktioner, og som vurderes nødvendige for at opkvalificere medarbejdere til at indgå i det sundhedsfaglige beredskab til håndtering af covid-19.
 Stk. 2. Elevens afsluttende standpunktskarakter i fag, hvor prøven er aflyst, træder i stedet for karakterer, som skulle have været givet ved de aflyste prøver og er derved ophøjet til prøvekarakterer.
Stk. 3. Beviser, der udfærdiges til elever efter reglen i stk. 2, har samme retsvirkning som beviser, der er udstedt efter de almindelige regler på børne- og undervisningsområdet, herunder i forhold til optagelse på videregående uddannelser.« § 2 Bekendtgørelsen træder i kraft den 21. december 2020.
