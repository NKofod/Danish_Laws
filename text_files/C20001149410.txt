 Cirkulærskrivelse om ændring af  

 cirkulærskrivelse af 24. juni 1991 om pensionsordning for  

 tjenestemandslignende ansatte i folkekirken under Statstjenestemændenes  

 Centralorganisation II (COII).
(Til menighedsrådene m.fl.) Fra 1. april 1990 har der eksisteret en  

 forsikringsmæssig pensionsordning for tjenestemandslignende ansatte i  

 folkekirken under CO II, jf.
Kirkeministeriets cirkulærskrivelse af 24.  

 juni 1991 om pensionsordning for tjenestemandslignende ansatte i folkekirken  

 under Statstjenestemændenes Centralorganisation II (CO II).
 Ifølge cirkulærskrivelsens regler har  

 tjenestemandslignende deltidsansatte PO-organister, der udover  

 ansættelsen som organist har haft anden ansættelse med en  

 tilknyttet pensionsordning, hidtil ikke kunnet opnå  

 pensionsmæssig dækning for deres ansættelse i  

 folkekirken.
 I forbindelse med OK99 blev det imidlertid aftalt mellem  

 Finansministeriet og CFU, at den eksisterende pensionsordning udbygges,  

 således at disse PO-organister med virkning fra 1. april 2000 kan  

 opnå pensionsmæssig dækning for deres ansættelse i  

 folkekirken.
 Med virkning fra 1. april 2000 gælder bestemmelserne  

 i ovennævnte cirkulærskrivelse af 24. juni 1991 således  

 også for tjenestemandslignende deltidsansatte PO-organister i  

 folkekiren, uanset den enkeltes tilknytning til anden obligatorisk  

 pensionsordning.
 Pr. 1. april 2000 skal der således oprettes en  

 pensionsordning i folkekirken for disse organister, selvom de er ansat  

 på overenskomstvilkår eller på tjenestemandslignende  

 vilkår, og der til denne ansættelse er knyttet en obligatorisk  

 pensionsordning.
