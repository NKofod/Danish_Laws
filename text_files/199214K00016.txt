Nr BTL 16 Betænkning over Forslag til lov om ændring af lov om planlægning  

 (Klagemyndighed)   

 Nr L 16 1992-93, 1. samling Afgivet af Miljø- og Planlægningsudvalget Afgivet: 19921112 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
Herefter indstiller udvalget lovforslaget til vedtagelse  

 uændret , idet man har noteret sig miljøministerens svar på udvalgets  

 spørgsmål vedrørende kompetenceforholdet mellem formanden for  

 Naturklagenævnet og selve nævnet.
I svaret står der vedrørende  

 kompetencedelingen således:
 »Kompetencedelingen kan i øvrigt beskrives således:
 1. Formanden tilrettelægger nævnets arbejde, fastsætter tid, sted og  

 dagsorden for nævnets møder og drager omsorg for udførelsen af nævnets  

 beslutninger, jf. § 1, stk. 1, i den gældende forretningsorden for  

 Naturklagenævnet (bekendtgørelse nr. 548 af 22. juni 1992).
 2. Ved stemmelighed i nævnet er formandens stemme udslagsgivende, jf. §  

 81, stk. 2, i naturbeskyttelsesloven.
 3. Formanden leder nævnets sekretariat, jf. § 1, stk. 2, i  

 forretningsordenen.
 4. Formanden træffer beslutning om, hvorvidt en klage bør afgøres af  

 nævnet eller kan afgøres af formanden på nævnets vegne.
5. Nævnet kan imidlertid når som helst, indtil afgørelsen af klagesagen  

 rent faktisk er truffet, beslutte, at en modtaget klage skal afgøres af  

 nævnet.
Som grundlag for en sådan beslutning vil nævnet bl.a. få en løbende  

 orientering fra formanden om samtlige modtagne klager.
Jeg agter i en ændret  

 forretningsorden for Naturklagenævnet at foreskrive en sådan orientering.
6. Nævnet kan endvidere på forhånd bestemme, at visse sagstyper ikke må  

 afgøres af formanden alene.
Nævnet kan også fastlægge nærmere retningslinier  

 for formandens udøvelse af kompetencen nævnt under punkt 4 eller for  

 formandens afgørelse i bestemte sagstyper.
