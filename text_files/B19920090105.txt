I medfør af § 5, stk. 1, § 21, stk. 2, og efter bemyndigelse i henhold til § 9, stk. 2, i lov nr. 292 af 10. juni 1981 om visse havanlæg, samt efter samråd med Søfartsstyrelsen, fastsættes:
Anvendelsesområde og definitioner § 1.  Denne bekendtgørelse finder anvendelse på  

 havanlæg, som omhandlet i havanlægslovens § 1.
 § 2.  Bekendtgørelsen finder anvendelse på ansattes  

 brug af personlige værnemidler under arbejdet.
 Stk. 2.  Undtaget fra bekendtgørelsens anvendelsesområde  

 er:
 § 3.  Ved personlige værnemidler forstås i denne  

 bekendtgørelse alt udstyr, herunder beklædning, der er bestemt til at skulle  

 benyttes af de ansatte for at beskytte mod een eller flere risici, som kan  

 true vedkommendes sikkerhed og sundhed under arbejdet, samt ethvert tilbehør,  

 der tjener dette formål.
Almindelige bestemmelser Operatører, rettighedshavere m.v.
 § 4.  Arbejdet skal planlægges og tilrettelægges  

 således, at det sikkerheds- og sundhedsmæssigt er fuldt forsvarligt og  

 således at brug af personlige værnemidler i videst muligt omfang undgås.
Arbejdsgiveren § 5.  Hvis arbejdet ikke på anden måde kan planlægges,  

 tilrettelægges og udføres sikkerheds- og sundhedsmæssigt fuldt forsvarligt,  

 må arbejdsgiveren kun lade arbejdet udføre, såfremt der anvendes personlige  

 værnemidler.
 § 6.  Arbejdsgiveren skal sørge for, at personlige  

 værnemidler bliver benyttet straks ved det pågældende arbejdes begyndelse og  

 under hele dets udstrækning.
 § 7.  Arbejdsgiveren skal sørge for, at de personlige  

 værnemidler, der anvendes, er i overensstemmelse med  

 fællesskabsbestemmelserne vedrørende deres sikkerheds- og sundhedsmæssige  

 udformning og fremstilling.
Stk. 2.  Endvidere skal arbejdsgiveren sørge for, at de  

 anvendte personlige værnemidler til enhver tid Stk. 3.  Såfremt det på grund af flere risici er  

 påkrævet samtidig at bære flere personlige værnemidler, skal disse kunne  

 bæres, uden at de mister deres virkning i forhold til hver enkelt risiko.
 § 8.  Arbejdsgiveren skal forsyne de ansatte med  

 personlige værnemidler.
 Stk. 2.  Arbejdsgiveren afholder udgifterne til  

 anskaffelse, vedligeholdelse og renholdelse af personlige værnemidler.
 Stk. 3.  Arbejdsgiveren skal sørge for at personlige  

 værnemidler opbevares og vedligeholdes på forsvarlig vis, således at de ikke  

 mister deres beskyttende virkning.
 Stk. 4.  Arbejdsgiveren skal sikre, at personlige  

 værnemidler er rene, tørre og desinficerede, inden de tages i brug.
 Stk. 5.  Vedkommende arbejdsgiverpart og  

 arbejdstagerorganisation kan træffe aftaler om fordeling af udgifterne til  

 anskaffelse, vedligeholdelse og renholdelse af værnefodtøj.
 Stk. 6.  Tilsvarende aftaler kan indgås mellem en  

 arbejdsgiver og de ansatte, når de ansatte ikke er omfattet af kollektive  

 overenskomster.
 § 9.  Arbejdsgiveren skal sikre, at personlige  

 værnemidler anvendes i overensstemmelse med brugsanvisningen, og at denne er  

 klar og forståelig for de ansatte.
 Stk. 2.  Personlige værnemidler må kun anvendes til de  

 angivne formål.
 § 10.  Arbejdsgiveren skal sørge for, at de ansatte  

 får instruktion i brugen af personlige værnemidler samt oplysning om de  

 risici, anvendelsen af det personlige værnemiddel beskytter imod.
 Stk. 2.  Arbejdsgiveren sørger for, at de ansatte  

 oplæres og om fornødent trænes i at anvende personlige værnemidler.
 § 11.  Hvor brugen af personlige værnemidler gør  

 omklædning nødvendig, skal arbejdsgiveren sørge for, at de ansatte får  

 passende mulighed for omklædning og opbevaring af gangtøj.
§ 12.  Arbejdsgiveren skal under hensyn til den  

 aktuelle arbejdssituation ved skiltning angive det område, inden for hvilket  

 personligt værnemiddel skal bruges, samt arten af disse.
Skiltene skal være  

 af solidt materiale og forsvarligt vedligeholdt.
 § 13.  Arbejdsgiveren skal tilrettelægge arbejdet  

 under hensyn til den fysiske og psykiske belastning, ulempe m.v., der ved de  

 enkelte arbejdsformer er forbundet med brugen af personlige værnemidler, samt  

 personlige værnemidlers beskyttelsesevne.
 § 14.  Bestemmelserne i §§ 5-13 fritager ikke  

 rettighedshaverne eller operatøren for de pligter, der påhviler dem efter  

 bestemmelserne i Energiministeriets bekendtgørelse om sikkerhed m.v. på  

 havanlæg.
Arbejdslederen § 15.  Arbejdslederen skal påse og medvirke til, at  

 personlige værnemidler er til stede, hvor det er påkrævet, og at de bliver  

 benyttet på en sikkerheds- og sundhedsmæssig fuldt forsvarlig måde.
Ansatte § 16.  De ansatte skal bruge de udleverede personlige  

 værnemidler straks ved det pågældende arbejdes begyndelse og under hele dets  

 udstrækning.
 Stk. 2.  De ansatte skal medvirke til, at udstyret  

 virker efter hensigten, herunder meddele eventuelle fejl og mangler til et  

 medlem af sikkerhedsgruppen, arbejdslederen eller arbejdsgiveren.
Dispensation § 17.  Energistyrelsen vil, hvor særlige forhold  

 foreligger, og når det skønnes rimeligt og forsvarligt, tillade afvigelser  

 fra bestemmelserne i denne bekendtgørelse.
Straf § 18.  Medmindre højere straf er forskyldt efter anden  

 lovgivning straffes med bøde eller hæfte, den der Stk. 2.  For overtrædelse af §§ 5-13 kan der pålægges  

 rettighedshaverne og operatøren bødeansvar, selvom overtrædelsen ikke kan  

 tilregnes dem som forsætlig eller uagtsom.
Overtrædes de i 1. punktum nævnte  

 bestemmelser under samme omstændigheder indenfor andre arbejdsgiveres  

 respektive arbejdsområder, pålægges vedkommende arbejdsgiver bødeansvar som  

 nævnt i 1. punktum.
For bødeansvaret fastsættes ingen forvandlingsstraf.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Ikrafttræden m.v.
 § 19.  Bekendtgørelsen træder i kraft den 1. januar  

 1993.
 Stk. 2.  Ved bekendtgørelsens ikrafttræden ophæves § 4  

 A, nr. 38, i Energiministeriets bekendtgørelse nr. 592 af 30. december 1981  

 om hidtil gældende regler om sikkerhedsmæssige forhold på havanlæg, som med  

 visse ændringer forbliver i kraft efter lov om visse havanlægs ikrafttræden.
 Stk. 3.  Personlige værnemidler, som opfylder hidtil  

 gældende krav, og som er bragt på markedet før den 1. januar 1993, kan  

 fortsat anvendes efter denne dato.
