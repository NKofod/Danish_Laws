Fremsat den 7. oktober 2004 af Jann Sjursen (KD),  

 Bodil Kornbek (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til folketingsbeslutning om en børneombudsmand Folketinget pålægger regeringen i folketingsåret 2004-05 at  

 fremsætte de nødvendige lovforslag og foretage de nødvendige ændringer i  

 administrative forskrifter m.v. med henblik på at etablere en  

 børneombudsmandsinstitution.
Bemærkninger til forslaget Formålet med forslaget Forslaget er en delvis genfremsættelse af B 141,  

 folketingsåret 2002-2003. Der henvises til Folketingstidende, 2002-03, A 6552  

 og 6555 og FF 10172. Hensigten med forslaget er, at der etableres en  

 ombudsmandsinstitution for børn, som børn kan klage til, hvis de mener, deres  

 rettigheder er blevet tilsidesat.
Forslagsstillerne er opmærksomme på, at Styrelsen for  

 Social Service siden fremsættelsen af B 141 på den tidligere ministers  

 foranledning har udarbejdet et »Notat vedrørende børn og unges  

 klagemuligheder  

 samt børn og unges kendskab til deres klagemuligheder« i februar 2004.  

 Undersøgelsen blev lovet i forbindelse med Folketingets behandling af B 141,  

 da  

 ministeren ønskede et bedre grundlag at tage stilling på.
Undersøgelsen er  

 udarbejdet i samarbejde med Børnerådet.
Notatet viser blandt andet, at børns  

 klagemuligheder er yderst begrænsede og ofte afhængige af, at forældrene  

 klager  

 på deres vegne eller for eksempel ikke modsætter sig deres anmodning om  

 aktindsigt.
Der er desuden ikke ét sted, hvor børn og unge skal henvende sig,  

 hvis de mener, deres rettigheder er blevet krænket.
Forslagsstillerne mener,  

 det er svært nok for voksne at finde ud af, hvor de skal klage.
Vi skylder  

 derfor børn og unge at give dem ét sted, hvor de kan henvende sig med deres  

 klage.
Ifølge notatet tyder tilbagemeldinger fra organisationer m.v. på, at  

 børn og unge har et meget ringe kendskab til deres klagemuligheder.  

 Folketingets Ombudsmand har til brug for udarbejdelsen af notatet oplyst, at  

 det er meget sjældent, at et barn eller en ung under 18 år selv indgiver en  

 klage.
En intern vurdering fra Folketingets Ombudsmand lyder på under 20  

 klager  

 om året, hvor det er børn, der klager direkte.
Notatet kan læses her  

 :  

 http://www.ft.dk/Samling/20031/udvbilag/REU/Almdel_bilag565.htm I forbindelse med offentliggørelsen af notatet udtalte den  

 daværende socialminister, at hun ville tage initiativ til en generel  

 klagevejledning til børn og unge.
Dette er forslagsstillerne tilfredse med,  

 men  

 mener det fortsat er alt for kompliceret for et barn eller en ung at finde  

 frem  

 til det rette klagested.
Hertil kommer, at de reelle klagemuligheder for børn  

 som nævnt er yderst begrænsede.
Det er forslagsstillernes opfattelse, at en børneombudsmand  

 vil kunne opnå større resultater i arbejdet for børns rettigheder, end  

 Børnerådet har haft mulighed for inden for sit mandat.
Forslagsstillerne  

 mener  

 ligeledes, at en børneombudsmand bedre vil kunne varetage børns  

 klagerettigheder end Folketingets Ombudsmand på grund af de særlige forhold,  

 der gør sig gældende for børn.
FNs konvention om barnets rettigheder  

 (børnekonventionen) beskriver børns rettigheder og samfundets og forældrenes  

 pligter på alle livsområder.
Man kan særlig forestille sig, at børn i  

 anbringelsessager, samværssager og lignende tunge sager vil få en person, der  

 kan sikre dem bedre end i dag mod krænkelser af deres børnerettigheder, når  

 de  

 voksne slås.
Børnerådet har ydet en fin indsats inden for de  

 eksisterende rammer for dets arbejde.
Styrken ved Børnerådet har været dets  

 karakter af at være et politisk debatskabende organ, der har fremmet den  

 generelle offentlige debat i samfundet om børns vilkår.
Desuden har rådet  

 udarbejdet mange værdifulde rapporter, der ligeledes har været brugbare i den  

 offentlige debat.
Forslagsstillerne ønsker derfor at bibeholde Børnerådet med  

 dets nuværende funktioner og er desuden positive over for en styrkelse af  

 rådet  

  ikke mindst økonomisk.
Børnerådets mandat omfatter imidlertid ikke  

 kompetencen til at behandle individuelle klagesager, herunder muligheden for  

 at  

 tage konkrete sager op af egen drift, og andre redskaber, der kan give børns  

 rettigheder mere gennemslagskraft.
Børnerådet har for eksempel heller ikke  

 krav  

 på oplysninger fra myndigheder og kan ikke kræve adgang til institutioner  

 m.v.  

 for at tjekke børns forhold m.m.
Forslagsstillerne ønsker derfor en lov om en børneombudsmand,  

 der skal have udvidede handlemuligheder i forhold til Børnerådet.
En  

 børneombudsmand skal udpeges af Folketinget, så den nye institution bliver  

 synligt uafhængig af den til enhver tid siddende regering.
Institutionen skal  

 have beføjelse til at tage sager op i stil med Folketingets Ombudsmand.  

 Børnerådet skal fastholdes som et debatskabende og rådgivende organ side om  

 side med børneombudsmandsinstitutionen.
Det vil derfor være naturligt, at der  

 bliver et tæt samarbejde mellem de to organer.
Man kan overveje, om man i stedet burde udvide Børnerådets  

 mandat.
Forslagsstillerne mener dog, det vil være mest formålstjenligt at  

 oprette en særlig børneombudsmand til at tage sig af klagesager fra børn.
Det  

 er vigtigt for børn at vide, at de har en »advokat«, de kan henvende sig til,  

 når de synes, deres rettigheder er blevet krænket eller tilsidesat.
Desuden  

 mener forslagsstillerne, det er et så vigtigt arbejdsfelt, at det fortjener  

 særskilt fokus i en selvstændig enhed i forhold til Børnerådet.
Med et  

 børneråd  

 og en børneombudsmand vil børns rettigheder blive bragt i fokus på en bedre  

 måde end i dag.
Anbefalinger fra FNs Børnerettighedskomité FNs Børnerettighedskomité har noteret sig, at Danmark  

 tøver med at oprette en separat klagemulighed for børn, og komiteen anbefaler  

 derfor, at Danmark i det mindste udvider Børnerådets mandat til at omfatte  

 individuelle sager og klager fra børn eller at oprette et fokusområde for  

 børns  

 rettigheder inden for Ombudsmandens hverv (CRC/C/15/Add.151):
»22. Komiteen har noteret sig, at deltagerstaten har  

 iværksat en række initiativer, der skal gøre det lettere for børn at klage  

 over  

 krænkelser af deres rettigheder, bl.a. gennem ombudsmanden og en telefonisk  

 hotline.
Komiteen er dog betænkelig ved, hvorvidt disse klageinstanser er  

 tilgængelige og til rådighed for samtlige børn i deltagerstaten.
23. Komiteen skal foreslå, at deltagerstaten træffer enhver  

 foranstaltning for at sikre, at de uafhængige klagemuligheder er let  

 tilgængelige og brugervenlige for alle børn, hvad angår behandling af klager  

 over krænkelser af deres rettigheder og afhjælpning af sådanne krænkelser.
I  

 den henseende opfordres deltagerstaten til at styrke oplysningsindsatsen, så  

 børn lettere kan benytte disse klagemuligheder effektivt.
Skønt Komiteen har  

 noteret  

 sig en tøven med at oprette en separat klagemulighed for børn, anbefales  

 deltagerstaten at overveje en udvidelse af Børnerådets mandat til at omfatte  

 individuelle sager og klager fra børn eller at oprette et fokusområde for  

 børns  

 rettigheder inden for Ombudsmandens hverv.« Børnerådet Lovgrundlag Børnerådet er lovgivningsmæssigt forankret i lov om  

 retssikkerhed og administration på det sociale område (retssikkerhedsloven),  

 jf. lovbekendtgørelse nr. 807 af 26. september 2002 § 88. Her står der:
»Stk. 1. Socialministeren nedsætter et børneråd, der skal  

 arbejde på at sikre børns rettigheder samt informere og rådgive om børns  

 forhold i samfundet.
Staten betaler udgifterne ved rådets virksomhed.
Stk. 2. Socialministeren fastsætter regler om rådets sammensætning  

 og opgaver.« Opgaver og kompetence I Socialministeriets bekendtgørelse nr. 2 af 5. januar 1998  

 om et Børneråd står der i § 1, at rådet ud over de øvrige opgaver nævnt i  

 retssikkerhedslovens § 88 desuden skal vurdere de forhold, børn i Danmark  

 lever  

 under, set i lyset af bestemmelserne og intentionerne i FNs konvention  

 om  

 barnets rettigheder.
 I bekendtgørelsens § 6 står der om rådets specifikke  

 opgaver, at:
Børnerådet skal  

  

 vurdere  

  

 og  

  

 påpege  

  

 forhold i  

 samfundsudviklingen generelt, som kan have en uhensigtsmæssig indvirkning på  

 børns udviklingsmuligheder.
Det skal  

  

 følge  

  

 og  

  

 synliggøre  

  

 udviklingen i børns  

 opvækstvilkår, herunder påpege forhold i lovgivning og administrativ praksis,  

 hvor børns behov og rettigheder ikke i tilstrækkelig grad tilgodeses, direkte  

 tilsidesættes, eller som er uhensigtsmæssige i forhold til sikring af gode  

 opvækstvilkår.  

 Rådet skal formidle  

  

 information  

  

 om  

 børn og sætte aktuelle spørgsmål til  

  

 debat  

  

 og  

  

 tale børnenes sag  

  

 i den  

 offentlige debat.
Det skal arbejde for at  

  

 give  

 børn bedre muligheder for at deltage i debatten  

  

 og påvirke  

 samfundsudviklingen.
Børnerådet kan også  

  

 tage  

 generelle temaer op  

  

 til behandling og  

  

 anmode  

 offentlige myndigheder om at redegøre  

  

 for politiske beslutninger og  

 administrativ praksis på områder, der ligger inden for temaerne.
Rådet er  

  

 høringsberettiget  

  

 i forbindelse med  

 lovgivningsinitiativer m.v., der har betydning for børns opvækstvilkår.  

 Børnerådet kan  

  

 ikke behandle konkrete  

 klagesager.
 Rådet kan også selv  

  

 foreslå  

 ændringer  

  

 (§ 7). Folketinget, ministrene og centrale myndigheder kan  

  

 rådføre sig med Børnerådet  

  

 i alle  

 spørgsmål af generel karakter, der har betydning for børns vilkår i samfundet  

 (§ 8).
Børnerådet skal ifølge § 4, stk. 1, holde et  

  

 årligt møde  

  

 med de organisationer og  

 foreninger, der udgør valgforsamlingen, samt med myndigheder m.fl. med  

 opgaver  

 på børneområdet.
Desuden skal rådet udarbejde en  

  

 skriftlig beretning  

  

 over rådets virksomhed en gang om året (stk.  

 2).
Sammensætning og udpegning Rådet er ifølge bekendtgørelsens § 2, stk. 1, uafhængigt og  

 tværfagligt sammensat.
Socialministeren udpeger formanden og to medlemmer  

 samt  

 to suppleanter.
Fire medlemmer og fire suppleanter udpeges efter indstilling  

 fra en valgforsamling, der består af ngoer på børneområdet (stk. 2).  

 Udpegningen gælder for en 4-årig periode, og genbeskikkelse kan ske én gang  

 (stk. 3). Børnerådet fastsætter selv sin forretningsorden, men den skal  

 godkendes af socialministeren.
Socialministeren afgør endeligt, hvilke nye  

 organisationer, foreninger m.v., der kan være repræsenteret i  

 valgforsamlingen.  

 Rådet kan inddrage særlig sagkundskab, hvis det bliver nødvendigt (§ 9).
 Økonomisk  

 grundlag:
Børnerådets virksomhed finansieres i de årlige finanslove  

 (§ 11). Børnerådet har i øjeblikket syv medarbejdere.
Børnerådets årlige  

 budget  

 blev skåret ned med 1 mio. kroner i 2002 og årene derefter som led i  

 udmøntningen af regeringens besparelse på råd og nævn.
I 2000 var Børnerådets  

 bevilling på 5,6 mio. kr.
I 2007 vil den være nede på 3,2 mio. kr.
Hvis for  

 mange af rådets opgaver skal løses ved fundraising eller sponsorering, kan  

 det  

 true rådets uafhængighed, fordi der så er temaer, der ikke kan blive belyst.
Folketingets Ombudsmand Lovgrundlag Folketingets Ombudsmand er forankret i loven om  

 Folketingets Ombudsmand, jf. lov nr. 473 af 12. juni 1996.
Udpegning og uafhængighed Ombudsmanden vælges af Folketinget (§ 1), men er i  

 udøvelsen af sit hverv uafhængig af det (§ 10, 1. pkt.). Folketinget  

 fastsætter  

 de almindelige bestemmelser for Ombudsmandens virksomhed, jf. § 10, 2. pkt.
Opgaver og kompetence Ombudsmanden behandler klager over alle dele af den  

 offentlige forvaltning, jf. § 7, stk. 1. Det er en betingelse, at  

 klagemulighederne er udtømt, jf. § 14.
 Tvangsanbragte børn er en del af Folketingets § 71-udvalgs  

 ansvarsområde i henhold til grundlovens § 71, stk. 7. Klager vedrørende disse  

 sager behandles derfor ikke af Ombudsmanden, men § 71-tilsynet kan ifølge  

 ombudsmandslovens § 15 overdrage Ombudsmanden at medvirke ved behandlingen af  

 sådanne klager, hvis klagen i øvrigt hører under Ombudsmandens område.
Hvis Ombudsmanden i særlige tilfælde bliver opmærksom på  

 mangler ved gældende love eller administrative bestemmelser, skal  

 Ombudsmanden  

 ifølge § 12 give Folketinget og vedkommende minister meddelelse om det.
Ved  

 kommunale mangler giver Ombudsmanden meddelelse til kommunalbestyrelsen.
 Ombudsmanden reagerer ikke kun på henvendelser udefra, men  

 kan også undersøge en sag af egen drift (§ 17, stk. 1), kan gennemføre  

 generelle undersøgelser af en myndigheds behandling af sager (stk. 2) og kan  

 inspicere alle institutioner og virksomheder, der hører under Ombudsmandens  

 område (§ 18).
 Myndighederne har ifølge § 19, stk. 1, pligt til at give  

 Ombudsmanden de oplysninger og dokumenter m.v., som Ombudsmanden forlanger.  

 Ombudsmanden kan desuden kræve skriftlige udtalelser fra myndighederne (stk.  

 2)  

 og indkalde personer til at afgive forklaring for retten (stk. 3).
 Ombudsmanden bedømmer, om myndigheder eller personer  

 handler i strid med gældende ret eller på anden måde er skyld i fejl eller  

 forsømmelser i deres opgaver (§ 21). Hvis der er sket fejl, kan Ombudsmanden  

 fremsætte kritik, afgive henstillinger og i øvrigt komme med sin opfattelse  

 af  

 sagen, jævnfør § 22. Hvis sagen viser, at der er begået fejl eller  

 forsømmelser  

 i den offentlige forvaltning, skal Ombudsmanden ifølge § 24 underrette  

 Folketingets Retsudvalg og den pågældende ressortminister eller  

 kommunalbestyrelse.
 En gang om året afgiver Ombudsmanden en beretning til  

 Folketinget om sin virksomhed, jf. § 11, 1. pkt.
Økonomi Ombudsmanden ansætter og afskediger selv sine medarbejdere,  

 jævnfør § 26. Medarbejdernes antal, løn og pension fastsættes i  

 overensstemmelse med reglerne i Folketingets forretningsorden.
En børnevenlig ombudsmandsmodel Forslagsstillerne foreslår, at regeringen finder en model  

 for en børneombudsmand, der lægger sig meget tæt op ad loven om Folketingets  

 Ombudsmand.
Det gælder for eksempel adgangen til at behandle individuelle  

 klager og undersøge en sag af egen drift (uden klage), muligheden for at  

 inspicere institutioner m.v. for børn, kræve oplysninger med videre af  

 myndigheder og fremsætte kritik m.m.
Dog bør der særligt tages hensyn til, at det er en  

 ombudsmand for  

  

 børn.
Det indebærer,  

 at børn skal have let adgang til at kontakte deres ombudsmand, og at de i  

 tilstrækkelig grad skal informeres om denne mulighed.
Modellen for en  

 børneombudsmandsinstitution kan derfor eksempelvis være en central  

 børneombudsmand med lokale medarbejdere tæt på børnene eller medarbejdere  

 fordelt på forskellige områder, for eksempel socialområdet,  

 uddannelsesområdet,  

 sundhedsområdet m.v.
Modellen for en børneombudsmandsinstitution er  

 imidlertid  

 ikke afgørende for forslagsstillerne.
Det afgørende er, at den sikrer børn  

 reel  

 adgang til at klage over krænkelser af deres rettigheder og hjælp til  

 afhjælpning af disse krænkelser, jf. kommentarerne fra FNs  

 Børnerettighedskomité.
Skriftlig fremsættelse Jann Sjursen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en børneombudsmand.
(Beslutningsforslag nr.
B 3).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
