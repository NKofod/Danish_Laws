Nr BTL 26 Betænkning over Forslag til realkreditlov   

 Nr L 26 1989-90, 1. samling Afgivet af Boligudvalget Afgivet: 19891208 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Danmarks Sparekasseforening, Dansk Erhvervsgartnerforening, Danske Realkreditfunktionærers Landsforening, De danske Landboforeninger, Håndværksrådet, Lejernes Landsorganisation og Realkreditrådet.
 Et mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse med de af boligministeren og de af et  

 mindretal stillede ændringsforslag.
Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget og de stillede ændringsforslag ved  

 2. behandling og bemærker i øvrigt, at regeringspartierne imod  

 Socialdemokratiets anbefaling har tvunget betænkningsafgivelsen igennem til  

 trods for, at punkter i lovforslaget ikke forelå oplyst og flere spørgsmål  

 til boligministeren endnu ikke var besvaret.
Socialdemokratiet har advaret  

 mod sådant hastværksarbejde.
 Socialdemokratiet udtrykte allerede ved lovforslagets 1. behandling en  

 positiv indstilling til at medvirke til en god realkreditlov, men gav dog  

 udtryk for betænkelighed og afstandtagen på enkelte punkter.
Således tog Socialdemokratiet afstand fra genindførelse af  

 kontantlåneorningen, idet der her er tale om brud på skattereformaftalen.  

 Socialdemokratiet afviser ikke at medvirke til en løsning af problemet, når  

 balanceprincippet i realkreditten skal ændres.
Når ministeren også erkender,  

 at der ved genindførelse af kontantlån ændres på skattereformaftalen, burde  

 regeringen have søgt forhandling med Socialdemokratiet.
Det har ligget Socialdemokratiet stærkt på sinde at sikre det demokratiske  

 system i fonden/foreningen, som ejer realkreditselskabet efter omdannelse til  

 aktieselskab.
Det er afgørende, at den bestemmende indflydelse over  

 realkreditselskabet bevares i fonden/foreningen, herunder, at forvaltningen  

 af de i de eksisterende institutter opsparede reserver sker til gavn for  

 eksisterende og fremtidige låntagere.
På grund af den forhastede  

 betænkningsafgivning har det ikke været muligt at få fuld klarhed over disse  

 forhold.
Socialdemokratiet er enig i at begrænse adgangen til lånefinansieret  

 forbrug, således som lovforslaget lægger op til.
Derfor bør den foreslåede  

 udvidede adgang til tillægslån i private udlejningsejendomme ikke vedtages.  

 Socialdemokratiet vil stille ændringsforslag herom.
I princippet bør  

 tillægslån i disse ejendomme alene kunne ydes med det formål at forbedre  

 ejendommen.
 Det er fortsat Socialdemokratiets håb, at lovforslaget kan få en sådan  

 udformning, og at uafklarede spørgsmål kan afklares tilfredsstillende, så det  

 på et sagligt grundlag vil være muligt at tage et medansvar for loven.
 Et tredje mindretal (Socialistisk Folkepartis medlemmer af  

 udvalget) vil ved 2. behandling redegøre for sin stilling til lovforslaget og  

 de stillede ændringsforslag.
 Et fjerde mindretal (Fremskridtspartiets medlem af udvalget) vil  

 ligeledes ved 2. behandling redegøre for sin stilling til lovforslaget og de  

 stillede ændringsforslag.
 Et femte mindretal (Centrum-Demokraternes medlem af udvalget) vil  

 også redegøre for sin stilling til lovforslaget og de stillede  

 ændringsforslag ved 2. behandling.
Ændringsforslag Af boligministeren, tiltrådt af et mindretal (KF, V, RV og  

 KRF):
Til § 3 1) I stk. 1, nr. 1, ændres »realkreditvirksomhed« til:  

 »udlån mod pant i fast ejendom på grundlag af udstedelse af obligationer  

 eller andre værdipapirer«, og i stk. 1, nr. 3, udgår ordene  

 »indehaverne af de«.
Til § 8 2) Stk. 2 affattes således:
»Stk. 2. Ansøgningen skal desuden indeholde oplysninger om alle, der  

 direkte eller indirekte ejer mindst 10 pct. af kapitalen eller  

 stemmerettighederne eller en kapitalandel, der giver mulighed for at udøve en  

 betydelig indflydelse på forvaltningen af realkreditinstituttet, samt om  

 størrelsen af disse kapitalejeres kapitalandel.« Til § 9 3) I stk. 3 ændres »aktionærer« til  

 »kapitalejere«.
Til § 10 4) Ordet »beliggende« ændres til: »med hjemsted«.
Til § 12 5) I stk. 6 indsættes efter »kan« ordene: »efter de  

 procedurer, der er fastsat i direktiver vedtaget af De Europæiske Økonomiske  

 Fællesskaber,», og ordet »beliggende« ændres til: »med  

 hjemsted«.
 Af et mindretal (KRF), tiltrådt af et mindretal (KF, V og  

 RV):
Til § 25 6) I stk. 2 indsættes efter »forfaldne prioriteter«  

 ordene: »og nominallån til ombytning af pensionskasselån eller  

 pensionskasselignende lån«.
Til § 26 7) Stk. 5 affattes således:
» Stk. 5. Til indfrielse af forfaldne pantebreve og til  

 ombytning af pensionskasselån eller pensionskasselignende lån kan ydes  

 nominallån inden for en lånegrænse på 40 pct.
Den maksimale løbetid er 10  

 år.« Til § 27 8) Stk. 5 affattes således:
» Stk. 5. Til indfrielse af forfaldne pantebreve og til  

 ombytning af pensionskasselån eller pensionskasselignende lån kan ydes  

 nominallån inden for en lånegrænse på 40 pct.
Den maksimale løbetid er 10  

 år.« Af boligministeren, tiltrådt af et mindretal (KF, V, RV og  

 KRF):
Til § 33 9) I stk. 4 ændres »byggeomkostningsindeks for en  

 montagebygget ejendom« til: »reguleringsindeks for  

 boligbyggeri«.
Til § 36 10) Efter stk. 8 indsættes som nyt stykke:
» Stk. 9. Boligministeren kan fastsætte regler om långivningen  

 efter stk. 2-8.« Til § 39 11) I stk. 5 ændres »kan panteretten uden særskilt påtegning  

 rykke for realkreditlån og lån i Grundejernes Investeringsfond, der tinglyses  

 på ejendommen« til: »rykker panteretten uden særskilt påtegning for  

 enhver panterettighed, der tinglyses på ejendommen«.
Til § 50 12) I stk. 5 indsættes efter »boligministeren« ordene:  

 »og værtslandets tilsynsmyndigheder«.
Til § 51 13) Efter stk. 2 indsættes som nyt stykke:
» Stk. 3. Boligministeren kan forbyde et realkreditinstitut at  

 udøve realkreditvirksomhed i et andet land gennem filial eller i form af  

 grænseoverskridende tjenesteydelser, hvis instituttet groft eller gentagne  

 gange har overtrådt de lovbestemmelser, som det pågældende værtsland har  

 vedtaget i medfør af direktiver om kreditinstitutter vedtaget af De  

 Europæiske Økonomiske Fællesskaber, og det ikke ved påbud eller sanktioner  

 har været muligt at bringe lovovertrædelserne til ophør.« Til § 58 14) I stk. 1 ændres »formue« til: »midler«.
Til § 61 15) Stk. 3 affattes således:
» Stk. 3. Et realkreditinstitut må ikke eje fast ejendom eller  

 have ejerandele i ejendomsselskaber for et beløb svarende til mere end 20  

 pct. af instituttets egenkapital.
Ejendomme, som et realkreditinstitut har  

 erhvervet for derfra at drive realkreditvirksomhed eller accessorisk  

 virksomhed, er dog ikke omfattet af bestemmelsen.« Til § 64 16) I stk. 1 indsættes efter »må« ordet:  

 »forholdsmæssigt«.
Til § 70 17) Efter stk. 1 indsættes som nyt stykke:
» Stk. 2. Vedtægterne for realkreditaktieselskabet skal  

 indeholde bestemmelse om stemmeretsbegrænsning for aktionærerne.« Til § 78 18) I stk. 1 ændres »10 pct. eller mere af  

 stemmeretsindflydelsen« til: »en kvalificeret andel«, og  

 »forøgelser af stemmeretsindflydelsen« ændres til: »forøgelser  

 af andelen«.
 19) Efter stk. 1 indsættes som nyt stykke:
» Stk. 2. Ved kvalificeret andel forstås mindst 10 pct. af  

 kapitalen eller stemmerettighederne eller en andel, som giver mulighed for at  

 udøve en betydelig indflydelse på forvaltningen af  

 realkreditinstituttet.« Stk. 2-7 bliver herefter stk. 3-8.
 20) I stk. 2, der bliver stk. 3, ændres  

 »stemmeretsindflydelsen« til: »andelen«, og  

 »aktionærer« ændres til: »kapitalejere«.
 21) I stk. 3 og stk. 4, der bliver stk. 4 og stk. 5, ændres  

 »stemmeretsindflydelse« til: »andel«.
 22) I stk. 3 og stk. 5, der bliver stk. 4 og stk. 6, ændres  

 »stemmeretsindflydelsen« til: »andelen«.
 23) I stk. 6, der bliver stk. 7, ændres »aktier, som hæver  

 eller sænker stemmeretsindflydelsen som nævnt i stk. 1« til:  

 »kapital, som hæver eller sænker andelen i forhold til de grænser, der  

 er nævnt i stk. 1 og 2«.
 24) I stk. 7, der bliver stk. 8, ændres »Aktionærer, som har  

 en stemmeretsindflydelse på 10 pct. eller mere« til: »Kapitalejere,  

 som har en andel på mindst 10 pct.«, og »indflydelse« ændres  

 til: »andel«.
Til § 79 25) I stk. 1 ændres »aktionærer« til:  

 »kapitalejere«, »stemmeretsindflydelse i et realkreditinstitut  

 på 10 pct. eller mere« til: »af de i § 78, stk. 1, fastsatte andele  

 i et realkreditinstitut« og »aktionærers aktier« til:  

 »ejeres kapitalandele«.
 26) I stk. 2 ændres »aktier« til:  

 »kapitalandele«, »stemmeretsindflydelsen« ændres til:  

 »andelen«, og »Aktier« ændres til:  

 »Kapitalandelene«.
 27) I stk. 3 ændres »aktier« til:  

 »kapitalandele«, »stemmeretsindflydelse« til:  

 »andele« og »stemmeretsindflydelsen« til:  

 »kapitalandelen«.
Til § 81 28) I stk. 2 indsættes efter »nærmere angivne frist«  

 ordene: »uanset vedtægternes bestemmelser herom«.
Til § 87 29) I stk. 2 indsættes efter »boligministerens« ordene:  

 »og Finanstilsynets«, og efter »boligministeren«  

 indsættes: »og Finanstilsynet«.
Til § 94 30) I stk. 1, stk. 2 og stk. 3 ændres  

 »Boligministeren« til: »Finanstilsynet«.
 31) I stk. 3 indsættes efter »hvis instituttet« ordene:  

 »groft eller«, og efter »loven« indsættes: »eller  

 anden lovgivning, der vedrører instituttet,».
Til § 95 32) Stk. 1 ophæves.
 Stk. 2-4 bliver herefter stk. 1-3.
 33) I stk. 2, der bliver stk. 1, ændres »boligministeren«  

 til: »Finanstilsynet«.
Til § 96 34) Ordet »boligministeren« ændres til:  

 »Finanstilsynet«.
Til § 97 35) I stk. 1 og stk. 2 ændres »boligministeren«  

 til: »Finanstilsynet«.
Til § 100 36) Paragraffen affattes således:
 » § 100. Boligministeren kan overlade sine beføjelser efter  

 loven til Finanstilsynet.
 Stk. 2. Overlader boligministeren sine beføjelser til Finanstilsynet efter  

 stk. 1, kan ministeren fastsætte regler om, at afgørelserne ikke kan  

 indbringes for anden administrativ myndighed.
Stk. 3. Afgørelser truffet af Finanstilsynet eller Erhvervs- og  

 Selskabsstyrelsen i henhold til loven eller forskrifter udstedt i medfør af  

 loven kan indbringes for Industriministeriets Erhvervsankenævn senest 4 uger  

 efter, at afgørelsen er meddelt den pågældende.« Til § 103 37) Efter stk. 6 indsættes som nyt stykke:
» Stk. 7. § 7, stk. 1, gælder ikke Landsbankernes Reallånefond  

 og Provinsbankernes Reallånefond, såfremt de inden 3 år efter lovens  

 ikrafttræden ansøger om godkendelse til at genoptage at drive  

 realkreditvirksomhed.« Stk. 7-10 bliver herefter stk. 8-11.
 38) I stk. 7, der bliver stk. 8, indsættes efter  

 »ikrafttræden« ordene: », og kan ikke af  

 realkreditinstituttets kreditorer gøres gældende som årsag til førtidigt  

 forfald af betalingsforpligtelser«.
Bemærkninger Til nr. 1 Den ændrede formulering præciserer, at der ikke stilles krav om, at  

 hovedparten af det udenlandske kreditinstituts aktiviteter skal være  

 realkreditvirksomhed i lovforslagets forstand, dvs. udlån mod pant i fast  

 ejendom på grundlag af realkreditobligationer.
Efter den ændrede formulering  

 stilles alene krav om, at udlånet mod pant i fast ejendom finansieres ved  

 udstedelse af obligationer eller andre værdipapirer.
Herved tages højde for,  

 at udenlandske institutter finansierer deres aktiviteter i hjemlandet ved  

 andre værdipapirer end realkreditobligationer.
 Den ændrede formulering af stk. 1, nr. 3, er redaktionel.
Til nr. 2 Ændringen svarer til anbefalinger fra et udvalg nedsat under  

 Industriministeriet om ændring af bank- og sparekasseloven med henblik på  

 gennemførelse af EF's 2. samordningsdirektiv, egenkapitaldirektivet og  

 solvensnøgletalsdirektivet.
 Ændringen indebærer, at ansøgning om godkendelse foruden oplysninger om  

 kapitalejere, der direkte eller indirekte ejer mindst 10 pct. af kapitalen  

 eller stemmerettighederne, også skal indeholde oplysning om kapitalejere, der  

 besidder en kapitalandel, der giver mulighed for på anden måde at udøve en  

 betydelig indflydelse på forvaltningen af realkreditinstituttet.
Til nr. 3 Der er tale om en konsekvensændring som følge af den i ændringsforslag nr.  

 2 foreslåede nye formulering af § 8, stk. 2.
Til nr. 4 Ændringen er redaktionel.
Ved »hjemsted« forstås det land, der  

 har godkendt kreditinstituttet.
Til nr. 5 Den første ændring i § 12, stk. 6, er en præcisering af, at de procedurer,  

 der forventes vedtaget i 2. samordningsdirektiv, skal følges.
Den anden  

 ændring i § 12, stk. 6, er redaktionel, jf. bemærkningerne til nr. 4.
Til nr. 6 Der er tale om en konsekvensændring som følge af ændringsforslag nr. 7 og  

 8.
Til nr. 7 og 8 I perioden 1979-1982 blev der oprettet en række pensionskasselån eller  

 pensionskasselignende lån, hvor lånene var karakteriseret ved en relativ høj  

 nominel rente (16-18 pct.) samt typisk en uopsigelighedsperiode på 10 år.
 Denne uopsigelighedsperiode er nu ved at være gået for mange af lånenes  

 vedkommende, og på grund af den nugældende lave markedsrente er der opstået  

 et ønske om at omlægge disse højtforrentede lån.
 Ønsket om omlægning af pensionskasselånene skal ses i lyset af den stramme  

 økonomiske situation, som ejerboligejerne i mange tilfælde er i efter de  

 gældende regler, og efter reglerne, som er foreslået i lovforslaget, kan der  

 alene ydes formålsbestemte lån i ejerboliger, herunder fritidshuse.
 Lån til indfrielse af prioriteter kan alene ydes, hvis disse er forfaldne.
 En ombytning af pensionskasselånene kan lette økonomien for betrængte  

 ejere af ejerboliger, hvorfor det foreslås, at lånegrænsen fastholdes som for  

 lån til forfaldne prioriteter på 40 pct. svarende til restløbetiden på de  

 lån, der omlægges.
Til nr. 9 Ændringen er redaktionel.
Til nr. 10 I delrapport 3 fra udvalget vedrørende struktur, finansiering og  

 ejerforhold i landbruget anbefales det, at der sikres overensstemmelse mellem  

 lånets løbetid og det finansierede aktivs levetid.
Det er således almindeligt, at realkreditlån til landbrugsejendomme m.v.  

 ydes som 30-årigt lån.
Den lange løbetid tilskynder ikke landmanden til at  

 vurdere sine investeringsbeslutninger på et realistisk grundlag, og der er  

 derfor risiko for, at der sker låntagning uden den fornødne  

 rentabilitetsmæssige baggrund.
 Ud over helhedsvurderingen af den enkelte ejendoms belåning foreslås det  

 derfor i rapporten, at instituttet ved fastsættelse af lånets løbetid tillige  

 skal tage hensyn til levetiden for det aktiv, som långivningen finansierer.
Det er derfor hensigten at fastsætte regler om tilpasning af lånets  

 løbetid til det finansierede aktivs levetid i en kommende bekendtgørelse.
Det  

 vil herunder blive fastsat, at en sådan vurdering/tilpasning især skal  

 anlægges ved belåning »i 2. laget«, dvs. i intervallet mellem 45  

 pct. og 70 pct. af ejendommens værdi.
Til nr. 11 Ændringen indebærer, at panteretten for de omhandlede lån ligesom efter  

 den gældende indekslånelov rykker tilbage for enhver panterettighed, der  

 tinglyses på ejendommen.
Til nr. 12 Ændringen indebærer, at ud over tilsynsmyndighederne i hjemlandet skal  

 også værtslandets tilsynsmyndigheder have meddelelse om enhver ændring i de  

 meddelte oplysninger.
Til nr. 13 Det foreslåede nye stykke er udformet i overensstemmelse med  

 anbefalingerne fra det i nr. 2 nævnte udvalg.
I det foreslåede stykke fastsættes regler om boligministerens adgang til  

 at gribe ind over for overtrædelse af det pågældende værtslands  

 lovbestemmelser og regler udfærdiget i medfør af EF-direktiver om  

 kreditinstitutter vedtaget af De Europæiske Økonomiske Fællesskaber begået af  

 et dansk realkreditinstitut, der driver realkreditvirksomhed gennem filial  

 eller grænseoverskridende tjenesteydelser i et andet land.
De i forslaget til  

 2. samordningsdirektiv fastsatte forpligtelser til underretning af  

 værtslandets tilsynsmyndigheder skal følges.
Herudover indebærer bestemmelsen, at boligministeren først skal søge at  

 bringe lovovertrædelserne til ophør gennem påbud og sanktioner.
Hvis det ikke  

 herved lykkes at bringe overtrædelserne til ophør, kan boligministeren  

 forbyde realkreditinstituttet at udøve realkreditvirksomhed i det pågældende  

 værtsland.
Til nr. 14 Ændringen er redaktionel.
Til nr. 15 Den foreslåede ændring indebærer en lempelse af realkreditinstitutters  

 adgang til at placere midler i fast ejendom.
Efter ændringsforslaget kan et  

 realkreditinstitut placere midler svarende til 20 pct. af instituttets  

 egenkapital i fast ejendom og ejerandele i ejendomsselskaber.
Disse regler  

 svarer til de regler, der gælder for pengeinstitutter.
Til nr. 16 Ved ændringen præciseres det, at renterisikoen på de udstedte obligationer  

 forholdsmæssigt skal udgøre en øvre grænse for renterisikoen på  

 fondsbeholdningen.
Til nr. 17 Den som stk. 2 foreslåede bestemmelse betyder, at der i vedtægterne for  

 realkreditaktieselskabet skal fastsættes regler om stemmeretsbegrænsning for  

 aktionærerne.
Bestemmelsen sikrer, at fonden/foreningen opretholder  

 bestemmende indflydelse over realkreditaktieselskabet i tilfælde af  

 forhøjelser af aktiekapitalen.
Til nr. 18 og 20-24 Ændringerne er en konsekvens af ændringen i nr. 19.
Til nr. 19 Det foreslåede nye stykke er udformet i overensstemmelse med det i  

 bemærkningerne til ændringsforslag nr. 2 nævnte udvalgs anbefalinger  

 vedrørende definitionen på begrebet »kvalificeret deltagelse«, der  

 indgår i 2. samordningsdirektiv.
Definitionen indebærer, at kvalificeret deltagelse ikke kun omfatter  

 erhvervelse af 10 pct. eller mere af kapitalen eller stemmerettighederne i et  

 realkreditinstitut.
Erhvervelsen af en kapitalandel, selv om den udgør mindre  

 end 10 pct. af kapitalen, kan ifølge 2. samordningsdirektiv være en  

 kvalificeret deltagelse, hvis den skønnes at give mulighed for at udøve en  

 betydelig indflydelse på forvaltningen af realkreditinstituttet.
Til nr. 25-27 Der er tale om konsekvensændringer som følge af den i ændringsforslag nr.  

 19 foreslåede ændring af § 78.
Til nr. 28 Den foreslåede ændring indebærer, at boligministeren kan bestemme, at der  

 skal tages skridt til at indkalde instituttets øverste myndighed med en endnu  

 kortere frist, end der er fastsat i vedtægterne.
Til nr. 29-30 og 32-36 Ændringerne er en følge af, at Finanstilsynet fremover skal varetage  

 tilsynet med realkreditinstitutter.
En række af lovens beføjelser er derfor  

 tillagt Finanstilsynet direkte.
Derudover betyder den foreslåede ændring i  

 nr. 36, at boligministeren kan uddelegere de beføjelser, der ifølge  

 lovforslaget er tillagt boligministeren, til Finanstilsynet.
Det er tanken,  

 at langt de fleste afgørelser skal træffes af Finanstilsynet, ligesom  

 bemyndigelsen til at udstede bekendtgørelser, medmindre de er af kredit-  

 eller sektorpolitisk karakter, ligeledes vil blive delegeret til  

 Finanstilsynet.
Ved delegationen overlader boligministeren således beslutningskompetencen  

 i henhold til loven til Finanstilsynet og kan derfor ikke træffe afgørelse i  

 konkrete sager.
Finanstilsynets afgørelser kan alene indbringes for  

 Industriministeriets Erhvervsankenævn, jf. det foreslåede § 100, stk. 3.
Til nr. 31 Ændringen svarer til anbefalinger fra det i bemærkningerne til  

 ændringsforslag nr. 2 nævnte udvalg om implementering af EF-direktiver om  

 kreditinstitutter i lov om banker og sparekasser m.v.
 Ændringen indebærer, at Finanstilsynet ikke blot kan gribe ind over for  

 overtrædelser af denne lov, begået af et udenlandsk kreditinstitut, der  

 driver realkreditvirksomhed her i landet, men tillige, hvis det pågældende  

 kreditinstitut groft eller gentagne gange overtræder anden lovgivning, der  

 vedrører dets virksomhed her i landet.
Til nr. 37 Den foreslåede bestemmelse i det nye stk. 7 betyder, at Landsbankernes  

 Reallånefond og Provinsbankernes Reallånefond undtages for kravet om, at  

 realkreditinstitutter skal være aktieselskaber.
 Landsbankernes Reallånefond og Provinsbankernes Reallånefond udøvede  

 realkreditvirksomhed indtil 1972. Herefter ophørte de to institutter med at  

 udøve realkreditvirksomhed som led i bestræbelserne på at begrænse antallet  

 af realkreditinstitutter.
 De to institutter videreførtes alene med det formål fortsat at  

 administrere de allerede ydede lån og udstedte obligationer.
 Under hensyn til, at de to institutter alene adskiller sig fra de øvrige  

 eksisterende realkreditinstitutter med hensyn til deres aktuelle adgang til  

 at yde lån og udstede obligationer, findes det rimeligt, at de to institutter  

 med hensyn til organisationsform sidestilles med de øvrige eksisterende  

 realkreditinstitutter, dersom de inden for 3 år ansøger om boligministerens  

 godkendelse af genoptagelse af realkreditvirksomhed.
Til nr. 38 Det præciseres, at indehavere af obligationer og andre værdipapirer ikke  

 kan gøre bestemmelserne i §§ 57-59 gældende som årsag til førtidigt forfald  

 af betalingsforpligtelser.
Lizzie Lichtenberg (KF) Collet (KF) Kai Dige Bach (KF) Mejdahl (V) nfmd.  

Elsebeth Kock-Petersen (V) Kirsten Jacobsen (FP) Jørgen Estrup (RV) Sonja  

 Albrink (CD) Lysholm Christensen (KRF) Svend Andersen (S) Baadsgaard (S)  

 fmd.
Pia Gjellerup (S) Hans Strunge (S) Lissa Mathiasen (S) Holger K.  

 Nielsen (SF) Bjørn Poulsen (SF) Pelle Voigt (SF) Tillægsbetænkning over Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder haft samråd med boligministeren, der tillige skriftligt har besvaret spørgsmål fra udvalget.
 Ministeren har over for udvalget tilkendegivet, at da kontantlåneordningen  

 for realkreditinstitutioner blev afskaffet som et led i skattereformaftalen,  

 er det i forbindelse med dette lovforslag aftalt, at boligministerens  

 bemyndigelse til at genindføre yderligere kontantlån ud over de tidligere  

 aftalte vil blive udmøntet efter forhandling imellem skattereformpartierne,  

 og at boligministeren forpligter sig til at anvende bemyndigelsen i  

 overensstemmelse med resultatet af forhandlingerne imellem disse partier.
 Herudover har boligministeren i anledning af BRF kredits henvendelse til  

 udvalget vedrørende lovforslagets kapitel 10 oplyst, at ministeriet over for  

 BRF kredit har tilkendegivet, hvilken fremgangsmåde der vil blive anvendt, og  

 at BRF kredit har reageret positivt herpå.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Et mindretal (Det Konservative Folkepartis, Venstres, Det Radikale  

 Venstres og Kristeligt Folkepartis medlemmer af udvalget) indstiller  

 lovforslaget til vedtagelse med de af boligministeren stillede  

 ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af boligministeren under  

 nr. 1, 22, 23 og 24 stillede ændringsforslag og de af mindretallet samt de af  

 SF stillede ændringsforslag.
 Mindretallet ønsker at bemærke følgende:
 Under udvalgsbehandlingen er mindretallets synspunkter i det væsentlige  

 blevet imødekommet, herunder sikring af stemmeretsbegrænsninger, der sikrer,  

 at fonden/foreningen opretholder bestemmende indflydelse over  

 realkreditaktieselskabet i tilfælde af forhøjelser af aktiekapitalen samt  

 fastholdelse af bestemmelserne i skattereformen om afskaffelse af almindelige  

 kontantlån, indtil aftale om ændringer heri er opnået i kredsen af  

 skattereformpartier.
 Mindretallets stillingtagen til lovforslaget vil basere sig på de  

 grundliggende principper i forslaget, herunder de ovennævnte spørgsmål.
 Det er for mindretallet væsentligt at sikre realkreditinstitutterne  

 markedsmæssig frihed, samtidig med at den opsparede kapital fastholdes til  

 gavn for en sund realkreditvirksomhed i Danmark.
 Indførelse af indfrielsesadgang for prioriteter inden for 40 pct. af  

 værdien med finansiering med 10-årige serielån anses for mindretallet for i  

 bedste fald at være unødvendig eller stærkt forbrugsudvidende på lang sigt.  

 Imidlertid vil den sidste konsekvens kunne hindres gennem  

 lovgivningsinitiativer i de kommende år.
Inkorporeringen af bestemmelserne i det samtidig vedtagne forslag til lov  

 om en ændring af lov om realkreditinstitutter, lov om indeksregulerede  

 realkreditlån og lov om realkreditlignende lån og andelsboliglån m.v. (Adgang  

 til at indfri realkreditlån, pensionskasselån og realkreditlignende lån i  

 tvangsauktionstruede ejendomme) (L 65) er tilfredsstillende.
Derimod har  

 mindretallet modsat sig inkorporeringen af bestemmelserne i det samtidig  

 vedtagne forslag til lov om ændring af lov om boligbyggeri, lov om boliger  

 for ældre og personer med hendicap, lov om byfornyelse og boligforbedring og  

 lov om indeksregulerede realkreditlån. (Kvoter for 1990, ændret finansiering  

 af det støttede boligbyggeri og af byfornyelsesarbejder m.v.) (L 91) som en  

 konsekvens af mindretallets stillingtagen til dette lovforslag og til  

 finanslovsforslaget for 1990.
Mindretallet har stillet ændringsforslag om at opretholde de gældende  

 regler for tillægslån i private udlejningsejendomme.
Mindretallet er af den  

 principielle opfattelse, at lån til private udlejningsejendomme alene skal  

 ydes til forbedring af ejendommene.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget og de stillede  

 ændringsforslag ved 3. behandling.
Et fjerde mindretal (Fremskridtspartiets medlem af udvalget) vil  

 redegøre for stin stilling til lovforslaget ved 3. behandling.
Mindretallet  

 vil stemme for de af mindretallet stillede ændringsforslag, men imod de under  

 nr. 1, 9, 19, 20, 22 og 23 stillede ændringsforslag.
 Et femte mindretal (Centrum-Demokraternes medlem af udvalget)  

 indstiller lovforslaget til vedtagelse med de af boligministeren og de  

 af Fremskridtspartiet stillede ændringsforslag.
Ændringsforslag Af boligministeren, tiltrådt af et flertal (S, KF, V, RV, CD  

 og KRF):
Til § 21 1) Efter stk. 5 indsættes som nyt stykke:
»Stk. 6. Ved kontantlån forstås lån, hvis hovedstol er lig med  

 kursværdien af de til lånet svarende obligationer.
Ydelse af kontantlån kan  

 kun ske med boligministerens tilladelse.« Af boligministeren, tiltrådt af et mindretal (KF, V, RV, CD  

 og KRF):
Til § 23 2) I stk. 2 ændres »2,4 pct.« til: »1,4 pct.« Til § 25 3) I stk. 2 ændres »forfaldne prioriteter« til:  

 »prioriteter, bortset fra realkreditlån,».
Til § 26 4) I stk. 5 ændres »forfaldne prioriteter« til:  

 »prioriteter, bortset fra realkreditlån,».
Til § 27 Af et mindretal (FP), tiltrådt af et mindretal (CD):
5) I stk. 2 og stk. 3 ændres »60 pct.« til:  

 »80 pct.« 6) I stk. 4 ændres »60 pct.« til: »80 pct.« Af boligministeren, tiltrådt af et mindretal (KF, V, RV, CD  

 og KRF):
 7) I stk. 5 ændres »forfaldne prioriteter« til:  

 »prioriteter, bortset fra realkreditlån,».
Til § 28 8) I stk. 2 og 3 ændres »35 år« til: »50  

 år«.
 Af et mindretal (S):
Til § 29 9) I stk. 3 ændres »80 pct.« til: »40 pct.« og  

 »30 år« til: »10 år«.
 Af boligministeren, tiltrådt af et mindretal (KF, V, RV, CD  

 og KRF):
Til § 30 10) I stk. 2 ændres »90 pct.« til: »94 pct.«,  

 og »35 år« ændres til: »50 år«.
 11) I stk. 3 ændres »type I« til: »type IS«,  

 »30 år« ændres til: »50 år«, og »højst udgøre 90  

 pct. af« ændres til: »ikke overstige«.
 12) I stk. 4 ændres »35 år« til: »50 år«, og  

 »90 pct.« ændres til: »96 pct.«.
 13) I stk. 5 ændres »35 år« til: »50 år«, og  

 »90 pct.« ændres til: »94 pct.«.
Til § 31 14) I stk. 2 og 3 ændres »90 pct.« til: »96  

 pct.«, og »35 år« ændres til: »50 år«.
 15) I stk. 4 ændres »type I« til: »type IS«,  

 »30 år« ændres til: »50 år«, og »højst udgøre 90  

 pct. af« ændres til: »ikke overstige«.
 16) I stk. 5 ændres »35 år« til: »50 år«, og  

 »højst udgøre 90 pct. af« ændres til: »ikke overstige«.
 17) I stk. 6 ændres »ekstraordinær opretning af  

 økonomien« til: »ekstraordinære renoveringsarbejder, herunder  

 moderniseringer, samt til energibesparende foranstaltninger«, og  

 »35 år« ændres til: »50 år«.
Til § 32 18) I stk. 2, 3 og 4 ændres »35 år« til: »50  

 år«.
 Af et mindretal (SF), tiltrådt af et mindretal (S):
Til § 34 19) I overskriften udgår »Kollektive«.
 20) I stk. 4 ændres »Til kollektive« til: »Til  

 opførelse af eller udbygning med«.
 Af boligministeren, tiltrådt af et mindretal (KF, V, RV, CD  

 og KRF):
Til § 39 21) I stk. 1, 2 og 3 ændres »35 år« til: »50  

 år«.
 Af boligministeren, tiltrådt af et flertal (S, KF, V, RV, CD  

 og KRF):
Til § 70 22) Stk. 2 affattes således:
»Stk. 2. Vedtægterne for realkreditaktieselskabet skal indeholde  

 bestemmelser om stemmeretsbegrænsning for andre aktionærer end fonden eller  

 foreningen.« 23) Efter stk. 2 indsættes som nyt stykke:
»Stk. 3. Hvis aktiver og gæld videreoverdrages efter bestemmelsen i §  

 68, stk. 2, skal vedtægterne for det overdragende selskab indeholde  

 bestemmelser om stemmeretsbegrænsning som de i stk. 2 nævnte.« Til § 103 24) Efter stk. 5 indsættes som nyt stykke:
»Stk. 6. Bestemmelserne i lov om realkreditinstitutter § 10 c, § 13,  

 stk. 1, nr. 13, og § 15 a, stk. 5, og bestemmelserne i lov om  

 indeksregulerede realkreditlån § 2, stk. 14, § 4, stk. 1, 1. pkt., § 4, stk.  

 1, nr. 2, § 4, stk. 23, § 4, stk. 26, § 5, stk. 4, nr. 2, § 10 b og § 10 c  

 gælder fortsat for lån ydet efter § 10 c i lov om  

 realkreditinstitutter.« Stk. 6-11 bliver herefter stk. 7-12.
Bemærkninger Til nr. 1 Den foreslåede bemyndigelse agtes anvendt til at sikre, at institutterne  

 ikke yder kontantlån i videre omfang, end tilfældet er i dag.
Til nr. 2, 8, 10-18, 21 og 24 Ved vedtagelsen af nærværende forslag til realkreditlov (L 26) ophæves lov  

 om realkreditinstitutter, jf. lovbekendtgørelse nr. 571 af 15. august 1989,  

 og lov om indeksregulerede realkreditlån, jf. lovbekendtgørelse nr. 572 af  

 15. august 1989.
 Da der i forslag til lov om ændring af lov om realkreditinstitutter, lov  

 om indeksregulerede realkreditlån og lov om realkreditlignende lån og  

 andelsboliglån m.v. (L 65) og forslag til lov om ændring af lov om  

 boligbyggeri, lov om boliger for ældre og personer med handicap, lov om  

 byfornyelse og boligforbedring og lov om indeksregulerede realkreditlån (L  

 91) refereres til bestemmelser i den ophævede lovgivning, foreslås det, at  

 disse overføres til nærværende lovforslag.
Til nr. 3, 4 og 7 Ændringsforslaget indebærer, at der kan ydes lån til indfrielse af  

 prioriteter, bortset fra realkreditlån.
Det nye lån skal have sikkerhed inden  

 for 40 pct. af ejendommens værdi.
Til nr. 5 Ændringsforslaget vil betyde ensartede lånegrænser for fritidshuse og  

 helårsboliger.
Dette gælder også procentsatsen vedrørende de afholdte  

 udgifter.
Til nr. 6 Ændringsforslaget fastholder de nuværende lånegrænser på 80 pct. for om-  

 og tilbygning.
Til nr. 9 Ændringsforslaget skal sikre, at der ikke sker en udvidelse af  

 tillægsbelåningen i private beboelsesejendomme til udlejning.
Til nr. 19 og 20 Med henblik på at fremme Brundtlandsrapportens og regeringens målsætning  

 om at fremme vedvarende energi foreslås, at de i § 34, stk. 4, nævnte  

 indekslån også kan ydes til enkeltanlæg baseret på vedvarende energi, som  

 helt eller delvis bidrager til varmeforsyningen.
 Ændringsforslagene vil ikke mindst have betydning for almennyttige  

 afdelinger, som ønsker at basere varmeforsyningen på vedvarende energi eller  

 at lade den eksisterende varmeforsyning supplere af et enkeltanlæg baseret på  

 vedvarende energi.
Til nr. 22 og 23 Ændringsforslagene indebærer, at det præciseres, at  

 stemmeretsbegrænsningen i realkreditaktieselskabet gælder for andre  

 aktionærer end fonden/foreningen.
Det foreslås, at der i et eventuelt holdingselskab, der er sat ind mellem  

 fonden/foreningen og realkreditaktieselskabet, også skal være  

 stemmeretsbegrænsning for andre aktionærer end fonden/foreningen.
Herved  

 sikres fonden/foreningen bestemmende indflydelse over  

 realkreditaktieselskabet, også når der indsættes et holdingselskab.
