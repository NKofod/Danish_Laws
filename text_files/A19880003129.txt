Herved bekendtgøres lov nr. 217 af 16. juni 1958 om  

 slagtning, forhandling, udførsel og indførsel af fjerkræ m.v. med de  

 ændringer, der følger af lov nr. 111 af 27. marts 1963 og lov nr. 532 af 13.  

 december 1972 § 1.  Ved fjerkræ forstås i denne lov høner, haner,  

 kyllinger, kapuner, poularder, kalkuner, gæs, ænder og duer.  

 Landbrugsministeren skal være berettiget til under loven at henføre andet  

 fjerkræ end det nævnte.
§ 2.  Slagtning her i landet af fjerkræ til  

 forhandling eller udførsel må kun finde sted på fjerkræslagterier autoriseret  

 af landbrugsministeren.
Denne bestemmelse gælder ikke producenters slagtning  

 i enkelte tilfælde af fjerkræ til salg i uåbnet stand fra egen virksomhed  

 direkte til forbruger til anvendelse i dennes private husholdning, såfremt  

 levering foregår på producentens ejendom.
 Stk. 2.  Fjerkræ slagtet på de i stk. 1 nævnte  

 fjerkræslagterier må her i landet ikke forhandles i åbnet eller parteret  

 stand, medmindre det er kontrolleret og mærket ved en dyrlægekontrol, som  

 angivet i § 6.
 § 3.  Udførsel her fra landet af levende fjerkræ må  

 kun finde sted, såfremt vedkommende har en af landbrugsministeren dertil  

 meddelt autorisation eller tilladelse.
 Stk. 2.  Udførsel her fra landet af slagtet fjerkræ må  

 kun foregå fra de i § 2, stk. 1, nævnte autoriserede fjerkræslagterier samt  

 fra autoriserede frysehuse.
§ 4.  Enhver, der ønsker at oprette et autoriseret  

 fjerkræslagteri, jfr. § 2, stk. 1, eller at udføre levende fjerkræ, jfr. § 3,  

 stk. 1, skal gøre anmeldelse herom til landbrugsministeren, der på nærmere  

 betingelser kan meddele vedkommende autorisation.
Autorisation til oprettelse  

 af et fjerkræslagteri kan gøres betinget af erlæggelse af en i forhold til  

 slagtningen fastsat afgift.
 Stk. 2.  Ministeren kan fastsætte bestemmelser om  

 indsamling, opstaldning, slagtning, behandling, mærkning, pakning og  

 forsendelse af fjerkræ samt bestemmelser om dettes kvalitet og  

 sundhedstilstand såvel som om indretning og renholdelse af de til fjerkræet  

 benyttede lokaler.
 § 5.  Udførsel her fra landet af konserves eller andre  

 levnedsmidler tilvirket af fjerkræ må kun foregå fra virksomheder, som dertil  

 er autoriseret af landbrugsministeren.
 Stk. 2.  Enhver, der ønsker at oprette en virksomhed til  

 tilvirkning til eksport af konserves eller andre levnedsmidler af fjerkræ,  

 skal gøre anmeldelse herom til ministeren, der på nærmere betingelser kan  

 meddele vedkommende autorisation.
 Stk. 3.  Ministeren kan fastsætte bestemmelser om  

 behandling, mærkning, pakning, forsendelse og udførsel af de i stk. 1 nævnte  

 varer samt bestemmelser om deres kvalitet og om sundhedskontrollen såvel som  

 virksomhedernes indretning og renholdelse.
 Stk. 4.  I de stk. 2 nævnte virksomheder må kun anvendes  

 fjerkræ, der er dyrlægekontrolleret i overensstemmelse med regler fastsat af  

 ministeren.
 Stk. 5.  Konserves eller andre levnedsmidler tilvirket  

 af fjerkræ på de i stk. 2 nævnte virksomheder og forsynet med den påbudte  

 mærkning kan indføres til forhandling i enhver kommune her i landet.
 Stk. 6.  Det er forbudt at tilvirke fjerkrækonserves  

 eller fjerkrækødekstrakt til forhandling uden for de i stk. 1 nævnte  

 virksomheder, selv om sådan forhandling kun sker på hjemmemarkedet.
§ 6.  Enhver virksomhed eller kommunalbestyrelse, der  

 ønsker etableret en dyrlægekontrol, ved hvilken slagtet fjerkræ kan blive  

 undersøgt og på grundlag heraf forsynet med et af landbrugsministeren fastsat  

 mærke, skal gøre anmeldelse herom til ministeren, der på nærmere betingelser  

 kan meddele virksomheden, henholdsvis kommunalbestyrelsen, autorisation  

 dertil.
Kun sådanne autorisationshavere må benytte dette mærke.
Stk. 2.  Ved private virksomheder ansætter ministeren  

 dyrlægen og fastsætter hans betaling, mens ansættelse af dyrlæger ved  

 kommunal dyrlægekontrol og den herfor gældende betaling sker af vedkommende  

 kommunalbestyrelse.
Dog skal en kommunalbestyrelses ansættelse af en dyrlæge  

 og hans betaling på forhånd godkendes af ministeren.
Såvel de ved private  

 virksomheder som ved kommunal dyrlægekontrol ansatte dyrlæger skal rette sig  

 efter regler, der fastsættes af ministeren.
De med dyrlægeundersøgelsen  

 forbundne udgifter er de offentlige uvedkommende.
 Stk. 3.  Slagtet fjerkræ, der ved dyrlægekontrollen  

 erklæres for uegnet til menneskeføde, skal destrueres uden udgift for det  

 offentlige.
 Stk. 4.  Slagtet fjerkræ, der er forsynet med det i stk.  

 1 omhandlede mærke, samt med mærke, der viser, at fjerkræet er slagtet på et  

 autoriseret fjerkræslagteri, jfr. § 2, stk. 1, kan indføres til forhandling i  

 enhver kommune her i landet.
 § 7.  Landbrugsministeren kan fastsætte nærmere regler  

 om indførsel her til landet og genudførsel af slagtet fjerkræ samt konserves  

 eller andre levnedsmidler tilvirket af fjerkræ.
§ 8.  De i § 4, stk. 1, omhandlede afgifter anvendes  

 til dækning af udgifterne ved den veterinære og kvalitetsmæssige kontrol med  

 overholdelse af de i denne lov og i medfør af samme fastsatte bestemmelser,  

 herunder ved det arbejde, der udføres af fjerkræeksportudvalget.
Endvidere  

 anvendes afgifterne til delvis dækning af udgifterne ved det arbejde, der  

 udføres af Landsudvalget for Fjerkræavlen.
 Stk. 2.  Samtlige afgifter vil i tilfælde af manglende  

 betaling kunne inddrives ved udpantning.
 § 9.  Overtrædelse af denne lov eller de i medfør af  

 denne fastsatte bestemmelser eller forsøg herpå straffes med bøde.
Stk. 2.  For overtrædelser af loven eller de i medfør af  

 denne fastsatte bestemmelser påhviler der desuden virksomhedens ejer eller  

 bruger bødeansvar, uanset om det kan godtgøres, at overtrædelsen kan  

 tilregnes ham som forsætlig eller uagtsom.
Er ejeren eller brugeren et  

 aktieselskab, andelsselskab el. lign., pålægges ansvaret virksomheden som  

 sådan.
For bødeansvar fastsættes ingen forvandlingsstraf.
 Stk. 3.  Ophævet.
 § 10.  Denne lov gælder ikke for Færøerne og Grønland.  

 Lov nr. 386 af 22. februar 1939 om udførsel, indførsel og forhandling af  

 fjerkræ, jfr. lov nr. 58 af 3. marts 1948, ophæves, men de i medfør af nævnte  

 love udstedte bekendtgørelser forbliver i kraft, indtil de afløses af eller  

 ophæves ved bekendtgørelser udstedt i medfør af nærværende lov.
