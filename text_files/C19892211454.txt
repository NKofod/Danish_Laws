(Samtlige børnehave- og  

 fritidspædagogseminarier) Vedlagt fremsendes cirkulære om undtagelser fra kravet om offentligt  

 opslag af stillinger for tjenestemandslignende ansatte ved godkendte private  

 børnehave- og fritidspædagogseminarier.
 Det skal bemærkes, at cirkulæret alene giver den ansættende myndighed  

 mulighed for og ikke forpligtelse til i de i cirkulæret nævnte situationer at  

 lade stillinger besætte uden offentligt opslag.
 I forbindelse med cirkulærets § 1, skal ministeriet understrege, at der  

 skal være tale om ansættelse i samme stilling, herunder samme faglige  

 indehold og samme eller i hvert fald ikke lavere beskæftigelsesgrad, og at  

 det tidligere opslag skal være foretaget med henblik på endelig besættelse af  

 stillingen.
 Bestemmelsen vil således kunne tænkes anvendt i tilfælde, hvor der uanset  

 opslag med henblik på endelig besættelse af særlige grunde som en foreløbig  

 foranstaltning er foretaget konstitution af den udpegede ansøger, og må  

 antages kun at ville finde anvendelse i sjældne undtagelsestilfælde.
 P.m.v.
 e.b.
