A.
Salg af hele den omlagte ejendom.
 Hvadenten lodsejeren har afgivet eller modtaget eller både afgivet og  

 modtaget areal ved jordfordelingen, bør skøde udfærdiges som omfattende hans  

 oprindelige ejendom med angivelse af ejendommens matrikulære og  

 tinglysningsmæssige betegnelse forinden jordfordelingen, men med bemærkning  

 om, at køberen er bekendt med og respekterer foreløbig kendelse om  

 jordfordeling, tinglyst den og den dato.
 Dette gælder også tilfælde, hvor en lodsejer ved jordfordelingen har  

 afgivet al landbrugsjorden og kun har beholdt bygningslodden, hvorpå  

 landbrugspligten ophæves.
 Forlods udstykning er således i intet tilfælde nødvendig, og såfremt en  

 lodsejer alligevel måtte ønske en sådan udstykning foretaget, må han selv  

 afholde de hermed forbundne omkostninger.
B.
Salg af en del af den omlagte ejendom.
 Her må lodsejeren på sædvanlig måde foranledige det solgte areal udstykket  

 og tilskødet køberen.
 Såfremt det solgte areal eller en del af dette hidrører fra et af  

 lodsejeren ved jordfordelingen erhvervet areal, må skødet for at kunne  

 tinglyses tiltrædes af den lodsejer, der ved jordfordelingen har afgivet  

 sidstnævnte areal.
 Alle de hermed forbundne omkostninger er jordfordelingskontoret  

 uvedkommende.
C.
Pantsætning af ejendommen.
 På begæring af det pengeinstitut, hvori lodsejeren ønsker at optage lån  

 mod pant i hans ved jordfordelingen omlagte ejendom, afgiver  

 jordfordelingskontoret en erklæring om, at kontoret indestår for fordelingens  

 gennemførelse ved kendelse i henhold til jordfordelingsloven, herunder at  

 modtagne arealer vil blive indlagt under de ejendommen påhvilende  

 pantehæftelser, og på grundlag af en sådan garantierklæring og tinglyst  

 pantebrev i lodsejerens oprindelige ejendom vil pengeinstituttet kunne  

 udbetale lån.
 Jordfordelingskontoret vil iøvrigt være til rådighed med yderligere  

 vejledning, såfremt der i den aktuelle situation måtte være behov herfor.
