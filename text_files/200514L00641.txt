Betænkning afgivet af Udvalget for Udlændinge- og  

 Integrationspolitik den 28. februar 2006 Betænkning over Forslag til lov om ændring af udlændingeloven  

 og lov om ægteskabs  

  

 indgåelse og opløsning (Fremrykket ansøgningstidspunkt i sager om humanitær  

 opholdstilladelse, indberetningspligt ved mistanke om genopdragelsesrejser,  

 begrænsning af adgangen til familiesammenføring for personer, der er dømt for  

 børnebortførelse, ændrede regler om undervisning og aktivering af voksne  

 asylansøgere  

 m.v.) [af integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 30. november 2005 og var til 1.  

 behandling den 20. januar 2006. Lovforslaget blev efter 1. behandling henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 14. november 2005 dette udkast  

 til  

 udvalget, jf. alm. del  bilag 41. Den 2. december 2005 sendte  

 integrationsministeren de indkomne høringssvar, og den 13. december 2005  

 sendte  

 ministeren et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Datatilsynet.
Integrationsministeren har  

 kommenteret  

 den skriftlige henvendelse over for udvalget.
Spørgsmål Udvalget har stillet 4 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål og  

 integrationsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL) indstiller  

 lovforslaget til  

  

 vedtagelse uændret.
Socialistisk Folkepartis  

 og Det Radikale Venstres medlemmer af udvalget konstaterer, at lovfor-slaget  

 består af en lang række  mest tekniske  mindre ændringer.
Der  

 bliver altså  

 tale om en samlet afvejning af mange forskellige ændringer, der går i  

 forskellig retning.
En række af disse er efter SFs og RVs  

 opfattelse mindre  

 forbedringer af en i øvrigt bekymrende ringe udlændingelovgivning.
Det er  

 således positivt, at udlændinge fremover vil kunne ansøge om humanitær  

 opholdstilladelse allerede samtidig med registreringen som asylansøger.
Det  

 samme gælder en 10-års-karensperiode for familiesammenføring, når den  

 herboende  

 er dømt for børnebortførelse, ligesom det er en lille forbedring, at  

 enkeltstående ydelser og ydelser, der må sidestilles med pension eller løn,  

 ikke længere er til hinder for familiesammenføring.
SF og RV er også positive  

 over for at give kommunerne pligt til at indberette børns længerevarende  

 ophold  

 i udlandet med henblik på at forebygge genopdragelsesrejser, også selv om den  

 direkte betydning næppe vil være særlig stor.
I den sammenhæng er det  

 afgørende,  

 at administrationen af ordningen på ingen måde begrænser børns muligheder for  

 også at opholde sig i udlandet i perioder.
SF og RV ser fornuften i i  

 større omfang at forberede asylansøgere på den realitet, at en meget stor del  

 får afslag, bl.a. ved at øge undervisningen i engelsk og modersmål.
Partierne  

 har noteret sig, at asylansøgere stadig i fase 1 modtager danskundervisning,  

 ligesom det er muligt i fase 2, hvis det er nødvendigt i forbindelse med  

 praktikophold m.m.
Det er vigtigt, at denne mulighed udnyttes mest muligt.  

 Efter partiernes opfattelse burde danskdelen i fase 2 ikke udgå som  

 obligatorisk fag.
 SF og RV havde ønsket en  

 længere frist for at indgive ansøgning om humanitær opholdstilladelse og  

 lægger  

 bl.a. derfor afgørende vægt på, at der gives omhyggelig vejledning og  

 rådgivning inden fristens udløb.
SF og RV ser problemer i  

 forbindelse med hjemmelen til at give politiet adgang til flyselskabernes  

 bookingsystemer, ligesom Datatilsynets udtalelse, jf.
L 94  bilag 5,  

 stiller  

 spørgsmål ved, om det overhovedet er hensigtsmæssig at fastsætte en  

 bemyndigelsesbestemmelse som den foreslåede.
Disse forhold ønsker partierne  

 drøftet yderligere i udvalget mellem 2. og 3. behandling.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
 Enhedslistens medlem af udvalget finder, at lovforslaget i det  

 væsentligste indeholder en forringelse af flygtninges og indvandreres  

 retsstilling, og at de forbedringer, som måtte være indskrevet, allerede er  

 gældende i Danmark som følge af vore internationale forpligtelser.
EL mener, at reglerne om krav om en tidligere indgivelse af  

 ansøgning om humanitær opholdstilladelse er en skærpelse i forhold til den  

 nuværende retstilstand.
Formålet med forslaget er at kunne sende folk  

 hurtigere  

 ud af landet efter afslag på asyl.
EL mener ikke, at lang sagsbehandlingstid  

 er  

 et mål i sig selv.
Det kan tværtimod være medvirkende til at sætte den  

 pågældende  

 i en forværret situation.
EL er dog af den opfattelse, at det fremrykkede  

 ansøgningstidspunkt for at lade ansøgningen have opsættende virkning har en  

 række retssikkerhedsmæssige konsekvenser, som ikke må tilsidesættes under  

 henvisning til sagsbehandlingstiden.
 EL ser lovforslaget som yderligere en skærpelse af den  

 »strammertendens« over for flygtninge og indvandrere, som Danmark  

 internationalt  

 er blevet kendt for.
EL finder, at de skærpede regler om ansøgning om humanitært  

 ophold   

 	  

 svækker en ansøgers  

 retsstilling, fordi det bliver vanskeligere at få uvildig juridisk bistand  

 inden  

 15 dage efter ankomst til Danmark,   

 	  

 vil gøre det sværere  

 for en ansøger at få overblik over og tilstrækkelig dokumentation for, hvilke  

 helbredsoplysninger det vil være relevant at få fremskaffet,   

 	  

 er uheldige for netop  

 denne type af personer, som på grund af deres fysiske og psykiske  

 helbredsmæssige  

 situation er særlig sårbare, og   

 	  

 kan gøre det endnu  

 vanskeligere for en ansøger at få en sag behandlet under opholdet i Danmark,  

 fordi den væsentlighedsvurdering, der skal ligge til grund for, at en  

 ansøgning  

 efter tidsfristen tillægges opsættende virkning, vil kunne anvendes meget  

 restriktivt.
EL betvivler desuden vurderingerne i lovforslaget om, at det vil  

 føre til færre ansøgninger om humanitært ophold.
Man vil efter ELs  

 vurdering  

 tværtimod kunne forvente, at alle ansøgere fremover pr. automatik vil indgive  

 ansøgning om humanitært ophold.
EL finder desuden ikke, at den administrative  

 byrde, som en ansøgning måtte have, bør danne baggrund eller tjene som  

 argument  

 for en lovændring på dette område.
 Med hensyn til forslaget om skærpede regler for  

 genopdragelsesrejser finder EL, at forslaget om skærpet kontrol og eventuelt  

 fratagelse af opholdstilladelse fra børn, der har været sendt på en påstået  

 genopdragelsesrejse, bygger på et afstumpet menneskesyn.
EL henholder sig til flere af høringsparternes svar, hvor det bl.a.  

 er udtrykt, at forslaget kan føre til, at barnet og familien kan miste  

 muligheden for nære familierelationer med familie i udlandet.
EL mener  

 desuden,  

 at problemet vedrørende genopdragelsesrejser i højere grad må opfattes som et  

 socialt problem.
Løsningen findes derfor i højere grad gennem dialog med  

 forældre  

 og børn og med opsøgende socialt arbejde i stedet for gennem trusler om  

 fratagelse af opholdstilladelse eller andre kontrolforanstaltninger.
 EL finder det desuden bemærkelsesværdigt, at forslaget  

 fremsættes, inden den af regeringen nedsatte embedsmandsgruppe, som netop  

 havde  

 til formål at komme med anbefaling på dette område, har haft lejlighed til at  

 fremkomme med en rapport.
EL vender sig imod de ændrede regler om undervisning og  

 aktivering, fordi de bygger på en forudsætning om, at personerne ikke vil  

 kunne  

 opnå ophold i Danmark.
EL er af den opfattelse, at så mange som muligt skal  

 rustes til at kunne klare sig og begå sig i Danmark.
EL vender sig imod forslaget om at give politiet yderligere  

 adgang til flyenes bookingsystemer.
EL frygter, at systemets praktiske  

 anvendelse vil kunne føre til en udvidelse af transportøransvaret, der  

 sammenholdt med reglerne om sikre tredjelande og Dublinkonventionen kan blive  

 anvendt til at udelukke personer fra at kunne søge beskyttelse i Danmark.
Med hensyn til lovforslagets ændringer af forsørgelseskravet er  

 forbedringerne i forslaget meget begrænsede.
Undtagelserne på  

 forsørgelsesområdet for at kunne opnå familiesammenføring og det at indskrive  

 hensynet til familiens enhed i forslaget er udelukkende en indskrivning af  

 den  

 gældende retstilstand i forslaget.
Det er regler, som i forvejen efterleves  

 som  

 følge af Danmarks internationale forpligtelser.
Der er altså ikke tale om  

 reelle forbedringer, men udelukkende om en opdatering af loven.
Udlændingeloven er de seneste år blevet udsat for et utal af  

 ændringer, som næsten alle har haft til formål at stramme reglerne for  

 udlændinges adgang til at få ophold i Danmark.
Samlet set er disse ændringer  

 af  

 en sådan karakter, at udlændingeloven i dag er af så kompliceret karakter, at  

 retstilstanden selv for juridiske eksperter er blevet indviklet.
Det skaber  

 en  

 generelt manglende retssikkerhed for de berørte, når både forvaltningen,  

 forsvarsadvokater og politikere kan have vanskeligt ved at gennemskue lovens  

 samlede effekt.
EL vil også på den baggrund anbefale lovforslaget til  

 forkastelse.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Henrik Sass Larsen (S)   

 Bjørn Medom Nielsen (S)   

 Morten Bødskov (S)   

 John Dyrby (S)   

 Elsebeth Gerner Nielsen (RV)   

 Kamal Qureshi (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 2 Oversigt over bilag vedrørende L 94 Bilagsnr.
Titel 1 Høringssvar, fra integrationsministeren 2 Høringsnotat, fra integrationsministeren 3 Udkast til tidsplan over udvalgets behandling af  

 lovforslaget 4 Tidsplan for udvalgets behandling af lovforslag 5 Henvendelse af 3/2-06 fra Datatilsynet 6 1. udkast til betænkning Oversigt over spørgsmål og svar vedrørende L 94 Spm.nr.
Titel 1 Spm. om kommentar til henvendelse af 3/2-06 fra Datatilsynet,  

 til integrationsministeren, og ministerens svar herpå 2 Spm., om indførelse af en fremrykket frist vil medføre  

 diskrimination mellem udlændinge, som har PTSD, og personer, som udvikler  

 denne sygdom senere, til integrationsministeren, og ministerens svar herpå 3 Spm. om indhentning af oplysninger om, hvornår  

 symptomerne for PTSD opstår, til integrationsministeren, og ministerens svar  

 herpå 4 Spm. om kommentar til vedlagte ændringsforslag, til  

 integrationsministeren, og ministerens svar herpå Bilag 2 2 af udvalgets spørgsmål til  

 integrationsministeren og dennes svar herpå Spørgsmålene er optrykt efter ønske fra RV og SF Spørgsmål 2:
Kan det bekræftes, at indførelse af en fremrykket frist for,  

 hvornår der skal indgives ansøgning om humanitær opholdstilladelse, i  

 relation  

 til, om ansøgningen tillægges opsættende virkning, for så vidt angår  

 udrejsefrist, vil medføre diskrimination mellem udlændinge, som allerede ved  

 ankomsten til Danmark har udviklet f.eks.
PTSD, og personer, som er senere om  

 at udvikle denne sygdom? Svar:
 Forslaget om fremrykket ansøgningstidspunkt i sager om humanitær  

 opholdstilladelse betyder, at asylansøgere fremover kan indgive ansøgning om  

 humanitær opholdstilladelse allerede på tidspunktet for registreringen som  

 asylansøger.
Forslaget indebærer således, at humanitær opholdstilladelse kan  

 meddeles, med det samme det måtte vise sig, at en ansøger opfylder  

 betingelserne herfor.
Hermed mindskes risikoen for, at ventetiden på  

 asylcentret  

 forværrer den pågældendes helbred.
 Den foreslåede bestemmelse om et fremrykket ansøgningstidspunkt afskærer  

 ikke fra at ansøge om humanitær opholdstilladelse på et tidspunkt, der ligger  

 senere end 15 dage efter registreringen som asylansøger, og udelukker ikke,  

 at  

 en sådan ansøgning tillægges opsættende opvirkning.
Hvis helbredsoplysninger fra en ansøger først fremkommer senere  

 end 15 dage efter asylregistreringen  f.eks. fordi ansøgerens sygdom  

 først har  

 vist sig på dette tidspunkt  tillægges ansøgningen ikke automatisk  

 opsættende  

 virkning.
Men ministeriet vil  som det tilsvarende gælder i dag med  

 hensyn til  

 ansøgninger, der indgives senere end 15 dage efter Udlændingestyrelsens  

 afslag  

 på asyl  tillægge ansøgningen opsættende virkning, hvis  

 helbredsoplysningerne  

 konkret begrunder dette.
Endvidere vil en allerede afgjort sag blive  

 genoptaget  

 og ansøgningen blive tillagt opsættende virkning, hvis der fremkommer  

 oplysninger af så væsentlig betydning for sagen, at der er en vis  

 sandsynlighed  

 for, at sagen ville have fået et andet udfald, hvis oplysningerne havde  

 foreligget i forbindelse med ministeriets oprindelige stillingtagen til  

 sagen.
 Spørgsmål 3:
Vil ministeren indhente viden fra relevante eksperter om,  

 hvorvidt der er nogen regelmæssighed i, hvornår symptomer på f.eks.
PTSD  

 eller  

 andre psykiske lidelser dukker op, i forhold til, hvornår den traumatiserende  

 hændelse har fundet sted  eller om dette varierer voldsomt fra individ  

 til individ? Svar:
 Ministeriet er bekendt med, at PTSD og andre psykiske lidelser  

 kan vise sig på et senere tidspunkt i forhold til det tidspunkt, hvor den  

 traumatiserende hændelse, der har udløst den psykiske lidelse, har fundet  

 sted.
Hvis helbredsoplysninger først fremkommer senere end 15 dage  

 efter asylregistreringen, vil ministeriet tillægge ansøgningen opsættende  

 virkning, hvis helbredsoplysningerne konkret begrunder dette.
Der kan herved  

 henvises til besvarelsen af spørgsmål nr. 2.
