1-årigt studieår ved fransk gymnasium ikke godkendt som  

 uddannelsesstøtteberettigende Undervisnings- og Forskningsministeriets skrivelse af 6. marts 1990:
 Ved brev af 30. november 1989 har De klaget til Undervisningsministeriet  

 over Styrelsen for Statens Uddannelsesstøttes afgørelse af 31. oktober 1989  

 om støtte til Deres søns, S...'s, 1-årige gymnasieophold på Lycee A...,  

 Frankrig.
Undervisningsministeriet har i anledning af Deres klage indhentet den i  

 kopi vedlagte udtalelse af 25. januar 1990 fra Styrelsen for Statens  

 Uddannelsesstøtte.
Styrelsen henholder sig heri til sin tidligere afgørelse.  

 Udtalelsen var vedlagt kopi af styrelsens akter i sagen.
 Det fremgår af sagen, at Deres søn fik meddelelse, dateret den 5. april  

 1989, fra den franske ambassade om optagelsen på det franske gymnasium.
Ved sin afgørelse afslog styrelsen at godkendes Deres søns gymnasieophold  

 som støtteberettigende.
Afslaget begrundedes med, at studieåret ikke træder i  

 stedet for en dansk studentereksamen.
Der henvistes til § 3, stk. 4, i  

 bekendtgørelse nr. 178 af 20. marts 1989 som ændret ved bekendtgørelse nr.  

 406 af 8. juni 1989.
Styrelsen afviste endvidere at yde støtte efter de af  

 Undervisningsministeriets udarbejdede overgangsregler, som blev sat i værk i  

 forbindelse med nævnte § 3, stk. 4's ikrafttræden.
Styrelsen fandt ikke, at  

 Deres søn havde en begrundet forventning om optagelse på  

 uddannelsesinstitutionen inden den 1. april 1989. Han havde først fået  

 skriftligt tilsagn om optagelse efter 1. april 1989.
 I denne anledning skal man meddele, at Undervisningsministeriet på  

 grundlag af de foreliggende oplysninger er enigt i den af styrelsen for  

 Statens Uddannelsesstøtte trufne afgørelse.
Deres søns 1-årige studieår ved det franske gymnasium er ikke  

 støtteberettigende efter bekendtgørelsens § 3, stk. 4, sidste pkt.
Studieåret  

 er ikke en uddannelse, der giver en erhvervskompetence, der kan finde  

 almindelig anvendelse i Danmark.
Endvidere har Deres søn allerede en dansk  

 studentereksamen, og studieåret i det franske gymnasium træder derfor ikke i  

 stedet for en dansk studentereksamen.
Studieåret er heller ikke støtteberettigende efter den overgangsordning,  

 der fastlagdes i forbindelse med reglerne pr. 1. august 1989 om støtte til  

 studier i udlandet.
Efter denne ordning har uddannelsessøgende, der før den  

 1. april 1989 havde en begrundet forventning om optagelse ved en  

 uddannelsesinstitution i udlandet, mulighed for støtte efter de for  

 støtteåret 1988-89 gældende lempeligere regler.
Som begrundet forventning  

 betragtes foreløbigt eller endeligt skriftlig tilsagn om optagelse.
Deres søn  

 forventning om optagelse i gymnasiet i Frankrig kan ikke dokumenteres med et  

 sådant skriftligt tilsagn.
Det skriftlige tilsagn til Deres søn fra den  

 franske ambassade er dateret 5. april 1989.
