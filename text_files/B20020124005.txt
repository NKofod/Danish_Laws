Bekendtgørelse om betaling for  

 tjenestehandlinger  

 i udenrigstjenesten I medfør af § 14 i lov nr. 150 af 13. april 1983 om  

 udenrigstjenesten, som senest ændret ved lov nr. 410 af 6. juni 2002,  

 fastsættes følgende:
Kapitel 1 Konsulære sager § 1. For repræsentationens bistand i  

 konsulære sager - med undtagelse af visse rutinemæssige  

 informationsopgaver - erlægges 675 kr. pr. påbegyndt time,  

 medmindre andet udtrykkeligt fremgår af denne bekendtgørelse,  

 jf. §§ 2 - 6. Derudover erlægges godtgørelse efter  

 bestemmelserne i §§ 17 og 18.
Stk. 2. Skønnes der at medgå mere end én  

 time til ydelsen, skal der afgives skriftligt tilbud til rekvirenten med  

 oplysninger om det forventede tidsforbrug eller en fast pris for  

 udførelse af en konkret tjenesteydelse.
Der kan dog altid  

 opkræves timetakst for 2 timer uden forelæggelse for rekvirenten,  

 når bistandsydelsen involverer både Udenrigsministeriet og en  

 repræsentation i udlandet.
 § 2. For repræsentationens udstedelse af pas  

 erlægges følgende gebyrer:
 1)	For pas til personer mellem 18 og 65 år (for personer  

 født før den 1. juli 1939 dog 67 år) erlægges et  

 gebyr på 900 kr.
 2)	For pas til personer under 18 år erlægges et gebyr  

 på 225 kr.
 3)	For pas til personer over 65 år (for personer født  

 før den 1. juli 1939 dog 67 år) erlægges et gebyr på  

 500 kr.
 4)	For EU-nødpas til statsborgere fra andre EU-lande  

 erlægges et gebyr på 225 kr.
 5)	For andre provisoriske pas erlægges et gebyr på 225  

 kr.
 6)	For laissez-passer erlægges et gebyr på 225 kr., jf. dog  

 stk. 2.
 7)	For forlængelse af pas eller rejsedokumenter erlægges et  

 gebyr på 225 kr.
 8)	For navneændring i gamle pas eller rejsedokumenter  

 erlægges et gebyr på 225 kr.
 9)	For optagelse af børn i pas eller rejsedokumenter  

 erlægges et gebyr på 225 kr.
 Stk. 2. Der opkræves ikke gebyr ved udstedelse af  

 laissez-passer ved førstegangsindrejse til Danmark.
 Stk. 3. For repræsentationens udstedelse/udlevering af  

 rejsedokumenter for flygtninge og fremmedpas (jf. § 39, stk. 5 i  

 lovbekendtgørelse nr. 608 af 17. juli 2002 om  

 udlændingeloven) erlægges et gebyr på 250 kr.
 Stk. 4. Når bistanden i forbindelse med de i stk. 1  

 og 3 nævnte ydelser i sin karakter og sit omfang går ud over  

 rammerne for sædvanlig gebyrbelagt bistand erlægges i stedet 675  

 kr. pr. påbegyndt time.
§ 3. For repræsentationens bistand i  

 forbindelse med behandling af ansøgning om visum eller om opholds-  

 og/eller arbejdstilladelse erlægges betaling i overensstemmelse med  

 stk. 2, 3 og 4, medmindre andet følger af en international  

 aftale, eller der i øvrigt er fastsat undtagelser.
Gebyret  

 tilbagebetales ikke, uanset om ansøgningen imødekommes eller  

 ej.
Stk. 2. For repræsentationens bistand i forbindelse med  

 behandling af ansøgning om 1)	lufthavnstransitvisum (A) erlægges et gebyr på 75  

 kr.
 2)	transitvisum (B) med én eller flere indrejser erlægges  

 et gebyr på 75 kr.
 3)	visum til meget kortvarigt ophold (indtil 30 dage, C1)  

 erlægges et gebyr på 175 kr.
 4)	visum til kortvarigt ophold (indtil 90 dage, C2) erlægges et  

 gebyr på 225 kr. samt ved flere indrejser 35 kr.
 5)	visum til flere indrejser, gyldighed ét år (C3),  

 erlægges et gebyr på 375 kr.
 6)	visum til flere indrejser, gyldighed indtil fem år (C4),  

 erlægges et gebyr på 375 kr. samt 225 kr. for hvert år  

 udover det første.
 7)	nationalt visum til længerevarende ophold (D) erlægges  

 et gebyr på 225 kr.
 8)	nationalt visum med begrænset geografisk gyldighed  

 erlægges et gebyr på 225 kr.
 9)	gruppevisum (kategori A, B) til transit (5 - 50 personer)  

 erlægges et gebyr på 75 kr. samt 10 kr. pr. person.
10)	gruppevisum, (kategori C1) (30 dages ophold) erlægges et  

 gebyr på 225 kr. samt 10 kr. pr. person 11)	gruppevisum (kategori C1) (30 dage, mere end to indrejser (5 - 50  

 personer) erlægges et gebyr på 225 kr. samt 25 kr. pr.  

 person.
Stk. 3. For repræsentationens bistand i forbindelse med  

 behandling af ansøgning om opholds- og/eller arbejdstilladelse  

 opkræves 675 kr. pr. påbegyndt time.
Der kan dog ikke  

 opkræves betaling for mere end to timer, jf. dog stk. 4.
Stk. 4. Såfremt en gruppe på mindst 10 personer  

 indgiver ansøgninger om opholds- og/eller arbejdstilladelse for  

 kortvarige ophold i forbindelse med kulturelle, sportslige og lignende  

 arrangementer, kan ansøgningerne behandles samlet i én  

 ekspedition.
Der opkræves i så fald 675 kr. pr. påbegyndt  

 time.
 Stk. 5. Såfremt en visumansøgning  

 eller en ansøgning om opholds- og/eller arbejdstilladelse indgives til  

 en ikke-viseringsberettiget repræsentation, der er bemyndiget til at  

 ekspedere ansøgningen til en viseringsberettiget repræsentation  

 (postkassefunktion), erlægges endvidere et gebyr på 125 kr.
Stk. 6. For repræsentationens medvirken til behandling  

 af en klage over afgørelse om visum eller om opholds- og/eller  

 arbejdstilladelse erlægges et ekspeditionsgebyr på 100 kr.  

 Gebyret tilbagebetales i tilfælde af medhold i klagen.
Går  

 repræsentationens medvirken i sin karakter og sit omfang ud over  

 rammerne for sædvanlig medvirken i sådanne sager, erlægges  

 i stedet 675 kr. pr. påbegyndt time.
 § 4. For repræsentationens bistand til  

 udstedelse af kørekort erlægges følgende  

 gebyrer:
 1)	For duplikatkørekort erlægges et gebyr på 390  

 kr.
 2)	For midlertidigt erstatningskørekort til kørsel i  

 udlandet erlægges et gebyr på 230 kr.
 3)	For tidsbegrænset kørekort til personer over 70  

 år erlægges et gebyr på 45 kr.
 4)	For kørekort til erhvervschauffører  

 tidsbegrænset af helbredsmæssige årsager erlægges et  

 gebyr på 150 kr.
 5)	For internationalt kørekort erlægges et gebyr på  

 45 kr.
 6)	For EU kørekort (ombytning af gamle ikke-EU kørekort)  

 erlægges et gebyr på 150 kr.
 Stk. 2. Der opkræves ikke gebyr for kørekort til  

 personer under 70 år tidsbegrænset af helbredsmæssige  

 årsager.
 Stk. 3. Når bistanden i forbindelse med de i stk. 1  

 nævnte ydelser i sin karakter og sit omfang går ud over rammerne  

 for sædvanlig gebyrbelagt bistand, erlægges i stedet 675 kr. pr.  

 påbegyndt time.
 § 5. For legaliseringer, attestationer,  

 verifikationspåtegninger mv., herunder underskrift på  

 oversættelser, erlægges et gebyr på 160 kr.
 Stk. 2. Er sagsbehandling påkrævet, opkræves  

 675 kr. pr. påbegyndt time.
 § 6. For udenrigstjenestens bistand til  

 gennemførelse af en arvesag erlægges et gebyr på 5 pct. af  

 nettoarven, dog mindst 1.250 kr. og højst 25.000 kr.
Kapitel 2 Kommercielle sager § 7. For bistand, der har til formål at  

 støtte erhvervslivets eksportarbejde og øvrige kommercielle  

 aktiviteter i udlandet, erlægges som udgangspunkt 675 kr. pr.  

 påbegyndt time.
Dog udgør mindstefaktureringen 1.900 kr. pr.  

 individuelt løste opgave.
Visse rutinemæssige  

 informationsopgaver kan være gebyrfrie.
Derudover erlægges betaling efter bestemmelserne i §§ 17 og  

 18.
 Stk. 2. For ikke-gebyrfri ekspeditioner
skal der afgives skriftligt tilbud til rekvirenten indeholdende  

 oplysninger om det forventede timeforbrug eller en fast pris for en konkret  

 konsulentopgaves udførelse, inden bistanden påbegyndes.
 Stk. 3. Bistand til inddrivelse af kommercielle fordringer er  

 omfattet af bestemmelserne i stk. 1 og 2.
 § 8. For publikationer udarbejdet af  

 udenrigstjenesten opkræves en pris, der fastsættes for den  

 enkelte publikation i henhold til bestemmelserne i Finansministeriets  

 budgetvejledning afsnit 20.1.10.
 § 9. For bistand til fremskaffelse af  

 publikationer, statistisk materiale, soliditetsoplysninger og lignende  

 materiale i kommercielle sager, hvor udlæg er påkrævet,  

 erlægges et ekspeditionsgebyr på 300 kr. pr. ekspedition.
 Stk. 2. For legaliseringer, attestationer,  

 verifikationspåtegninger mv. anvendes reglerne i kapitel 1.
Stk. 3. Anmoder rekvirenten i forbindelse med bistand efter  

 stk. 1 og 2 også om bistand efter § 7, stk. 1,  

 bortfalder de i stk. 1 og 2 nævnte gebyrer.
Der opkræves i  

 stedet betaling for det faktiske tidsforbrug i henhold til bestemmelserne i  

 § 7.
 § 10. For foredrag om kommercielle emner  

 erlægges et gebyr på 2.750 kr.
 Stk. 2. Såfremt foredragsholderen er medarbejder ved en  

 af de danske udenrigsrepræsentationer, erlægges et gebyr på  

 3.500 kr.
 Stk. 3. Ud over de i stk. 1 og 2 nævnte gebyrer  

 opkræves refusion for foredragsholderens rejse- og opholdsudgifter  

 opgjort efter de for statslige tjenesterejser gældende regler.
 § 11. Såfremt en repræsentation har  

 mulighed for at stille kontor eller mødelokaler til rådighed for  

 forretningsfolk, fastsættes lokalelejen efter det på stedet  

 gældende lejeprisniveau.
§ 12. Såfremt det i kommercielle sager  

 skønnes nødvendigt at foretage en tjenesterejse inden for  

 repræsentationens område, indhentes rekvirentens accept heraf.  

 Tidsforbruget på en tjenesterejse opgøres til det antal timer,  

 som medarbejderen anvender på transport og udførelse af selve  

 opgaven.
Der opkræves betaling med 675 kr. pr. påbegyndt time.  

 Herudover betaler rekvirenten rejseomkostninger opgjort efter de for  

 statslige tjenesterejser gældende regler.
Kapitel 3 Andre sager og fælles bestemmelser § 13. For kapitaloverførsler gennem  

 udenrigstjenesten erlægges følgende gebyrer, jf. dog  

 stk. 3:
 1)	For beløb op til 5.000 kr. erlægges et gebyr på  

 450 kr.
 2)	For beløb mellem 5.000 kr. og 25.000 kr. erlægges et  

 gebyr på 1.250 kr.
 3)	For beløb over 25.000 kr. erlægges et gebyr på 5  

 pct., dog højst 25.000 kr.
Stk. 2. Stk. 1 gælder også, selv om der  

 betales for anden bistand efter denne bekendtgørelse.
Det gælder  

 dog ikke ved personbistand, hvor kapitaloverførslen er dækket af  

 timetakstbetalingen i henhold til bestemmelserne i § 1.
 Stk. 3. Såfremt sociale og andre offentlige ydelser  

 undtagelsesvist og efter aftale med Udenrigsministeriet overføres  

 gennem udenrigstjenesten, kan der opkræves et gebyr på 400 kr.  

 pr. overførsel.
 § 14. For udenrigstjenestens bistand til  

 fremskaffelse af oplysninger, der ikke er omfattet af bestemmelserne i  

 kapitel 1 og 2, opkræves 675 kr. pr. påbegyndt time.
 § 15. For udenrigstjenestens bistand til  

 planlægning og gennemførelse af arrangementer af ikke-kommerciel  

 karakter opkræves 675 kr. pr. påbegyndt time.
 § 16. Udbud af samarbejde med Udenrigsministeriet  

 om konkrete opgaver er ikke omfattet af denne bekendtgørelse.
 § 17. For enhver bistand - hvad enten denne er  

 givet som led i en af denne bekendtgørelse omfattet betalingspligtig  

 ydelse eller ej - skal rekvirenten refundere udenrigstjenestens udlæg i  

 sagen.
 Stk. 2. For enhver bistand - bortset fra personbistand efter  

 bestemmelserne i § 1 - der på rekvirentens anmodning  

 medfører telekommunikation, skal rekvirenten refundere  

 udenrigstjenestens udgifter.
 Stk. 3. For telekommunikation, der ikke er led i en af denne  

 bekendtgørelse omfattet betalingspligtig ydelse, erlægges et  

 gebyr på 450 kr.
 § 18. Såfremt rekvirenten anmoder  

 repræsentationen om udførelse af en betalingspligtig ydelse uden  

 for repræsentationens kontortid, forhøjes betalingen med 50  

 pct.
 Stk. 2. Såfremt rekvirenten anmoder  

 repræsentationen om udførelse af en betalingspligtig ydelse  

 på repræsentationens lukkedage, forhøjes betalingen med  

 100 pct.
 § 19. Betaling, der afregnes i udenlandsk  

 mønt, kan afrundes til hele eller med 10 delelige beløb.
 § 20. Betaling for konsulære sager (kapitel  

 1) og for andre sager (kapitel 3) skal som udgangspunkt erlægges forud  

 for udførelse af den betalingspligtige ydelse.
 Stk. 2. Hvor betaling ikke  

 erlægges forud, kan Udenrigsministeriet, såfremt betalingen ikke  

 erlægges til tiden, opkræve et gebyr på 75 kr. fra den  

 anden skriftlige anmodning om betaling af restancen.
 Stk. 3. Krav på betaling efter denne  

 bekendtgørelse er tillagt udpantningsret, jf. § 1, stk. 1,  

 nr. 4 i lovbekendtgørelse nr. 774 af 18. november 1986 om udpantning  

 og om udlæg uden grundlag af dom eller forlig.
 § 21. Bekendtgørelsen træder i kraft  

 den 11. januar 2003.
 Stk. 2. Samtidig ophæves bekendtgørelser nr. 162  

 af 10. marts 2001.
