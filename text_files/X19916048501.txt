Tilsynet fandt, at den virksomhed, et af nogle binzinforhandlere i  

 fællesskab drevet A.M.B.A., udøvede, efter en konkret vurdering måtte  

 betragtes som selvforsikring og dermed ikke omfattet af lov om  

 forsikringsvirksomhed Forespørgsel om, hvorvidt et A.m.b.A. - en servicevirksomhed etableret for  

 benzinforhandlere - udøver virksomhed omfattet af lov om  

 forsikringsvirksomhed.
I A.m.b.A.'et blev som andelshavere kun optaget eet benzinaktieselskab  

 samt aktionærer i dette selskab, idet det var en betingelse for at blive  

 aktionær, at den pågældende fra egen ejendom drev virksomhed med salg af  

 benzin, og havde det pågældende benzinaktieselskab som leverandør.  

 A.m.b.A.'ets formål var, i det omfang midlerne strakte hertil, helt eller  

 delvist at dække omkostninger til opfyldelse af lovlige myndighedskrav om  

 afværgende og genoprettende foranstaltninger i anledning af forurening af  

 benzinstationer.
Der blev fastsat et maksimalt dækningsbeløb pr. skade pr.  

 år.
Medlemmerne havde intet retskrav på dækning, udover de midler, der var i  

 A.m.b.A.'et.
 Da der var tale om en lukket ordning, hvor alene deltagere i  

 benzinaktieselskabet og forhandlere af dette selskabs produkter, og da  

 virksomheden alene drejede sig om dækning af skader af speciel karakter, samt  

 at medlemmerne ikke havde retskrav på dækning, udover de midler der var i  

 A.m.b.A.'et, fandt tilsynet, at der efter omstændighederne var tale om  

 selvforsikring.
 Tilsynet henledte samtidig opmærksomheden på, at virksomheden ikke i  

 benævnelser eller henvendelser til offentligheden måtte benytte ord, der var  

 egnet til at fremkalde det indtryk, at virksomheden drev  

 forsikringsvirksomhed.
