Betænkning afgivet af  

 Arbejdsmarkedsudvalget den 9. december 1999 Betænkning over Forslag til lov om ændring af lov om  

 mægling i arbejdsstridigheder Udvalget har behandlet lovforslaget i et møde.
 Herefter indstiller et  

flertal (udvalget med undtagelse af Socialistisk Folkepartis og  

 Enhedslistens medlemmer) lovforslaget til vedtagelse  

 uændret.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
 En del af mindretallet (Enhedslistens medlem af udvalget)  

 mener, at lovforslaget svækker lønmodtagernes muligheder for at  

 bruge truslen om konflikt til at opnå rimelige forbedringer af  

 løn og arbejdsforhold i forbindelse med overenskomstfornyelserne.  

 Dette gælder også, når lønmodtagerne underkender de  

 resultater, som deres forhandlere har kunnet opnå ad forhandlingens  

 vej.
Forholdene på arbejdsmarkedet giver på flere  

 måder arbejdsgiversiden en fortrinsstilling i forhandlingssituationer.  

 Ikke mindst Hovedaftalens bestemmelser om arbejdsgivernes ret til at lede og  

 fordele arbejdet, og fortolkningsretten i forhold til  

 overenskomstfortolkninger er udtryk for mangel på demokrati.
Derfor er  

 det afgørende for lønmodtagerne, at man kan indgå i  

 overenskomstforhandlingerne med så stor styrke som muligt.
Hvis det  

 ikke er muligt at opnå et for de omhandlede lønmodtagere  

 acceptabelt resultat ad forhandlingens vej, skal forhandlingssystemet,  

 herunder mæglingssystemet, give mulighed for at bruge  

 konfliktvåbenet effektivt.
 Med en forlængelse af fristen for, hvornår en  

 konflikt kan begynde, fra 3 til 5 dage efter f.eks. forkastelse af et  

 mæglingsforslag, bliver konfliktvåbenet svækket.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
