(Til samtlige kommunalbestyrelser og  

 Civilforsvarskommissionen for Storkøbenhavn) Efter Indenrigsministeriets bekendtgørelse nr. 395 af 8. juli 1982 om  

 planer for det kommunale civilforsvar påhviler det kommunalbestyrelsen at  

 udarbejde en civilforsvarsplan og en beredskabsplan for det kommunale  

 civilforsvar.
 Civilforsvarsplanen skal på grundlag af en civilforsvarsfaglig analyse af  

 kommunens struktur redegøre for, hvordan civilforsvaret vil blive  

 dimensioneret og organiseret under krig og andre ekstraordinære forhold.  

 Planen skal tillige indeholde oplysning om bedriftværn, boligværn og  

 beskyttelsesrum.
 Beredskabsplanen skal indeholde oplysning om omfanget af kommunens  

 civilforsvar og om de foranstaltninger, der skal iværksættes for at udbygge  

 og organisere kommunens civilforsvar i overensstemmelse med den ovennævnte  

 civilforsvarsplan, hvis der træffes bestemmelse om forhøjelse af beredskabet.  

 Beredskabsplanen skal endvidere indeholde oplysning om foranstaltninger til  

 iværksættelse af civilforsvarets bistand i katastrofesituationer.
 Medens civilforsvarsplanen således giver en oversigt over dimensioneringen  

 og organiseringen af kommunens fuldt udbyggede civilforsvar (det  

 civilforsvar, der skønnes nødvendigt for at løse de opgaver, der er pålagt  

 kommunen i henhold til civilforsvarsloven) giver beredskabsplanen en oversigt  

 over det faktisk eksisterende civilforsvar i kommunen og om de konkrete  

 foranstaltninger, der i tilfælde af forhøjelse af beredskabet skal  

 iværksættes for at gøre det beredskab, der er til rådighed, klar til indsats,  

 og for at udbygge og organisere kommunens civilforsvar i overensstemmelse med  

 civilforsvarsplanen.
 I henhold til den nævnte bekendtgørelse om planer for det kommunale  

 civilforsvar udsender Civilforsvarsstyrelsen hermed vejledende retningslinier  

 for udarbejdelse af civilforsvarsplanen og beredskabsplanen.
 De vejledende retningslinier består af:
Det foreliggende materiale bygger på retningslinier m.v., der er udsendt  

 af Civilforsvarsstyrelsen og indeholder ingen organisatoriske nydannelser.  

 Såfremt to eller flere kommunalbestyrelser har samordnet deres kommuners  

 civilforsvar, udarbejder civilforsvarskommissionen fælles planer for de  

 pågældende kommuner.
Der henvises iøvrigt til det foreliggende materiale.
Civilforsvarsplanen er den oversigt over kommunens  

 civilforsvarsplanmateriale, der skal indsendes til Civilforsvarsstyrelsens  

 godkendelse.
Planen indsendes til godkendelse første gang inden den 1. januar  

 1984. Godkendelsen omfatter ikke civilforsvarsplanens afsnit 5 vedrørende  

 kommunens civilforsvarsmæssige målsætning og tidsplan.
En revideret  

 civilforsvarsplan indsendes til godkendelse hvert fjerde år.
Planen skal,  

 inden den vedtages i kommunalbestyrelsen, forelægges vedkommende politi- og  

 sygehusberedskabsmyndighed, hvis udtalelser vedlægges planen, når den  

 indsendes til godkendelse.
Beredskabsplanen skal ikke indsendes til godkendelse i  

 Civilforsvarsstyrelsen, men forelægges vedkommende politi- og  

 sygehusberedskabsmyndighed.
Kommunalbestyrelsen skal løbende ajourføre  

 beredskabsplanen.
 Det tilføjes til orientering, at reviderede beredskabsbestemmelser  

 gældende for det statslige civilforsvar og sygehusberedskabet samt det  

 kommunale civilforsvar forventes udsendt til kommunalbestyrelserne m.fl.  

 omkring den 1. august 1983. I forhold til de nugældende bestemmelser er det  

 principielle indhold ikke ændret, idet dog de hidtidige bestemmelser om  

 politimesterens medvirken ved iværksættelse af beredskabsforanstaltninger i  

 »landkommunerne« er ophævet som følge af civilforsvarslovens  

 ligestilling af kommunerne.
OLE FORSTING /K.E.
Fisker --------------------------------------------------------------------- BILAG 1 standardcivilforsvarsplan (udelades her) --------------------------------------------------------------------- BILAG 2 VEJLEDNING til STANDARDCIVILFORSVARSPLAN FOR DET KOMMUNALE CIVILFORSVAR Civilforsvarsstyrelsen 1983 I.
STANDARDPLANENS FORMÅL Civilforsvarsplanen for en kommunes civilforsvar skal give en oversigt  

 over dimensioneringen og organiseringen af det fuldt udbyggede kommunale  

 civilforsvar, således som dette skønnes nødvendigt til løsning af de opgaver,  

 som påhviler kommunen i henhold til civilforsvarsloven.
Den foreliggende standardplan er en rammeplan, der er udarbejdet således,  

 at den kan danne grundlag for udarbejdelsen af civilforsvarsplaner i de  

 enkelte kommuner, idet detaljeringsgraden vil være afhængig af strukturen i  

 kommunerne.
Standardplanen kan også anvendes, hvor to eller flere  

 kommunalbestyrelser har samordnet deres civilforsvar og udarbejder en fælles  

 civilforsvarsplan for de samordnede kommuner.
Standardplanen er opbygget således, at beskrivelsen af det kommunale  

 civilforsvars dimensionering og organisation kan tilrettelægges efter  

 ensartede principper.
Dette gør det muligt at foretage en sammenlignende  

 bedømmelse af civilforsvaret på landsplan på grundlag af de enkelte kommuners  

 civilforsvarsplaner.
II.
CIVILFORSVARSPLANENS OPBYGNING Kommunalbestyrelsen skal udarbejde en civilforsvarsplan, der på grundlag  

 af en civilforsvarsfaglig analyse af kommunens struktur (byanalyse) redegør  

 for, hvordan kommunens civilforsvar vil blive dimensioneret og organiseret  

 under krig og andre ekstraordinære forhold.
Planen skal tillige indeholde  

 oplysning om bedriftværn, boligværn og beskyttelsesrum i kommunen.
 Den foreliggende standardplan er en vejledende retningslinie for, hvordan  

 et kommunalt civilforsvars dimensionering og organisation kan beskrives.  

 Standardplanen bygger på retningslinier m.v., der er udsendt af  

 Civilforsvarsstyrelsen, og indeholder ingen organisatoriske nydannelser.
Civilforsvarslovens § 18, stk. 1, pålægger kommunen at organisere en  

 hjælpetjeneste, der kan modtage, indkvartereog forpleje evakuerede, der vil  

 sige Dimensioneringen af det nødvendige materiel, personel, køretøjer m.v. sker  

 på grundlag af Civilforsvarsstyrelsens retningslinier for de enkelte  

 tjenester.
 I de fleste af retningslinierne knytter dimensioneringen af materiel og  

 personel sig til områdets indbyggertal, og på dette grundlag vil det derfor  

 være muligt at opstille en oversigt over behovet for materiel, personel og  

 køretøjer.
Dimensioneringen må justeres på grundlag af oplysninger om bebyggelsens  

 art, befolkningens fordeling m.v.
Disse oplysninger tilvejebringes blandt  

 andet fra den byanalyse, som danner grundlag for hele planlægningen.
Dimensioneringsoversigterne angiver det materiel, som indkøbes for  

 kommunale og statslige midler og oversigterne er dermed en forudsætning for  

 at bedømme behovet for depotplads.
Endvidere giver de en oversigt over  

 personelbehovet samt en oversigt over behovet for køretøjer til fremføring af  

 materiel.
Samtidig danner dimensioneringsoversigterne grundlaget for en  

 organisationsplan over fordeling og placering af de enheder, der indgår i  

 hjælpetjenesten.
 Det kommunale civilforsvars organisation opstilles efter følgende  

 principper:
Inden for hjælpetjenestens enkelte grene skal enhederne være ensartet  

 bemandede, og materiellet ensartet pakket.
I de fleste tilfælde giver  

 retningslinierne oplysning om gruppens bemanding, pakning og sammensætning.
Enhederne placeres på udrykningsstationer/beredskabsstillinger efter  

 principper, der er angivet i Civilforsvarsstyrelsens »Retningslinier for  

 indsats af civilforsvarets styrker i skaderamte områder« Det fremgår heraf, at udrykningsstationerne/beredskabsstillingerne skal  

 placeres i egnede lokaliteter, som tilfredsstiller krav til rimelig sikker  

 beliggenhed i forhold til tæt bebyggede områder, til hurtig udrykning og til  

 effektiv kommandoføring.
Til beredskabets etablering, til erkendelse, registrering og markering af  

 skader samt til ledelse af de styrker der er til rådighed, oprettes en  

 kommandocentral.
Denne etableres i et bygningsmæssigt sikret lokale med  

 installationer, der er uafhængige af de offentlige forsyninger.  

 Kommandocentralen bemandes i overensstemmelse med bestemmelserne i  

 »Retningslinier for indsats af civilforsvarets styrker i skaderamte  

 områder«.
 Den foreliggende standardplan er opdelt i 5 hovedafsnit:
1. Dimensionering 2. Organisation 3. Egenbeskyttelsen 4. Beskyttelsesrum 5. Målsætning og tidsplan III.
BEMÆRKNINGER TIL STANDARDCIVILFORSVARSPLANENS HOVEDAFSNIT 1. DIMENSIONERING Afsnit 1 angiver dimensioneringen af materiel, personel og køretøjer.
Det indbyggertal, der danner grundlag for den foreløbige dimensionering af  

 de forskellige tjenestegrenes materiel og personel, er inden for de enkelte  

 kommmuner fordelt på forskellige former for bebyggelse.
I dette indgår a)  

 bymæssigt bebyggede områder b) anden samlet bebyggelse med mindst 500  

 indbyggere.
 Ved fastlæggelsen af dimensioneringsgrundlaget må der skelnes mellem  

 kommuner, der skal organisere en hjælpetjeneste i henhold til  

 civilforsvarslovens § 18, stk. 1, og kommuner, der skal have udvidede opgaver  

 efter lovens § 18, stk. 2.
 Dimensioneringsgrundlaget i § 18, stk. 1 kommuner er det samlede  

 befolkningstal i kommunen.
 I § 18, stk. 2 kommuner dimensioneres indkvarterings- og  

 forplejningstjenesten ligeledes på grundlag af det samlede befolkningstal,  

 medens de øvrige tjenestegrene dimensioneres efter befolkningstallet i det/de  

 større og mindre byområder i kommunen.
 Dimensioneringen må som nævnt justeres på grundlag af oplysninger om  

 bebyggelsens art, befolkningens fordeling, topografi m.v. i den byanalyse,  

 som indgår i planlægningen.
2. ORGANISATION Afsnittet giver en skematisk oversigt over det pågældende kommunale  

 civilforsvars organisation med angivelse af antal kommandocentraler,  

 udrykningsstationer/beredskabsstillinger, hjælpestationer, observationsposter  

 og civilforsvarstelefoner (silestationer) m.v.
 Endvidere indeholder afsnittet en geografisk beskrivelse af organisationen  

 i form af et bykort, der viser placeringen af den krigsmæssige organisations  

 lokaliteter.
 Endelig omfatter afsnittet en skematisk oversigt over den fredsmæssige  

 organisations personel og kokaliteter med angivelse af henholdsvis behovet  

 ifølge civilforsvarsplanen, status og mangler. blandt lokaliteterne indgår  

 kommandocentraler, depoter, værksteder og indkvarteringslokaliteter.
3. EGENBESKYTTELSEN Afsnittet giver en oversigt over henholdsvis pligtige, etablerede og  

 manglende bedriftværn og boligværm (karreværn).
4. BESKYTTELSESRUM Afsnittet indeholder en ovrsigt over beskyttelsesrum, opdelt efter de  

 forskellige former for henholdsvis offentlige og private rum.
Også her  

 anføres behovet ifølge civilforsvarsplanen, status og mangler.
5. MåLSÆTNING OG TIDSPLAN I dette afsnit kan angives de påtænkte initiativer til opfyldelse af  

 civilforsvarsplanen i overensstemmelse med det af kommunen vedtagne budget  

 med overslagsår.
IV.
SLUTBEMÆRKNINGER Som anført i det foregående er den foreliggende standardplan en vejledende  

 retningslinie for udarbejdelse af civilforsvarsplaner for det kommunale  

 civilforsvar.
Standardplanen kan selvsagt ikke beskrive en civilforsvarsplans  

 mange detaljer, som vil være stærkt afhængige af lokale forhold, og de  

 anførte eksempler skal derfor hovedsagelig tjene til belysning af planens  

 systematik.
--------------------------------------------------------------------- BILAG 3 Standard beredskabsplan (udelades her) --------------------------------------------------------------------- BILAG 4 VEJLEDNING TIL STANDARDBEREDSKABSPLAN FOR DET KOMMUNALE CIVILFORSVAR I.
STANDARDPLANENS FORMåL.
Den foreliggende standardplan er en rammeplan, der er udarbejdet således,  

 at den kan danne grundlaget for udarbejdelse af beredskabsplaner i de enkelte  

 kommuner, idet detaljeringsgraden vil vær afhængig af strukturen i  

 kommunerne.
Planen kan også anvendes, hvor to eller flere kommunalbestyrelser  

 har samordnet deres civilforsvar og udarbejder en fælles beredskabsplan for  

 de samordnede kommuner.
Standardplanen er opbygget således, at beskrivelsen af beredskabet i  

 kommunerne kan tilrettelægges efter ensartede principper.
Dette gør det  

 muligt at sammenholde flere kommuners beredskabsplanmateriale.
II.
STANDARDBEREDSKABSPLANENS OPBYGNING OG SYSTEMATIK.
 Beredskabsplanen er en plan for de foranstaltninger, som skal iværksættes,  

 dels for at det beredskab af materiel, personel, køretøjer og lokaliteter,  

 der er til rådighed, kan klargøres med henblik på eventuel indsat, dels for i  

 muligt omfang at søge dette beredskab suppleret op til det fuldt udbyggede  

 beredskab ifølge civilforsvarsplanen.
 Berekskabsplanen vil således indeholde oplysning om det faktiske omfang af  

 kommunens civilforsvar og om de konkrete foranstaltninger, der skal  

 iværksættes for at udbygge og organisere kommunens civilforsvar i  

 overensstemmelse med civilforsvarsplanen, hvis der træffes bestemmelse om  

 forhøjelse af beredskabet.
Beredskabsplanen indeholder bestemmelser om I beredskabsplanen indgår bestemmelser for iværksættelse af det  

 fredsmæssige katastrofeberedskab, som udformes således, at beredskabet kan  

 iværksættes etapevis, og således at 1. etape omfatter det materiel, personel  

 og køretøjer, der disponeres over.
 For det fredsmæssige katastrofeberedskab bør der i fornødent omfang  

 optages selvstændige bilag vedrørende ordre om beredskabets etablering,  

 alarmering af personel, organisation og ressourcer.
 Standardberedskabsplanen er opdelt i 8 hovedafsnit:
1. Beredskabsbestemmelser 2. Alarmering 3. Organisation 4. Egenbeskyttelsen 5. Beskyttelsesrum 6. Ressourcer 7. Instrukser 8. Definitioner, forkortelser og signaturer.
III.
BEMÆRKNINGER TIL STANDARDBEREDSKABSPLANENS HOVEDAFSNIT.
For hvert enkelt blad i planen angives datoen for det pågældende blads  

 udarbejdelse, således at men til en hver tid kan sikre sig, at planen er  

 ajourført med hensyn til tildeling af materiel, personel, ændring af ledelse,  

 ændringer i beskyttelsesrum m.v.
Standardberedskabsplanen indeholder en  

 fordelingsliste og et rettelsesblad, hvor de foretagne rettelser kan  

 indføres.
 1. BEREDSKABSBESTEMMELSER.
 I dette afsnit optages de af Civilforsvarsstyrelsen udsendte  

 beredskabsbestemmelser af februar 1976 med senere ænringer.
 Bestemmelserne omfatter det samlede civilforsvar, således at dettes  

 enkelte komponenter kan etablere eget beredskab og samtidig være orienterede  

 om de foranstaltninger, der iværksættes for de øvrige komponenter i  

 civilforsvaret.
Beredskabsforanstaltningerne er inddelt i 5 beredskabsgrupper, benævnt med  

 romertallene I, II, III, IV og V, samt ekspresforanstaltningerne ALARM  

 »O« og ALARM »S«.
Inden for hver beredskabsgruppe er der  

 foretaget en opdeling i enkeltforanstaltninger og delforanstaltninger.  

 Enkeltforanstaltningerne er angivet med et bogstav, som er ens inden for  

 samtlige beredskabsgrupper.
Dette vil f.eks. sige, at alle foranstaltninger  

 vedrørende det kommunale civilforsvar findes under enkeltforanstaltning  

 »N«.
 Delforanstaltningerne inden for hver enkeltforanstaltning er betegnet med  

 et arabertal.
Ordre og iværksættelse af beredskab kan herefter gives ved udsendelse af  

 en kodeordre.
Denne kodeordre kan enten omfatte den samlede gruppe ved  

 angivelse af det pågældende romertal eller en enkeltforanstaltning under en  

 gruppe ved angivelse af et romertal og et bogstav, og endelig en  

 delforanstaltning ved angivelse af grupperomertal, bogstav for  

 enkeltforanstaltningen og tal for delforanstaltningen.
En ordre om iværksættelse af enkeltforanstaltninger eller  

 delforanstaltninger må betragtes som en ordre om at løse en nærmere fastlagt  

 opgave.
Opgavens art og omfang, hvem det påhviler at løse opgaven, samt  

 hvorledes opgaven skal løses, redegøres der for i de lokale beredskabsplaner.
 I standardberedskabsplanen er dels optaget en forholdsordre dels 2  

 eksempler på beredskabsbestemmelser for det administrative beredskab, der  

 også indeholder foranstaltninger inden for det kommunale område.
Hvor Civilforsvarsstyrelsens beredskabsbestemmelser indeholder  

 foranstaltninger, som vedrører den kommunale hjælpetjeneste, er tekstfeltet  

 forsynet med en særlig ramme med fremhævet skrift.
I rammen henvises der til  

 de steder i den kommunale beredskabsplan, der indeholder de nødvendige  

 oplysninger om, den pågældende foranstaltnings iværksættelse oggennemførelse,  

 jfr. særligt nedenfor punkt 7 om instrukser.
 2. ALARMERING.
 Afsnit 2 indeholder en generel instruks vedr. alarmeringsproceduren og en  

 skematisk alarmeringsplan for en kommune med civilforsvarskommission.  

 Endvidere omfatter afsnittet eksempler på, hvordan alarmeringslister kan  

 udformes for de personelgrupper, der har særlige opgaver i forbindelse med  

 beredskabets etablering, herunder for alarmering af det fredsmæssige  

 katastrofeberedskab.
 3. ORGANISATION.
 Organisationsafsnittet omfatter den organisation, som ved beredskabets  

 etablering påregnes opbygget på grundlag af de ressourcer, der er anført i  

 afsnit 6.
 Dette afsnit tager sigte på dels at skabe oversigt over målet for  

 beredskabets etablering, dels at give personellet et grundlag, som sætter dem  

 i stand til at effektuere de ordrer, der beskrives i afsnit 1. Det skal  

 samtidig sikre, at alle de enheder, der indgår i den kommunale  

 hjælpetjeneste, kan opstilles med materiel, køretøjer, personel klar til  

 indsats på forud udpegede beredskabsstillinger.
Ledelsen af indsatsen sker fra den sikrede kommandocentral, som gennem  

 observationsposter, CF-telefoner og silestationer har mulighed for at erkende  

 arten, omfanget og placeringen af eventuelle krigsskader inden for kommunens  

 område.
På dette grundlag foretages de nødvendige dispositioner i form af  

 køreordrer til de udstationerede enheder, ved kontakt med de kommandoposter,  

 hvorfra indsatsen ledes ved indsatsområdet, og ved orientering af  

 CF-regionskommandoen, evt. med anmodning om assistance.
Den organisation, som  

 skal være rammen om disse foranstaltninger, må baseres på sikrede lokaliteter  

 og på sikrede og alternative kommunikationsforbindelser, der giver den størst  

 mulige sikkerhed for, at skader kan anmeldes, og at trufne dispositioner kan  

 iværksættes.
 Hjælpetjenestens enheder må ved beredskabets etablering placeres på forud  

 udpegede udrykningsstationer (beredskabsstillinger). Såvel antallet af  

 enheder som deres placering på eller omkring udrykningsstationen må angives.  

 Ligeledes må der planlægges for de lokaliteter, som i givet fald skal  

 inddrages til hjælpestationer eller til andet civilforsvarsmæssigt formål.  

 Endelig er det nødvendigt, at den fornødne forsyningstjeneste med  

 forplejning, drivmidler, reparationstjeneste m.v. er planlagt i forvejen, og  

 at de til foranstaltningerne hørende lokaliteter er registrerede, samt at der  

 er truffet evt. foranstalneinger til sikring af deres funktion.
I standardplanen er givet eksempler på en skematisk  

 organisationsbeskrivelse af stabs- og signaltjenesten, stationsoversigter, de  

 adresse- og telefonlister, der knytter sig hertil, samt organisationsplan for  

 det fredsmæssige katastrofeberedskab.
Den skematiske organisationsplan kan  

 suppleres med en geografisk organisationsplan med de enkelte lokaliteter  

 indtegnet på et kort over kommunen.
 4. EGENBESKYTTLESEN.
 Med henblik på iværksættelsen og ledelsen af bedriftværn og boligværn  

 (karreeværn) indeholder dette afsnit oversigter vedrørende de to værn med  

 oplysning om de enkelte værns beliggenhed, ledelse og personel samt  

 pumpekapaciteten i bedriftværnene.
 5. BESKYTTELSESRUM.
Afsnittet indeholder en oversigt over de offentlige beskyttelsesrum,  

 herunder betondækningsgrave, kombinerede offentlige beskyttelsesrum og  

 supplerende offentlige beskyttelsesrum.
Endvidere en oversigt over de private  

 beskyttelsesrum, herunder sikringsrum og supplerende sikringsrum.
 For såvel offentlige som private beskyttelsesrum er der udformet skemaet  

 som gør det muligt, at angive de enkelte beskyttelsesrums typer med adresse,  

 antal pladser og de for etableringen nødvendige bemærkninger.
 6. RESSOURCER.
 Afsnittet angiver grundlaget for etablering af beredskabet, dvs. en  

 oversigt over det materiel, der er til rådighed, det personel der er  

 nødvendigt for at betjene materiellet m.v., og det nødvendige antal køretøjer  

 til fremføring.
 Beredskabsplanen baseres på det statslige og kommunale materiel, der rådes  

 over i det pågældende kommunale civilforsvar.
Der må være udarbejdet fortegnelser over det materiel, som er planlagt  

 anskaffet ved køb eller rekvisition i en beredskabssituation.
På dette  

 grundlag vil personelbehovet kunne opgøres og i relation hertil kan det  

 aktuelle personelle beredskab angives, således at manglerne inden for de  

 enkelte tjenestegrene og inden for de forskellige personelkategorier fremgår  

 klart.
 Endelig vil det materielle beredskab danne grundlag for beregningen af  

 arten og antallet af køretøjer, som skal anvendes til at transportere  

 materiellet og personellet, og som skal rekvireres gennem  

 civilforsvarsregionen og forsvarets motorudskrivningstjeneste.
 De foreliggende skematiske oversigter, som indgår i afsnittet, gør det  

 muligt at udarbejde og ajourføre de fornødne oversigter til brug for  

 beredskabets organisation og iværksættelse.
 7. INSTRUKSER.
 Afsnittet indeholder de instrukser, som må foreligge, for at de i  

 beredskabsplanen indeholdte foranstaltninger kan iværksættes og gennemføres.
 Det er af væsentlig betydning, at hver enhed forsynes med en instruks, der  

 nøje beskriver de funktioner, der skal udføres med henblik på en hurtig  

 etablering af beredskabet.
 Ved hjælp af instruksen og den del af organisationsafsnittet, som vedrører  

 den pågældende enhed, vil denne være i stand til dels at etablere beredskabet  

 gennem effektuering af de fra beredskabsledelsen modtagne ordrer, dels at  

 kunne fungere i beredskabssituationen efter de ifølge organisationsafsnittet  

 fastlagte rutiner.
 Der skal foreligge instrukser for indkaldelse, modtagelse, iklædning,  

 orientering og fordeling til de enkelte enheder i beredskabet.
Der skal foreligge instrukser for, hvor materiellet er opbevaret på  

 kommunale/statslige depoter, hvilke procedurer der skal udføres ved  

 udleveringen af materiellet, og hvilke særlige foranstaltninger der skal  

 gennemføres for, at materiellet er klart til brug.
Endvidere skal der være  

 truffet foranstaltninger til, at materiellet kan pakkes i overensstemmelse  

 med de fastsatte retningslinier i hovedsagen af det værnepligtige, frivillige  

 og kommunale personel, som indkaldes ved beredskabs etablering.
For de  

 udskrevne køretøjers vedkommende skal der være fastlagt en procedure for  

 indkaldelse, modtagelse, afmærkning, klargøring, pakning og fordeling af  

 køretøjer.
Endvidere skal spørgsmålet om tilvejebringelse af chauffører og  

 betjening af køretøjerne være afklaret.For reservevandforsyningstjenestens  

 vedkommende skal der være ydarbejdet instrukser for de foranstaltninger, der  

 skal træffes vedrørende gravning af bassiner, opstilling af opstilbare  

 startforråd, klargøring af standpladser m.v.
 For beskyttelsesrummenes vedkommende skal beredskabsplanen omfatte  

 instrukser for deres klargøring.
 8. DEFINITIONER, FORKORTELSER OG SIGNATURER.
 I dette afsnit optages de definitioner, signaturer og forkortelser m.v.,  

 som anvendes i planen.
IV.
SLUTBEMÆRKNINGER.
Som anført i det foregående udarbejdes beredskabsplanen på grundlag af de  

 gældende retningslinier for tjenestegrenene m.v.
Den foreliggende  

 standardplan er en vejledende retningslinie til brug ved udarbejdelse af  

 planerne.
Standardplanen kan selvsagt ikke beskrive en beredskabsplans mange  

 detaljer, som vil være afhængige af de lokale forhold, og materialet skal  

 derfor hovedsagelig tjene til belysning af planens systematik.
--------------------------------------------------------------------- BILAG 5 FORSLAG TIL FØLGESKRIVELSE TIL CIVILFORSVARSSTYRELSEN VEDRØRENDE  

 CIVILFORSVARSPLAN udarbejdede civilforsvarsplan, der er godkendt af kommunalbestyrelsen/ den  

 fælles civilforsvarskommission på dennes møde den Planen er opbygget i overensstemmelse med bestemmelserne i  

 Indenrigsministeriets bekendtgørelse nr. 395 af 8. juli 1982 om planer for  

 det kommunale civilforsvar.
Civilforsvarsplanen redegør således på grundlag  

 af en civilforsvarsfaglig analyse af kommunens/de samordnede kommuners  

 struktur for, hvordan civilforsvaret vil blive dimensioneret og organiseret  

 under krig og andre ekstraordinære forhold.
Planen indeholder endvidere  

 oplysning om bedriftværn, boligværn og beskyttelsesrum.
 Der kan oplyses følgende om den/de af civilforsvarsplanen omfattede  

 kommune/kommuner:
--------------------------------------------------------------------- Dimensioneringen af hjælpetjenestens forskellige grene er foretaget på  

 ovennævnte grundlag og er i overensstemmelse med bestemmelserne i de af  

 Civilforsvarsstyrelsen udsendte retningslinier for de enkelte tjenestegrene.
