(Til alle amtsråd og Frederiksberg  

 kommunalbestyrelse) Hermed sendes til videre foranstaltning at eksemplar af »Vejledning  

 til rammeaftale om lokal amtskommunepulje til øget fleksibilitet i  

 lønfastsættelsen for amtskommunalt ansatte tjenestemænd i folkeskolen,  

 tjenestemænd ved amtskommunale enkeltfagskurser og tjenestemænd ved  

 specialundervisning for voksne m.fl.«, hvori som bilag 1 indgår  

 rammeaftalen af 4. december 1987 mellem Finansministeriet og Lærernes  

 Centralorganisation.
Opmærksomheden henledes på side 5 i vejledningen, hvoraf fremgår, at der  

 pr. 31. december 1988 skal foretages en opgørelse over anvendelsen af puljen,  

 jf. § 6 i rammeaftalen.
Opgørelsen - jf. bilag 2 - skal indsendes til  

 Undervisningsministeriet senest den 15. januar 1989.
 Det anbefales, at parterne så vidt muligt søger at afslutte  

 forhandlingerne om anvendelsen af puljen inden den 31. december 1988, idet de  

 centrale forhandlinger om eventuelt ubrugte puljemidler vil ske med  

 udgangspunkt i de opgørelser, der i overensstemmelse med overstående er  

 tilsendt Undervisningsministeriet.
 Som bilag er optrykt § 45 i lov om tjenestemænd i staten, folkeskolen og  

 folkekirken i den affattelse, der følger af Finansministeriets  

 lovbekendtgørelse nr. 671 af 2. oktober 1986 som ændret ved lov nr. 885 af  

 23. december 1987.
 P. m. v.
 e. b.
Susanne Boe fm.
 Bilag 1.
§ 45  i lov om tjenestemænd i staten, folkeskolen og  

 folkekirken i den affattelse, der følger af Finansministeriets  

 lovbekendtgørelse nr. 671 af 2. oktober 1986 som ændret ved lov nr. 885 af  

 23. december 1987 § 45. Løn- og andre ansættelsesvilkår for tjenestemænd fastsættes ve d aftale mellem finansministeren og de i § 49 nævnte  

 centralorganisationer.
 Stk. 2.  Aftale, der alene angår ansættelsesvilkår for  

 tjenestemænd under et enkelt ministerium, kan dog efter nærmere bestemmelse  

 af finansministeren indgås af vedkommende minister.
 Stk. 3.  Aftale om ansættelsesvilkår, der alene angår  

 tjenestemænd i folkeskolen, kan efter finansministerens nærmere bestemmelse  

 indgås af vedkommende (amts)kommunale myndighed i det omfang, indgåelse af  

 sådan aftale er led i opfyldelse af en i henhold til stk. 1 eller stk. 2  

 indgået aftale.
 Stk. 4.  Aftaler efter stk. 1-3 kan dog ikke indgås om  

 forhold, der bestemmes ved lov eller i henhold til lov eller angår  

 forvaltningens opgaver, organisation eller personalebehov.
Bilag 2 Vejledning til rammeaftale om lokal amtskommunepulje til øget  

  fleksibilitet i lønfastsættelsen for amtskommunalt ansatte  tjenestemænd i  

 folkeskolen, tjenestemænd ved amtskommunale  enkeltfagskurser og tjenestemænd  

 ved specialundervisning for voksne mfl.
Indledning Regeringen og de kommunale organisationer har ønsket, at lønfastsættelsen  

 i den offentlige sektor i større omfang skal være en integreret del af  

 personalepolitikken, dels ved at dele af lønfastsættelsen decentraliseres,  

 dels ved at lønnen til den enkelte medarbejder i højere grad afspejler den  

 individuelle indsats.
Under aftaleforhandlingerne i 1987 er der åbnet mulighed for etablering af  

 fleksible lønsystemer.
Således er der såvel inden for det kommunale som det  

 statslige aftaleområde afsat puljer til fleksibilitet i lønsystemet.  

 Amtsrådsforeningen har i skrivelse af 8. maj 1987 orienteret samtlige amter  

 herom.
Tjenestemænd i amtskommunerne, for hvem Finansministeriet forhandler løn-  

 og ansættelsesvilkår, er ikke omfattet af den pulje, som er meddelt ved  

 ovennævnte skrivelse.
For disse tjenestemænd er der afsat en særlig pulje.
De  

 nærmere vilkår for anvendelse af pulje fremgår af den rammeaftale, som er  

 indgået mellem Finansministeriet og Lærernes Centralorganisation den 4.  

 december 1987, se bilag 1.
Ordningen indebærer, at de enkelte amtsråd efter aftale med den lokale  

 amtskreds af Danmarks Lærerforening, Dansk Aften- og Ungdomsskole Forening  

 eller Speciallærerforeningen af 1981 får mulighed for i perioden 1. april  

 1987 - 31. marts 1989 at anvende et beløb til honorering af lærere mfl., som  

 ud fra objektive kriterier yder en særlig indsats.
I perioden 1. april 1987 -  

 31. marts 1988 har amtskommunen mulighed for at anvende et beløb svarende til  

 halvdelen af amtskommunens pulje.
I perioden 1. april 1988 - 31. marts 1989  

 kan der anvendes beløb svarende til amtskommunens pulje.
Ikke forbrugte  

 midler fra første år kan anvendes i andet år.
Hvem kan komme i betragtning? Omfattet er - amtskommunalt ansatte tjenestemænd i folkeskolen (lærer/overlærer,  

 skolekonsulenter, skoleledere, amtskonsulenter for folkeskolen,  

 amtsskolepsykologer) - tjenestemænd ved amtskommunale enkeltfagskurser bortset fra adjunkter og  

 lektorer - tjenestemænd ved amtskommunale undervisningsinstitutioner med  

 undervisning efter lov om specialundervisning for voksne - tjenestemænd ansat som amtskonsulenter for fritidsundervisning og faglig  

 medhjælp for denne (skolekonsulent) - timelærer, vikancevikarer, faste vikarer, årsvikarer, månedslønnede  

 vikarer og timelønnede vikarer ansat efter reglerne i  

 Undervisningsministeriets cirkulære af 1. marts 1984 med senere ændringer Undtaget er bl.a.
 - det personale inden for ovennævnte områder, som er ansat i henhold til  

 overenskomst mellem kommunale organisationers forhandlingsorganer og en  

 faglig organisation (f.eks. pedel, skolesekretær, skoleassistent,  

 socialpædagog og adjunkt/lektor). Disse medarbejdere er omfattet af de af de  

 kommunale organisationer meddelte kommunepuljer.
- timelønnede lærer ansat efter reglerne i Finansministeriets cirkulærer om timelønnet undervisning Hvad kan amtskommunens pulje bruges til? Af rammeaftalen fremgår, at puljen skal anvendes til honorering af særlige  

 indsats efter objektive kriterier.
Der er ikke i rammeaftalen lagt nærmere  

 bindinger for, hvilken former for særlig indsats der kan honoreres.
 Det har dog ikke været hensigten, at opgaver, som kan vederlægges efter  

 andre regler, skal betales med midler fra denne pulje.
 I hvilken form kan puljen anvendes? Puljen kan anvendes til  

 engangsvederlag og vederlag for perioder af en varighed på op til 12 måneder.
 Puljen kan ikke anvendes til ydelse af personlige tillæg eller til  

 personlige omklassificeringer.
Vederlagenes størrelse Der er ikke i rammeaftalen fastsat regler om størrelsen af det enkelte  

 vederlag.
Det forudsættes dog, at det enkelte vederlag har en sådan  

 størrelse, at det lever op til ordningens formål.
 Vederlagene beregnes som enheder a 100 kr. i grundbeløb pr. 1. oktober  

 1984.
Fremsættelse af forslag Amtsrådet kan når som helst fremsætte forslag om anvendelse af  

 amtskommunens pulje.
De lokale amtskredse af henholdsvis Danmarks  

 Lærerforening, Dansk Aften- og Ungdomsskoleforening og Speciallærerforeningen  

 af 1981 kan ligeledes fremsætte forslag.
 Kun forslag, som der opnås enighed om, gennemføres.
 Enighed om forslag stillet af amtsrådet kan enten opnås ved, at  

 vedkommende lokale amtskreds ikke inden 21 skoledage har bedt om en  

 forhandling af et af amtsrådet stillet forslag, eller efter en af den lokale  

 amtskreds ønsker forhandling.
Enighed om forslag stillet af den lokale amtskreds opnås ved forhandling.  

 Amtskommunen er forpligtet til at indlede forhandling om forslaget inden for  

 en rimelig frist og senest 6 uger fra modtagelsen af forslaget fra den lokale  

 amtskreds.
Såfremt amtskommunen umiddelbart kan tilslutte sig amtskredsens  

 forslag, er en mundtlig forhandling ikke nødvendig.
Det vil være  

 tilstrækkeligt, at amtskommunen inden for den fastsatte frist skriftligt  

 meddeler amtskredsen, at man kan tilslutte sig forslaget.
 Såfremt der er opnået enighed om et forslag, forudsættes det, at parterne  

 skriftligt bekræfter den således indgåede aftale ved underskrivelse af  

 forslaget og/eller ved underskrivelse af mødereferat.
Lokal enighed Rammeaftalens parter har forudsat, at forhandlingen af forslag sker  

 lokalt.
Rammeaftalen giver derfor ingen mulighed for, at den ene eller begge  

 parter i en lokal forhandling kan anmode rammeaftalens parter  

 (Finansministeriet og Lærernes Centralorganisation) om at overtage  

 forhandlingerne og indgå aftaler om anvendelse af amtskommunens pulje til  

 særlig indsats.
 Såfremt der ikke inden 31. marts 1989 er opnået enighed om anvendelse af  

 amtskommunens pulje eller dele heraf, tilbageføres restpuljen til central  

 anvendelse ved aftale mellem Finansministeriet og Lærernes  

 Centralorganisation.
 Der er intet til hinder for, at amtskommunen og de lokale amtskredse  

 indgår aftaler om honorering af særlig indsats, der strækker sig ud over den  

 31. marts 1989. f.eks. for resten af skoleåret 1988-89. Aftalerne skal blot  

 være indgået inden 31. marts 1989.
Opgørelse af puljen Pr. 31. december 1988 skal der foretages en opgørelse over anvendelsen af  

 puljen, Opgørelsen sendes til Undervisningsministeriet senest den 15. januar  

 1989.
Opgørelsen kan f.eks. ske på grundlag af en oversigt svarende til den i  

 bilag 2 viste.
Kopi af en sådan oversigt er tilstrækkelig tilbagemelding til  

 Undervisningsministeriet.
 Det anbefales, at parterne så vidt muligt søger at afslutte  

 forhandlingerne om anvendelsen af puljen inden 31. december 1988, idet de  

 centrale forhandlinger om eventuelle ubrugte puljemidler vil ske på baggrund  

 af de opgørelser, der i overensstemmelse med ovenstående er tilsendt  

 Undervisningsministeriet.
Råd og vejledning i øvrigt Såfremt amtskommunerne måtte have behov for yderligere oplysninger, kan  

 der rettes henvendelse til Amtsrådsforeningen i Danmark og  

 Undervisningsministeriet.
 Såfremt de lokale amtskredse måtte have behov for yderligere vejledning,  

 kan der rettes henvendelse til Danmarks Lærerforening, Dansk Aften- og  

 Ungdomsskole Forening og Speciallærerforening af 1981.
 Underbilag.
Underbilagene er udeladt.
Der henvises til F AFT 6915 19871204.
