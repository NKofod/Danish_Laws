Bekendtgørelse om ændring af bekendtgørelse om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart § 1 I bekendtgørelse nr. 556 af 26. maj 2011 om Meddelelser fra Søfartsstyrelsen D, teknisk forskrift for skibes bygning og udstyr m.v., passagerskibe i national fart, som ændret ved bekendtgørelse nr. 873 af 29. juli 2011, foretages efter bemyndigelse følgende ændringer:
 1. Efter bekendtgørelsens § 1 indsættes:
»§ 1a.
Uanset § 1, stk. 1, skal ethvert passagerskib i national fart være godkendt af Søfartsstyrelsen, inden det går i fart enten som nybygget eller som indkøbt fra udlandet.
Søfartsstyrelsen kan som forudsætning for tilladelsen stille krav om, at passagerskibet har et sikkerhedsniveau, som svarer til det i dette eller andre regelværk indeholdte.
Stk. 2. Bestemmelserne i stk. 1 finder ikke anvendelse på krigsskibe og troppetransportskibe.« § 2 Bekendtgørelsen træder i kraft den 1. oktober 2012.
