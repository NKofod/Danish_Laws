Cirkulære om aftale om visse ansættelsesmæssige forhold om afvikling af frihed for journalister i staten i forbindelse med covid-19 Til samtlige ministerier mv.
 1. Skatteministeriet, Medarbejder- og Kompetencestyrelsen og Dansk Journalistforbund har indgået vedlagte aftale af 2. april 2020 om visse ansættelsesmæssige forhold om afvikling af frihed for journalister i staten forbindelse med covid-19.
2. Aftalen indeholder vilkår svarende til vilkårene i aftalen af 26. marts 2020 mellem Skatteministeriet og centralorganisationerne.
Den supplerer og fraviger bestemmelser i overenskomsten af 10. maj 2019 for journalister i statens tjeneste og aftalen for praktikanter, der under deres uddannelse til journalist ansættes i staten om afvikling af frihed.
De lokale parter kan fortsat anvende de muligheder, der i øvrigt følger af den gældende overenskomst og aftale.
 3. Cirkulæret har virkning fra den 2. april 2020.
Skatteministeriet, Medarbejder- og Kompetencestyrelsen, den 3. april 2020 Carsten Holm Bilag Aftale om visse ansættelsesmæssige forhold om afvikling af frihed for journalister i staten i forbindelse med covid-19 - 1. Aftale af 26. marts 2020 mellem Skatteministeriet, Medarbejder- og Kompetencestyrelsen, Offentligt Ansattes Organisationer (Det Statslige Område), CO10 - Centralorganisationen af 2010, Lærernes Centralorganisation og Akademikerne om visse ansættelsesmæssige forhold om afvikling af frihed i forbindelse med covid-19 finder tilsvarende anvendelse for ansatte omfattet af overenskomsten af 10. maj 2019 for journalister i statens tjeneste og aftalen for praktikanter, der under deres uddannelse til journalist ansættes i staten.
 2. Aftalen har virkning fra aftalens underskrivelse d.d. og bortfalder uden opsigelse den 14. april 2020. Parterne er enige om, at praksis med hensyn til ansættelsesmæssige forhold om afvikling af frihed i forbindelse med covid-19 ikke uden videre finder anvendelse efter aftalens bortfald.
