 1. Finansministeren har i bekendtgørelse nr. 536 af  

 25. november 1985 fastsat ændrede regler om afholdelse af udgifter til  

 tjenestens udførelse under tjenestemænds fravær som følge af varetagelse af  

 ombud samt hverv som medlem af folketinget og Europa- Parlamentet m.v.  

 Bekendtgørelsen er optrykt som bilag til dette cirkulære.
 Til bekendtgørelsens regler bemærkes følgende:
Generel bemærkning 2. Ministerier og styrelser opfordres til at medvirke  

 positivt dels til tilvejebringelse af den fornødne tjenestefrihed, dels til  

 en tjenestetilrettelæggelse, der tager størst muligt hensyn til den ansattes  

 ønske om og mulighed for at udføre tjeneste i stillingen.
ad kapitel 1 3. Tjenestemandens adgang til tjenestefrihed, jfr. §§  

 1 og 2 er uændret.
Der er derimod sket ændringer i de lønmæssige forhold  

 under tjenestefriheden.
4. Tjenestefrihed ydes i alle tilfælde mod lønfradrag,  

 når tjenestemanden får et vederlag for hvervet, eller der er mulighed for at  

 få erstatning for tabt arbejdsfortjeneste.
Sådan mulighed er normalt til  

 stede i alle tilfælde, hvor der ydes diæter efter de af indenrigsministeriet  

 fastsatte regler.
Som eksempel på undtagelse kan nævnes tilforordnede ved  

 valg.
Lønfradrag foretages efter reglerne i finansministeriets cirkulære af  

 24. maj 1985 om lønfradrag/beregning for tjenestemænd (L.P. nr. 029/85), jfr.  

 den som bilag til cirkulæret udsendte aftale af 14. maj 1985, hvortil der  

 henvises i bekendtgørelsens § 3, stk. 2, og § 4, stk. 3. For kommunale  

 udvalgsformænd bliver bestemmelsen om maksimum for lønfradraget opretholdt,  

 idet de i indenrigsministeriet stedfundne overvejelser om en generel løsning  

 af de pågældende udvalgsformænds vederlagsforhold ikke har ført til nogen  

 ændring heri.
5. For ulønnede ombud/hverv, dvs. hverv for hvilke der  

 hverken ydes vederlag eller er mulighed for erstatning for tabt  

 arbejdsfortjeneste, kan der ydes tjenestefrihed uden lønfradrag i indtil 240  

 arbejdstimer pr. kalenderår.
For undervisningsområdet er der fastsat særlige  

 regler om den maksimale tjenestefrihed.
 6. For undervisningsområder, hvor de i bekendtgørelsen  

 § 3, stk. 2, og § 4, stk. 2, fastsatte regler ikke er umiddelbart anvendelige  

 bedes eventuelle tvivlsspørgsmål forelagt finansministeriet.
7. Reglerne om ombud finder anvendelse, hvor den, der  

 overtager hvervet, ifølge lovgivningen er forpligtet hertil eller efter  

 modtaget valg er forpligtet til at varetage hvervet i hele valgperioden.
Det  

 er i finansministeriets praksis antaget, at hverv som medlem af et  

 menighedsråd ikke er omfattet af reglerne om ombud, samt at hverv som  

 domsmand og nævning betragtes som ulønnet.
Tjenestefrihed til afgivelse af  

 vidneforklaring sidestilles på grund af forholdets pligtmæssige karakter med  

 tjenestefrihed til ulønnet ombud - uanset at der herfor kan ydes en særlig  

 vidnegodtgørelse.
 8. Rådighedstillæg og dertil svarende tillæg, som  

 forudsætter forpligtelse til at udføre merarbejde, kan ikke medregnes ved  

 opgørelse af størrelsen af den udbetalte løn til ansatte, der er indvalgt i  

 folketinget Europa-Parlamentet.
9. Ansatte, der har ret til ferie med løn, og som er  

 indvalgt i folketinget/Europa-Parlamentet, oppebærer under ferie samme andel  

 af lønnen som uden for ferien.
Der udbetales endvidere en hertil svarende  

 andel af den særlige feriegodtgørelse.
 10. Under hensyn til, at der af folketinget,  

 henholdsvis finansministeriet, lønnings- og pensionsdepartementet, indbetales  

 fuldt ATP/AUD-bidrag og foretages indeholdelse af eget bidrag for medlemmer  

 af folketinget og Europa-Parlamentet, skal der ikke ske indbetaling af  

 ATP/AUD-bidrag eller foretages indeholdelse af eget bidrag hidrørende fra  

 medlemmets ansættelsesforhold i staten m.v., selv om medlemmet udfører delvis  

 tjeneste i stillingen.
ad kapitel 3 11. Bekendtgørelsens § 8 gælder alene for ansatte, der  

 omfattes af reglerne i tjenestemandspensionslovgivningen eller en dertil  

 svarende statsgaranteret pensionsordning, eller som aflønnes med  

 tjenestedmandslignende løn uden at være sikret pensionsrettigheder som led i  

 ansættelsen.
Overenskomstansattes lønanciennitet beror på reglerne i  

 vedkommende overenskomst, og pensionsforholdene for overenskomstansatte er  

 reguleret dels gennem overenskomster og aftaler, dels gennem vedtægtsmæssige  

 bestemmelser for de pågældende pensionsordninger.
Anvendelsesområde og ikrafttræden 12. Bekendtgørelsen gælder for tjenestemænd i staten,  

 folkeskolen og folkekirken.
Tilsvarende regler finder anvendelse for alle  

 andre ansatte i staten, folkeskolen og folkekirken samt for ansatte ved  

 tilskudsinstitutioner m.v., for hvilke en minister fastsætter eller godkender  

 løn og ansættelsesvilkår.
13. Hverv som borgmester o.lign. forudsættes normalt  

 at være fuldtidsbeskæftigelse, for hvilken der ydes fuld tjenestefrihed uden  

 løn i henhold til tjenestemandens lønanciennitet og pensionalder.  

 Forelæggelse for finansministeriet er i overensstemmelse med en af  

 lønningsrådet afgivet udtalelse ufornøden, uanset om perioden overstiger 3  

 år, jfr. tjenestemandslovens § 58, stk. 1. Opmærksomheden henledes i øvrigt  

 på bestemmelsene under lb.nr. 358 og 359 på normeringsloven for finansåret  

 1959/60, hvorefter der gælder særlige regler om fastsættelse af pension til  

 tjenestemænd i staten, folkeskolen og folkekirken, når de pågældende beklæder  

 et hverv som borgmester eller rådmand eller er pensioneret fra et sådant  

 hverv eller oppebærer pension fra et hverv som sognerådsformand.
Tilsvarende  

 gælder der i disse tilfælde særlige regler om fastsættelse af enke- eller  

 ægtefællepension.
For så vidt angår tjenestemænd, der er medlem af  

 folketinget eller Europa-Parlamentet, og som har tjenestefrihed uden løn, er  

 forelæggelse for finansministeriet tillige i overensstemmelse med en af  

 lønningsrådet afgivet udtalelse ufornøden, selv om tjenestefrihedsperioden  

 overstiger 3 år, jfr. tjenestemandsloven § 58, stk. 1.
14. Bekendtgørelsen og dette cirkulære har virkning  

 fra 1. januar 1986. Der gælder ingen overgangsordning.
Samtidig ophæves  

 finansministeriets bekendtgørelse nr. 636 af 7. december 1982 som ændret  

 senest ved bekendtgørelse nr. 566 af 7. november 1984.
2. Finansministeriets bekendtgørelse nr. 536 af 25. november 1985 om tjenestefrihed og lønafkortning for tjenestemænd, der varetager ombu d o.lign.
 I medfør af § 16, stk. 2, og § 58 i lov nr. 291 af 18. juni 1969 om  

 tjenestemænd i staten, folkeskolen og folkekirken fastsættes følgende:
 Ombud m.v.
 § 1.  Tjenestemænd, der udfører ombud eller varetager  

 hverv som bestyrelsesmedlem i en kommunal sammenslutning eller hverv, hvortil  

 den pågældende er udpeget af en kommunal sammenslutning, har adgang til  

 tjenestefrihed efter reglerne i § § 2-6 i den udstrækning, det er nødvendigt  

 af hensyn til udførelsen af det pågældende hverv, herunder til deltagelse i  

 kommunale udvalgsmøder, kommunale sammenslutningers årsmøder eller  

 kursusuddannelse, som er et led i varetagelsen af ombudet eller hvervet.
§ 2.  Tjenestefrihed skal i det omfang, det er muligt,  

 skaffes ved omlægning af tjenesten eller ved tjenestebytning.
Ved  

 tilrettelæggelsen af tjenesten påhviler det såvel vedkommende styrelse som  

 den pågældende tjenestemand at medvirke til en hensigtsmæssig løsning.
Der  

 skal herved tages hensyn til, at der ikke pålægges tjenestemanden en samlet  

 arbejdstid af uforholdsmæssig længde.
 Stk. 2.  Såfremt tjenestefrihed ikke kan skaffes ved  

 omlægning eller bytning af tjeneste som nævnt i stk. 1, eller kan sådan  

 ændret tjenestetilrettelæggelse ikke foretages uden væsentlig udvidelse af  

 tjenestemandens samlede arbejdstid, finder reglerne i §§ 3-6 anvendelse.
 § 3.  Til varetagelse af lønnede ombud/hverv, herunder  

 kommunale hverv, der anses for vederlagt efter reglerne i lov om kommunernes  

 styrelse, § 16, ydes tjenestefrihed mod lønafkortning som anført i stk. 2. Et  

 ombud/hverv anses for lønnet, såfremt der ydes et fast vederlag derfor, eller  

 såfremt der er mulighed for erstatning for tabt arbejdsfortjeneste.
 Stk. 2.  Lønfradrag foretages som angivet i cirkulære af  

 24. maj 1985 om lønfradrag/-beregning for tjenestemænd (LP nr. 029/85), jfr.  

 den som bilag til cirkulæret udsendte aftale af 14. maj 1985.
Stk. 3.  For tjenestemænd, der varetager hverv som  

 formand for et af en kommunalbestyrelse eller et amtsråd nedsat udvalg og  

 oppebærer vederlag herfor, jfr. § 16, stk. 7, i lov om kommunernes styrelse,  

 kan lønfradraget som nævnt i stk. 2 dog, medmindre tjenestemanden erklærer  

 sig indforstået med en anden afregningsmåde, for hver måned højst udgøre et  

 beløb, der svarer til det månedlige vederlag for hvervet, idet overskydende  

 beløb overføres til næste måned.
Det samlede lønfradrag indenfor et  

 kalenderår kan ikke overstige det vederlag, der i samme tidsrum er oppebåret  

 af tjenestemanden.
 § 4.  Tjenestefrihed til varetagelse af ombud/hverv,  

 der ikke er omfattet af §3, idet der hverken ydes fast vederlag eller er  

 mulighed for erstatning for tabt arbejdsfortjeneste, ydes efter reglerne i  

 stk. 2-3.
Stk. 2.  Tjenestefrihed ydes uden lønafkortning i indtil  

 240 arbejdstimer pr. kalenderår, svarende til 6 uger.
For lærergrupper med et  

 pligtigt ugentligt undervisningstimetal på f.eks. 27 er det maksimale fravær  

 uden lønafkortning tilsvarende 162 undervisningstimer.
For lærergrupper med  

 et pligtigt årligt undervisningstimet al kan det maksimale fravær beregnes  

 således:  årligt undervisningstimetal x 6 Normalt antal undervisningsuger pr.  

 år Stk. 3.  Tjenestefrihed ud over de i stk. 2 anførte  

 timetal ydes mod lønfradrag som anført i § 3, stk. 2.
 § 5.  Tjenestefrihed til varetagelse af hverv som  

 bestyrelsesmedlem af en kommunal sammenslutning eller hverv, hvortil den  

 pågældende er udpeget af en kommunal sammenslutning, ydes i alle tilfælde  

 efter reglerne i § 3, stk. 2.
 § 6.  Til medlemmer af Københavns kommunes  

 borgerrepræsentation ydes tjenestefrihed som angivet i § 4, stk. 2 og 3, så  

 længe den nuværende ordning med ydelse af fast vederlag forbliver uændret.
Hverv som medlem af  

 folketinget/Europa-Parlamentet § 7.  En tjenestemand, der under medlemskab af  

 folketinget/Europa-Parlamentet ikke udfører tjeneste i stillingen, oppebærer  

 ingen del af den for stillingen fastsatte løn.
Stk. 2.  Såfremt tjenestemanden udfører delvis tjeneste  

 i stillingen, oppebærer han en tilsvarende brøkdel, dog maksimalt halvdelen,  

 af den for stillingen fastsatte fulde løn.
Brøkdelen fastsættes på grundlag  

 af den tjeneste i stillingen, der præsteres på årsbasis, og beregnes som  

 forholdet mellem den forventede faktisk præsterede tjeneste og den for  

 stillingen gældende arbejdstidsnorm på årsbasis.
Tid, hvori tjenestemanden  

 står til disposition for styrelsen uden at præstere faktisk tjeneste, indgår  

 ikke i beregningsgrundlaget.
 Stk. 3.  Brøkdelen i henhold til stk. 2 fastsættes af  

 vedkommende minister på grundlag af en udtalelse fra tjenestemanden.  

 Brøkdelen kan kun ændres med virkning fra begyndelsen af et folketingsår/en  

 Europa-Parlamentsamling og kun med fremtidig virkning. Ændring kan dog ske på  

 et andet tidspunkt, såfremt tjenestemanden forlader den stilling, han  

 beklædte ved brøkdelens fastsættelse, eller der foreligger andre ganske  

 særlige omstændigheder, herunder nyvalg til folketinget.
 Stk. 4.  Såfremt den forventede faktiske tjeneste i  

 stillingen overstiger halvdelen af den for stillingen gældende  

 arbejdstidsnorm på årsbasis, beregnes den hertil svarende brøkdel, uanset at  

 der aldrig kan oppebæres mere end halvdelen af den for stillingen fastsatte  

 fulde løn.
Stk. 5.  For en tjenestemand, der indtræder som  

 midlertidigt medlem (suppleant) i folketinget/Europa-Parlamentet i anledning  

 af et ordinært medlems orlov, fastsættes brøkdelen i henhold til stk. 2  

 først, når det midlertidige medlemsskab har varet 2 måneder i sammenhæng.  

 Brøkdelsfastsættelsen har i så fald virkning fra tidspunktet for det  

 midlertidige medlems indtræden i folketinget/Europa-Parlamentet.
I tiden  

 indtil brøkdelens fastsættelse samt i tilfælde, hvor det midlertidige  

 medlemsskab varer under 2 måneder, ydes eventuel tjenestefrihed i stillingen  

 mod lønfradrag efter reglerne i § 3, stk. 2.
Fælles bestemmelser § 8.  I medfør af § 58, stk. 4, i lov om tjenestemænd  

 i staten, folkeskolen og folkekirken og § 4, stk. 5, i lov om  

 tjenestemandspension er det med lønningsrådets tilslutning bestemt, at den  

 tid, i hvilken en tjenestemand har tjenestefrihed eller udfører tjeneste med  

 nedsat tjenestetid for at varetage ombud eller hverv som nævnt i § 1 eller  

 for at bestride hverv som medlem af folketinget/Europa-Parlamentet, medregnes  

 i lønancienniteten og i pensionsalderen.
 Stk. 2.  Oprykning til højere lønramme, som ifølge lov  

 eller anden godkendt ordning finder sted efter anciennitet og under  

 forudsætning af tilfredsstillende tjenstlige forhold, foretages uden hensyn  

 til, om den pågældende tjenestemand har opnået tjenestefrihed til varetagelse  

 af de i denne bekendtgørelse omhandlede ombud/hverv.
 Ikrafttrædelsesbestemmelser m.v.
 § 9.  Bekendtgørelsen har virkning fra 1. januar 1986.  

 Samtidig ophæves bekendtgørelse nr. 636 af 7. december 1982 om afholdelse af  

 udgifter til tjenestens udførelse under tjenestemænds fravær som følge af  

 varetagelse af ombud samt hverv som medlem af folketinget m. v. som ændret  

 senest ved bekendtgørelse nr. 566 af 7. november 1984.
3. Bestemmelserne i bekendtgørelsens § 8, jfr. pkt. 2.  

 om medregning i pensionsalderen af den tid, en tjenestemand har  

 tjenestefrihed eller udfører tjeneste med nedsat tjenestetid for at varetage  

 ombud eller hverv som nævnt i bekendtgørelsens § 1, eller for at bestride  

 hverv som medlem af folketinget eller Europa-Parlamentet, finder anvendelse  

 på ansatte, der er omfattet af lov om pensionering af civilt personel.v. i  

 forsvaret, jfr.
Kundgørelse for Forsvaret B. 13-1970.
4. Reglerne om beregning af lønfradrag for  

 tjenestemænd, jfr.
Finansministeriets cirkulære LP nr.029 af 24. maj 1985,  

 findes i Kundgørelse for Forsvaret B.20-1985.
5. Kundgørelse for Forsvaret B.6-1983, pkt. 1-3, og  

 Kundgørelse for Forsvaret B.5-1984, pkt. 1 og 2, udgår.
 Hans Engell.
