 I henhold til § 1, stk. 3, og § 12, stk. 5, i lov nr. 289 af 8. juni 1977  

 om erhvervsfaglige grunduddannelser som ændret ved lov nr. 210 af 13. maj  

 1981 fastsættes følgende:
Almindelige bestemmelser om bedømmelse § 1.  Efg-elevernes udbytte af undervisningen i de  

 tekniske hovederhvervsområder bedømmes efter bedømmelsesplaner.
Bedømmelserne  

 i basisuddannelserne har til formål at give grundlag for elevernes valg af  

 uddannelsesområder.
Bedømmelserne i 2. dels-undervisningen sker med henblik  

 på at give grundlag for udarbejdelse af uddannelsesbeviser, jfr. § 7, samt at  

 iværksætte eventuel støtteundervisning.
 Stk. 2.  Bedømmelsesplanerne skal indeholde:
 1. De enkelte undervisningsmål, der lægges til grund  

 for bedømmelserne.
 2. Evalueringsformerne.
 3. Tidspunkterne for bedømmelserne.
 4. Kriterierne i 2. dels-uddannelserne for at udstede  

 uddannelsesbevis, jfr. § 7.
 Stk. 3.  Bedømmelsesplanerne skal opbygges således, at  

 bedømmelserne af, om eleverne opfylder delmålene i uddannelsen, som  

 hovedregel foretages løbende, og således at bedømmelserne af, om eleverne  

 opfylder slutmålene, foretages i det afsluttende skoleophold, jfr. dog § 6,  

 stk. 2.
Stk. 4.  Undervisningsministeriet, direktoratet for  

 erhvervsuddannelserne, fastsætter efter indstilling fra vedkommende  

 erhvervsuddannelsesudvalg indholdet af bedømmelsesplanerne.
For hver 2.  

 dels-uddannelse fastsættes indholdet af bedømmelsesplanerne tillige efter  

 indstilling fra vedkommende faglige udvalg.
§ 2.  Skolerne bedømmer elevernes udbytte af  

 undervisningen.
Direktoratet fastsætter efter indstilling fra  

 erhvervsuddannelsesrådet, hvilke betegnelser der anvendes ved bedømmelsen.
Stk. 2.  En bedømmelsesplan kan indeholde bestemmelser  

 om, at repræsentanter for det faglige udvalg overværer bedømmelserne.
De  

 faglige udvalgs udgifter herved afholdes af udvalgene.
 Bevis for gennemført basisuddannelse m.v.
 § 3.  Til elever, der har gennemført basisuddannelsen,  

 udsteder skolen et bevis.
Stk. 2.  Direktoratet godkender efter indstilling fra  

 erhvervsuddannelsesudvalgene blanketter til beviserne.
Skolens leder udsteder  

 og underskriver beviset.
 Stk. 3.  Beviserne kan udformes, så det er muligt at  

 beskrive elevernes udbytte af undervisningen i basisåret.
 Stk. 4.  Elever, som afbryder basisuddannelsen, kan af  

 skolen få en erklæring, der beskriver den gennemgåede del af uddannelsen.
Skole- og praktikerklæringer i 2. dels-uddannelsen § 4.  Til elever, der har gennemgået samtlige  

 skoleophold i et kompetencegivende trin af 2. dels-uddannelsen, udsteder  

 skolen en erklæring (skoleerklæring), der kan indeholde en orientering om  

 indholdet af undervisningen.
 Stk. 2.  Skolen sender en kopi af skoleerklæringen for  

 det afsluttende skoleophold til det faglige udvalg og praktikvirksomheden.
Stk. 3.  Efter hvert skoleophold i 2. del sender skolen  

 en vejledning til praktikvirksomheden og eleven.
Vejledningen tilkendegiver,  

 om eleven har behov for støtte i form af supplerende faglig oplæring i  

 praktiktiden samt eventuelt supplerende undervisning på skolen.
 § 5.  Til elever, der har gennemført de praktikophold,  

 der hører til et kompetencegivende uddannelsestrin, udsteder  

 praktikvirksomheden en erklæring (praktikerklæring) om, hvorvidt  

 praktikopholdene er gennemført efter de retningslinjer herfor, som  

 direktoratet fastsætter efter indstilling fra erhvervsuddannelsesudvalgene.  

 Hvis praktikopholdene er gennemført på flere virksomheder, udsteder hver  

 praktikvirksomhed en praktikerklæring ved praktikopholdets ophør.
 Stk. 2.  Praktikvirksomheden sender kopi af  

 praktikerklæringen til det faglige udvalg.
Faglige prøver § 6.  En bedømmelsesplan for en 2. dels-uddannelse kan  

 indeholde bestemmelser om, at det faglige udvalg ved afslutningen af et  

 kompetencegivende uddannelsestrin foranstalter en faglig prøve.
 Stk. 2.  Eleven aflægger afsluttende faglig prøve, når  

 han/hun i et kompetencegivende uddannelsestrin har gennemført skoleopholdene  

 og har gennemført praktikopholdene på en sådan måde, at det faglige udvalg  

 skønner, at kravene til praktikerklæring ifølge § 5, stk. 1, er opfyldt.
Stk. 3.  De afsluttende faglige prøver bedømmes af 2  

 censorer udpeget af det faglige udvalg.
Censorerne skal være fagligt  

 uddannede inden for faget og repræsentere vedkommende arbejdsgiver- og  

 arbejdstagerorganisationer.
Skolen udpeger en lærer, der medvirker ved  

 prøvens gennemførelse.
 Stk. 4.  Det faglige udvalg udarbejder opgaverne til  

 afsluttende faglige prøver.
 Stk. 5.  Direktoratet fastsætter efter indstilling fra  

 vedkommende faglige udvalg, hvilke betegnelser der anvendes ved bedømmelsen.
Stk. 6.  De særlige udgifter ved afholdelse af  

 afsluttende faglige prøver afholdes af de faglige udvalg.
Til hel eller  

 delvis dækning heraf indbetaler praktikvirksomheden samtidig med indsendelsen  

 af praktikerklæringen et gebyr til det faglige udvalg.
Gebyret fastsættes i  

 bedømmelsesplanen.
Uddannelsesbevis § 7.  Det faglige udvalg udsteder et uddannelsesbevis  

 til elever, der har gennemført et kompetencegivende uddannelsestrin, når:
 1. Kravene til skoleerklæringen, jfr. § 4, stk. 1,  

 efter det faglige udvalgs skøn er opfyldt.
 2. Kravene til praktikerklæring ifølge § 5, stk. 1,  

 efter det faglige udvalgs skøn er opfyldt.
 3. Resultatet af den eventuelle afsluttende faglige  

 prøve er tilfredsstillende.
 § 8.  Elever, der forlader uddannelsen under 2. del,  

 har ret til erklæringer, der beskriver den gennemgåede del af uddannelsen fra  

 henholdsvis skolen og praktikvirksomheden.
 § 9.  De i §§ 4, 5, 7 og 8 omhandlede erklæringer og  

 beviser udstedes på blanketter, der er godkendt af direktoratet efter  

 indstilling fra erhvervsuddannelsesudvalgene.
 Stk. 2.  Skolerne henholdsvis de faglige udvalg skal  

 opbevare en fortegnelse over de udstedte beviser og erklæringer.
Stk. 3.  Skolerne opbevarer skoleerklæringerne, indtil  

 der er forløbet ti år efter, at eleven har forladt skolen.
De faglige udvalg  

 opbevarer uddannelsesbeviserne i tyve år efter udstedelsen.
 § 10.  De faglige udvalg underretter  

 arbejdsformidlingskontorerne om de udstedte uddannelsesbeviser, jfr. § 7, til  

 efg-elever i 2. dels-uddannelserne.
 § 11.  Skolen oplyser eleverne og eventuelt  

 forældremyndighedens indehaver om bedømmelserne efter bedømmelsesplanerne.
 Stk. 2.  Skolen må ikke oplyse om bedømmelsen af  

 eleverne til andre, jfr. dog § 2, stk. 2, og § 4, stk. 2 og 3.
Ny bedømmelse § 12.  Det faglige udvalg skal tilbyde elever, der  

 ikke opnår tilfredsstillende resultat af den eventuelle afsluttende faglige  

 prøve, en ny prøve, eventuelt efter supplerende praktik- eller skoleophold.
 Stk. 2.  Elever, som godtgør ved sygdom eller af anden  

 gyldig grund at være blevet forhindret i at møde til eller fuldføre en eller  

 flere bedømmelser, har ret til at deltage i særlige bedømmelser.
 Stk. 3.  Prøver og andre bedømmelser efter stk. 1 og 2  

 gennemføres efter de almindelige regler for vedkommende prøve eller  

 bedømmelse og skal være afsluttet senest 1/2 år efter den ordinære prøve  

 eller bedømmelse.
Særlige bestemmelser § 13.  Direktoratet kan som led i forsøgsundervisning  

 efter indstilling fra vedkommende erhvervsuddannelsesudvalg godkende  

 afvigelser fra bekendtgørelsen under forudsætning af, at undervisningens mål  

 fastholdes, at elevernes mulighed for erhvervsvalg eller fortsat uddannelse  

 ikke forringes, og at elevernes rettigheder i andre henseender ikke berøres.
 Stk. 2.  Direktoratet kan som led i gennemførelsen af  

 særligt tilrettelagt uddannelsesforløb for handicappede elever og for elever,  

 der gennem anden uddannelse eller beskæftigelse helt eller delvis har opnået  

 uddannelsesmålene, godkende afvigelser fra bekendtgørelsen under samme  

 betingelser som i stk. 1.
 Stk. 3.  Afvigelser efter stk. 1 og 2 skal anføres i  

 uddannelsesbeviset.
Ikrafttrædelses- og overgangsbestemmelser § 14.  Bekendtgørelsen har virkning fra den 1. august  

 1981, jfr. dog stk. 2.
 Stk. 2.  § 6, stk. 6, om refusion fra  

 praktikvirksomheden finder dog kun anvendelse på udgifter i forbindelse med  

 prøver, der aflægges af elever, der har indgået uddannelsesaftale efter den  

 23. maj 1981.
 Stk. 3.  Direktoratet fastsætter eller godkender i de  

 enkelte tilfælde eventuelle fornødne overgangsordninger.
