Ved bodeling i forbindelse med skilsmisse var tillagt hustruen en  

 boligret i mandens ejendom, indtil ejendommen blev solgt.
Værdien heraf blev  

 ikke anset for skattepligtig, men som en leje, der var vederlagt gennem  

 bodelingen.
 A klagede for indkomståret 1986 over, at de stedlige skattemyndigheder  

 havde anset hende for skattepligtig af værdien af fri bolig i henhold til  

 statsskattelovens § 4 b med 2.500 kr. månedligt i perioden fra den 12.  

 november til den 31. december, eller i alt 4.000 kr.
Det var oplyst, at klageren ved skilsmissebevilling af 19. november 1986  

 var blevet skilt fra sin ægtefælle.
I forbindelse hermed havde klageren ved  

 bodelingsoverenskomsten fået ret til at bebo den tidligere ægtefælles faste  

 ejendom, indtil denne kunne sælges - hvilket var sket i oktober 1987 - mod  

 til gengæld at vedligeholde huset og haven.
 Klagerens revisor anførte, at boligretten havde været et led i bodelingen,  

 således at den kapitaliserede værdi af boligretten var indgået ved delingen  

 af fællesboet. Årsagen til, at klageren havde fået tildelt boligretten var,  

 at der ikke var foretaget en fuldstændig optælling af aktiverne, men at  

 klageren ved boligretten havde fået kompensation for aktiver, tillagt  

 klagerens tidligere ægtefælle.
Landsskatteretten fandt at måtte lægge til grund, at der gennem bodelingen  

 var ydet vederlag for beboelsen af ejendommen i den omhandlede periode.  

 Retten fandt endvidere, at dette vederlag under hensyn til den forholdsvis  

 korte beboelsesperiode kunne sidestilles med lejebetaling, og der var således  

 ikke grundlag for at opretholde den foretagne beskatning af fri bolig.
Den  

 påklagede ansættelse blev herefter nedsat med 4.000 kr.
 LV 1988, G 1.2.
