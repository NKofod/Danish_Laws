 Bekendtgørelse om sikkerhedscertifikat  

 til  

 jernbaneinfrastrukturforvaltere m.v.
 I medfør af § 1, stk. 1, § 3, stk. 4, og  

 § 8 i lov nr. 336 af 1. maj 1996 om jernbanesikkerhed m.v.  

 fastsættes:
 § 1. Jernbaneinfrastrukturforvaltere, der  

 forvalter jernbaneinfrastruktur i Danmark, skal være  

 sikkerhedsmæssigt godkendt hertil ved et af Jernbanetilsynet udstedt  

 sikkerhedscertifikat.
 Stk. 2. Sikkerhedscertifikat kan udstedes til  

 jernbaneinfrastrukturforvaltere, der opfylder betingelserne i §§ 3-9 i  

 denne bekendtgørelse.
 Stk. 3. Jernbaneinfrastrukturforvaltning omfatter drift af  

 jernbaneinfrastruktur med dertil hørende regulerings- og  

 sikkerhedssystemer samt tildeling af infrastrukturkapacitet, jf. § 1,  

 stk. 3, i lovbekendtgørelse om jernbanevirksomhed.
§ 2. Ansøgning om sikkerhedscertifikat  

 indgives skriftligt til Jernbanetilsynet.
Ansøgningen skal indeholde  

 oplysninger om:
1)	jernbaneinfrastrukturforvalterens navn og adresse, 2)	jernbaneinfrastrukturforvalterens juridiske status, 3)	hvilken jernbaneinfrastruktur og hvilken trafikart, der  

 ønskes godkendelse til, og 4)	det omtrentlige omfang af benyttelsen af jernbaneinfrastrukturen,  

 baseret på et af jernbaneinfrastrukturforvalteren foretaget  

 skøn.
 Stk. 2. Jernbaneinfrastrukturforvalteren skal uden  

 unødigt ophold underrette Jernbanetilsynet om ændringer af de i  

 stk. 1, nr. 1-4, nævnte forhold.
 Stk. 3. I forbindelse med behandling af ansøgningen  

 skal jernbaneinfrastrukturforvalteren efter Jernbanetilsynets retningslinjer  

 og anmodning fremlægge skriftlig dokumentation for opfyldelsen af  

 betingelserne i §§ 3-9.
 § 3. Jernbaneinfrastrukturforvalteren skal have  

 formuleret en sikkerhedspolitik, herunder mål for sikkerheden, der til  

 enhver tid som minimum svarer til det på jernbaneområdet  

 gældende sikkerhedsniveau.
Stk. 2. Jernbaneinfrastrukturforvalteren skal have en forsvarlig  

 og effektiv jernbanesikkerhedsorganisation.
Ansvaret for udførelsen af  

 opgaver med et sikkerhedsmæssigt indhold beskrives i overensstemmelse  

 med bilaget til bekendtgørelsen.
 § 4. Jernbaneinfrastrukturforvalterens
ledende medarbejdere, der har ansvar for forhold af betydning for  

 jernbanesikkerheden, skal være i besiddelse af tilstrækkelig  

 uddannelse, praktisk erfaring og nødvendige færdigheder inden  

 for jernbanesikkerhed.
 Stk. 2. Til løsning af opgaver med et  

 sikkerhedsmæssigt indhold skal benyttes personale, som er i besiddelse  

 af tilstrækkelig sikkerhedsmæssig uddannelse, praktisk erfaring  

 og nødvendige færdigheder samt tilstrækkelige  

 helbredskvalifikationer.
 Stk. 3. Uddannelsen, herunder efteruddannelsen, for personale  

 med sikkerhedsmæssige opgaver skal være beskrevet.
Stk. 4. Jernbaneinfrastrukturforvalteren skal have en oversigt  

 over personale, der er godkendt til at udføre opgaver med et  

 jernbanesikkerhedsmæssigt indhold.
Personalets sikkerhedsmæssige  

 uddannelse, herunder efteruddannelse, skal fremgå af oversigten.
§ 5. Jernbaneinfrastrukturforvalteren skal  

 være i besiddelse af nødvendige regler, normer og vejledninger  

 m.v. af betydning for jernbanesikkerheden samt en dokumentstyringsprocedure  

 herfor.
Virksomheden skal herunder være i besiddelse af:
1)	ajourførte normer og forskrifter for eftersyn og  

 vedligeholdelse af installationer og tekniske indretninger af betydning for  

 sikkerheden i overensstemmelse med det til enhver tid gældende  

 sikkerhedsniveau, 2)	interne regler for virksomhedens tilsyn med overholdelsen af  

 nævnte regler m.v., samt for tilsyn med tilhørende sikkerheds-  

 og kontrolsystemer, og 3)	fornødne forskrifter for jernbanevirksomheders kørsel  

 på jernbaneinfrastrukturen.
 § 6. Det af jernbaneinfrastrukturforvalteren  

 anvendte rullende materiel skal være sikkerhedsgodkendt ved en af  

 Jernbanetilsynet udstedt ibrugtagningstilladelse.
 Stk. 2. Sikkerhedsmæssig vedligeholdelse af det rullende  

 materiel, som jernbaneinfrastrukturforvalteren er ansvarlig for, skal  

 registreres for det enkelte køretøj.
 Stk. 3. Jernbaneinfrastrukturforvalteren skal til enhver tid  

 overfor Jernbanetilsynet kunne dokumentere, at det rullende materiel,  

 som anvendes af virksomheden, er sikkerhedsgodkendt jf. stk. 1.
 § 7. Delsystemer i jernbaneinfrastrukturen skal  

 være sikkerhedsgodkendt ved en af Jernbanetilsynet udstedt  

 typegodkendelse.
 Stk. 2. Sikkerhedsmæssig vedligeholdelse af  

 jernbaneinfrastrukturen, som virksomheden er ansvarlig for, skal registreres  

 for det enkelte delsystem.
 Stk. 3. Jernbaneinfrastrukturforvalteren skal have en oversigt  

 over de sikkerhedsgodkendte delsystemer, som virksomheden anvender i  

 jernbaneinfrastrukturen.
 § 8. Jernbaneinfrastrukturforvalteren skal have et  

 system, der indeholder procedurer for indsamling af data vedrørende  

 sikkerhedsmæssige hændelser.
 Stk. 2. Jernbaneinfrastrukturforvalteren skal have en  

 procedure for undersøgelse og opfølgning af  

 sikkerhedsmæssige hændelser inden for eget ansvarsområde  

 samt for gennemførelse og opfølgning af korrigerende handlinger  

 vedrørende sikkerhedsmæssige hændelser.
 § 9. Samarbejde om og køb af ydelser  

 med et sikkerhedsmæssigt indhold hos en leverandør skal  

 fastsættes i en skriftlig aftale, som definerer ydelsernes indhold og  

 ansvar herfor.
 Stk. 2. Jernbaneinfrastrukturforvalteren skal have  

 fornødne aftaler for jernbanesikkerhedsmæssige forhold, der  

 entydigt afgrænser ansvarsområderne i forhold til  

 tilgrænsende jernbaneinfrastrukturforvaltere.
 § 10. Jernbanetilsynet kan i  

 sikkerhedscertifikatet fastsætte særlige vilkår, herunder  

 om til hvilken jernbaneinfrastruktur og hvilken trafikart m.v.  

 sikkerhedscertifikatet gælder.
 § 11. Sikkerhedscertifikatet kan  

 suspenderes eller tilbagekaldes, hvis jernbaneinfrastrukturforvalteren ikke  

 længere opfylder de i §§ 3-9 nævnte betingelser, eller hvis  

 jernbaneinfrastrukturforvalteren væsentligt overtræder  

 vilkårene for sikkerhedscertifikatet eller bestemmelserne i denne  

 bekendtgørelse.
 Stk. 2. Jernbanetilsynet kan, hvis tilsynet finder anledning  

 hertil, bestemme, at der skal foretages en fornyet vurdering af, om  

 betingelserne for udstedelsen af sikkerhedscertifikatet fortsat er opfyldt.  

 En fornyet vurdering skal dog finde sted mindst hvert 5. år.
 § 12. Jernbaneinfrastrukturforvalteren skal  

 når som helst, inden for en frist som fastsættes af  

 Jernbanetilsynet, fremlægge dokumentation for, at  

 jernbaneinfrastrukturforvalteren opfylder betingelserne i §§ 3-9.
 § 13. Jernbanetilsynet kan i særlige  

 tilfælde helt eller delvis fravige betingelserne i §§ 3-9, f.eks.  

 ved jernbaneinfrastruktur, hvor der udelukkende finder trafik sted på  

 et afgrænset og veldefineret område.
 § 14. Afgørelser truffet i medfør af  

 denne bekendtgørelse kan indbringes for Trafikministeriet.
 § 15. For udstedelse af sikkerhedscertifikat i  

 henhold til bestemmelserne i denne bekendtgørelse vil der i en  

 særlig bekendtgørelse blive fastsat gebyr til dækning af  

 omkostningerne i forbindelse med behandlingen af certifikatet.
 § 16. Bekendtgørelsen træder i kraft  

 den 1. januar 2002.
Trafikministeriet, den 13. december  

 2001 Flemming Hansen /Henrik Holtermann Bilag 1 Krav til beskrivelsen af jernbaneinfrastrukturforvalterens  

 sikkerhedsorganisation samt spørgsmål, der skal besvares i den  

 forbindelse, jf. bekendtgørelsens § 3, stk. 2.
Beskrivelsen skal ske på funktionsniveau.
Referenceforholdet skal  

 kunne aflæses af et organisationsdiagram, der viser alle relevante  

 referencelinier.
En fyldestgørende beskrivelse forudsætter principielt, at der  

 er overensstemmelse mellem ansvar og kompetence på det givne  

 område, herunder økonomisk kompetence, der gør det muligt  

 at sikre, at sikkerhedsmæssige krav inden for kompetenceområdet  

 kan opfyldes.
Såfremt dette ikke er tilfældet, skal det  

 fremgå af beskrivelsen.
 Besvarelsen af følgende spørgsmål 1-14 skal  

 indgå i beskrivelsen af jernbaneinfrastrukturforvalterens  

 sikkerhedsorganisation.
 1)	Hvem har det overordnede og totale ansvar for sikkerheden i  

 virksomheden.
 2)	Hvem er ansvarlig for, at personale med sikkerhedsmæssige  

 opgaver opfylder de uddannelsesmæssige og helbredsmæssige  

 krav.
 3)	Hvem er ansvarlig for trafikstyringen.
 4)	Hvem er ansvarlig for, at de nødvendige regler, normer og  

 vejledninger m.v. af betydning for sikkerheden foreligger.
 5)	Hvem er ansvarlig for tilsynet med, at sikkerhedsbestemmelserne  

 bliver overholdt.
 6)	Hvem er ansvarlig for det systematiske og statistiske overblik over  

 sikkerhedsmæssige hændelser.
 7)	Hvem er ansvarlig for, at der kun anvendes sikkerhedsgodkendt  

 rullende materiel.
 8)	Hvem er ansvarlig for den sikkerhedsmæssige vedligeholdelse af  

 det af jernbaneinfrastrukturforvalteren anvendte rullende materiel.
 9)	Hvem er ansvarlig for udstedelse af  

 jernbaneinfrastrukturforvalterens overensstemmelseserklæringer for  

 rullende materiel.
 10)	Hvem er ansvarlig for at der kun anvendes sikkerhedsgodkendte  

 delsystemer i jernbaneinfrastrukturen.
 11)	Hvem er ansvarlig for den sikkerhedsmæssige vedligeholdelse  

 af jernbaneinfrastrukturen.
 12)	Hvem er ansvarlig for, at der foreligger skriftlige aftaler med  

 leverandører vedrørende ydelser med sikkerhedsmæssigt  

 indhold.
 13)	Hvem er ansvarlig for, at der foreligger skriftlige aftaler med  

 andre jernbaneinfrastrukturforvaltere, der entydigt afgrænser og  

 fastlægger ansvaret for sikkerhedsmæssige forhold over for  

 tilgrænsende jernbaneinfrastrukturforvaltere.
 14)	Hvem er ansvarlig for undersøgelsen og opfølgningen  

 af sikkerhedsmæssige hændelser.
