Fremsat den 16. december 2003 af  

 Morten Homann (SF), Aage Frandsen (SF) og Jørn Jespersen  

 (SF) Forslag til folketingsbeslutning om sikring af boliger mod støj Folketinget opfordrer regeringen til inden udgangen af  

 indeværende folketingsår at fremsætte lovforslag, der sikrer følgende:
 1.  

 	  

    

 Der indføres  

 lovpligtige grænseværdier for støjbelastning af boliger ved etablering eller  

 ombygning af f.eks. trafikanlæg, således at anlægsmyndigheden forpligtes til  

 at  

 sørge for, at ingen boliger belastes mere end grænseværdien.
 2.  

 	  

    

 Disse grænseværdier  

 for både eksisterende og nybyggede boliger fastsættes til 50 dB for vejstøj  

 og  

 55 dB for jernbanestøj målt udendørs, 50 dB målt udendørs om natten for al  

 trafikstøj samt 30 dB målt indendørs.
3.  

 	  

    

 Der udarbejdes en  

 handlingsplan for, hvordan de mange allerede støjramte boliger kan forbedres  

 eller de støjende trafikanlæg kan dæmpes inden for en 10-årig periode.
Der  

 afsættes en pulje til finansiering af dette.
 4.  

 	  

    

 Det indføres som et  

 selvstændigt kriterium i byfornyelseslovgivningen, at der kan gives støtte  

 til  

 projekter med særligt henblik på at nedbringe støjniveauet i de pågældende  

 boliger, såfremt boligerne er belastet over grænseværdierne for støj ved  

 nybyggeri af boliger.
 5.  

 	  

    

 Brugen af støjsvag  

 asfalt og støjsvage dæk gøres lovpligtigt, hvor særlige hensyn ikke taler  

 imod  

 det.
 6.  

 	  

    

 Anlægsmyndigheder  

 for trafikanlæg er erstatningspligtige for væsentlige forringelser i  

 ejendomsværdien på grund af øgede støjgener.
Bemærkninger til forslaget Almindelige bemærkninger Støjforurening  først og fremmest fra trafikken  er et  

 væsentligt miljø- og sundhedsproblem.
Alene fra vejtrafikken belastes omkring  

 700.000  

    

  

 danske boliger med mere end den  

 vejledende danske grænseværdi på 55 dB, og 150.000 boliger ligger over 65 dB  

 (stærkt støjbelastede).  

    

  

 Mere end  

 halvdelen af boligerne er udsat for vejstøj over grænseværdien, og næsten  

  

 2  

  

  

 /  

  

 3  

  

  

  

 af de stærkt støjbelastede boliger ligger i  

 sammenhængende byområder med mere end 100.000 indbyggere.
Trafikstøjen er ikke bare til gene for de mennesker, der  

 udsættes for den.
Den giver stress og søvnproblemer.
Og den nyeste forskning  

 viser, at den også medfører forhøjet blodtryk, hjertesygdomme og  

 indlæringsproblemer (kilde: WHO). Børn er særligt udsatte.
En rapport fra  

 Statens Institut for Folkesundhed om sundhedspåvirkninger af børn som følge  

 af  

 støj konkluderer, at børn »allerede ved lave støjniveauer risikerer  

 påvirkning  

 af indlæring, motivation og hukommelse«.
Endelig må mange mennesker sande, at  

 øget støj fra nye trafikanlæg påvirker privatøkonomien, fordi trafikstøj  

 reducerer ejendomspriserne markant.
I dag eksisterer der i Bygningsreglementet og  

 Bygningsreglementet for Småhuse bindende grænseværdier  55 dB udendørs  

 og 30  

 dB indendørs  for, hvor støjbelastede boliger må være, men de gælder  

 kun for  

 ny- og ombyggeri af boliger.
For allerede eksisterende boliger, der belastes  

 af  

 etablering eller udvidelse af trafikanlæg, har Miljøstyrelsen fastsat  

 vejledende grænseværdier på 60 dB i døgnækvivalent støjniveau og maksimum 85  

 dB  

 målt udendørs samt et maksimum målt indendørs på 30 dB.
Regeringen har et væsentligt medansvar for den uholdbare  

 situation.
Ikke alene har den beskåret indsatsen for støjbekæmpelse drastisk  

 ved at fjerne de afsatte midler til planlagte støjværnsprojekter i 2002. Den  

 planlagte forøgelse af maksimumshastigheden på motorveje vil forværre støjen.  

 I  

 miljøministerens udkast til lovforslag om implementering af EUs  

 støjdirektiv,  

 som blev sendt i høring den 21. oktober 2003, jf.
MPU, alm. del  bilag  

 82,  

 lægges der op til en kortlægning af problemet, hvilket Danmark i forvejen er  

 forpligtet til at gennemføre i henhold til EUs støjdirektiv.  

 Regeringens  

 vejstøjstrategi fra den 28. november 2003, jf.
MPU, alm. del  bilag  

 273,  

 lægger derudover ikke op til gennemførelse af initiativer eller virkemidler,  

 der  

 for alvor kan få reduceret belastningen fra støjen.
De mange hundrede tusinde danskere, der dagligt lider under  

 generne fra trafikstøjen, kan ikke vente på, at regeringen får taget sig  

 sammen  

 til at finde en løsning på problemet.
Derfor fremsætter forslagsstillerne  

 dette  

 beslutningsforslag, der element for element beskriver, hvordan befolkningen  

 kan  

 få en mindre støjplaget hverdag.
Bemærkninger til forslagets enkelte punkter Ad punkt 1 og 2 På nuværende tidspunkt opererer Miljøstyrelsen med  

 vejledende grænseværdier for støj i boliger i forbindelse med byggeri af  

 f.eks.  

 vejanlæg på 55 dB for veje og 60 dB for jernbaner samt 30 dB indendørs.
Med  

 beslutningsforslaget skærpes disse grænseværdier, ligesom de vejledende  

 værdier  

 gøres lovpligtige.
I bl.a.
Tyskland har man en særlig lav grænseværdi for støj  

 om natten, hvor den er endnu mere generende for de borgere, der udsættes for  

 den.
Derfor tilføjes der også en særlig natværdi.
Ad punkt 3 De i nr. 1 og 2 nævnte tiltag retter sig kun mod ny- eller  

 ombyggeri af henholdsvis boliger og trafikanlæg, men afhjælper ikke  

 situationen  

 for de hundredtusindvis af boliger, der allerede i dag lider under  

 støjgenerne.  

 Derfor bør der afsættes en pulje, hvorfra der kan søges midler til at  

 støjsikre  

 enten boliger eller trafikanlæg, og der skal uarbejdes en prioriteret  

 handlingsplan, der sikrer, at alle de i dag støjramte boliger forbedres inden  

 for en periode på 10 år.
Ad punkt 4 Med nedskæringerne i byfornyelse er prioriteringen blevet  

 endnu hårdere, og hensynet til at afhjælpe meget støjbelastede boliger er  

 trådt  

 i baggrunden.
Støj bør indføres som et særligt kriterium, så der også kan  

 ydes  

 tilskud til støjsikring af boliger, der er belastet med mere end de i  

 beslutningsforslaget angivne grænseværdier.
Projekter, som blev bremset,  

 eller  

 som var under vurdering, da regeringen fjernede vejstøjspuljen straks efter  

 sin  

 tiltrædelse i 2001, genoptages som en prioritet.
Ad punkt 5 En væsentlig reduktion i støjniveauet kan opnås ved at  

 fremme støjsvage dæk og støjsvag asfalt.
Derfor bør det være lovpligtigt at  

 benytte støjsvage dæk og støjsvag asfalt, medmindre særlige hensyn taler imod  

 det, f.eks. til køretøjer, hvor det har en særlig trafiksikkerhedsmæssig  

 betydning at bruge andre dæktyper.
Ad punkt 6 Værdien af støjbelastede boliger reduceres ofte mærkbart.  

 Derfor bør det sikres, at ejerne kompenseres i rimelig grad, i de tilfælde  

 hvor  

 ejendomsværdien reduceres væsentligt som følge af etablering eller udvidelse  

 af  

 trafikanlæg.
Skriftlig fremsættelse Morten Homann  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sikring af boliger mod støj.
(Beslutningsforslag nr.
B 96).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
