 Den 24. december 1987 undertegnedes i Lagos en overenskomst mellem Danmark  

 og Nigeria om konsolidering af Nigerias statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Nigerias gæld (Agreed Minute on the Consolidation of the  

 Debt of Nigeria), om hvilke der blev tilvejebragt enighed under multilaterale  

 forhandlinger, som fandt sted i Paris den 15. og 16. december 1986.
 Overenskomstens indhold kan sammenfattes som følger:
A.
Mellem- og langfristede tilgodehavender (kontrakter indgået før 1.  

 oktober 1985).
Konsolidering af 100 pct. af afdrag og kontraktsrenter (offentlig sektor),  

 der forfalder i perioden 1. oktober 1986 til 31. december 1987, eller er  

 forfalden og ubetalt pr. 30. september 1986 (offentlig og privat sektor).  

 Afdrag på det danske udviklingslån af 29. marts 1971 til Nigeria er medtaget  

 under denne konsolidering.
Lånet er rentefrit og forbliver rentefrit under  

 moratoriet.
 Tilbagebetaling skal efter 5 års afdragsfrihed ske ved 10 lige store  

 halvårlige afdrag, første gang den 15. november 1992.
B.
Forfaldne, ubetalte kortfristede tilgodehavender pr. 31. december 1983.
 Konsolidering af 100 pct. af disse beløb.
 Tilbagebetaling (inkl. morarenter kapitaliseret pr. 31. december 1986)  

 skal efter 3 års afdragsfrihed ske ved 10 lige store halvårlige afdrag,  

 første gang den 1. januar 1990.
C.
Ubetalte kortfristede tilgodehavender, som forfaldt i perioden 1.  

 januar 1984 til 30. september 1986.
 Konsolidering af 90 pct. af afdrag, som er forfaldne og ubetalte pr. 30.  

 september 1986.
 Tilbagebetaling skal efter 1 års afdragsfrihed ske ved 6 lige store  

 halvårlige afdrag, første gang 1. januar 1988.
 De resterende 10 pct. af afdrag + renter betales snarest muligt og senest  

 15. november 1987.
 I overenskomsten udgør konsolideringen ca. 825 millioner kroner fordelt på  

 følgende kontraktsvalutaer: DKK, DEM, USD, CHF, SEK, GBP og NLG.
De involverede danske og svenske kronebeløb blev denomineret til USD under  

 benyttelse af salgskursen i København den 31. juli 1987. Moratorierenten blev  

 aftalt til LIBOR (London Inter Bank Offered Rate) + 0,5 pct.
Eventuelle  

 fremtidige morarenter beregnes ikke med rentetillæg.
