Bekendtgørelse om ændring af bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020 § 1 I bekendtgørelse nr. 825 af 26. april 2021 om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020, som ændret ved bekendtgørelse nr. 1479 af 22. juni 2021 og bekendtgørelse nr. 2715 af 16. december 2021, foretages følgende ændringer:
 1. § 2, nr. 1, affattes således:
»1) Virksomhed: En privatretlig juridisk person samt personligt ejede virksomheder, der senest den 26. september 2020, jf. dog 2. pkt., er registreret i Det Centrale Virksomhedsregister (CVR), herunder foreninger, fonde og selvejende institutioner, jf. dog nr. 6. Virksomheder omfattet af § 15 skal senest være registreret i Det Centrale Virksomhedsregister (CVR) den 1. september 2020. Ved beregning af de i denne bekendtgørelse omhandlede støttetærskler for kompensation under Temporary Framework for State aid measures to support the economy in the current COVID-19 outbreak, skal alle enheder, som de jure eller de facto kontrolleres af én og samme enhed, betragtes som én virksomhed.« 2. Efter § 4 indsættes før overskriften før § 5:
»§ 4 a.
Virksomheder, der er registreret i Det Centrale Virksomhedsregister (CVR) senest den 9. marts 2020, hvor dele af virksomhedens aktiviteter har forbud mod at holde åbent, jf. § 1, stk. 4, nr. 1, og hvor den forventede omsætningsnedgang relateret til de aktiviteter, der har forbud mod at holde åbent, er på minimum 35 pct., er berettiget til kompensation efter § 26, stk. 5, og kompenseres efter § 24, stk. 6, når de dele af virksomhedens aktiviteter, som har forbud mod at holde åbent, er årsag til omsætningsnedgangen for de aktiviteter, som ikke er omfattet af et forbud.« 3. I § 5 ændres »§ 3, nr. 2 og § 4« til: »§ 3, nr. 2, § 4 eller § 4 a«, og »§ 3, nr. 1 og § 4« ændres til: »§ 3, nr. 1, § 4 eller § 4 a«.
 4. § 24, stk. 6, affattes således:
 »Stk. 6. For virksomheder, der har en omsætningsnedgang relateret til både § 26, stk. 5, og § 26, stk. 1 eller 6, i samme kompensationsperiode, opgøres kompensationen på følgende måde:
 1) Virksomheden kompenseres for dens samlede omsætningsnedgang efter procentsatserne i stk. 2, og kompensationen udbetales i henhold til reglerne i § 26, stk. 1 eller 6, dog nr. 2.
2) Den del af virksomhedens omsætningsnedgang, der relaterer sig til § 26, stk. 5, vil med de procentsatser, der fremgår i stk. 2, blive indregnet i det kompensationsloft, der fremgår af § 26, stk. 5.« 5. To steder i § 26, stk. 1, ændres »1,8 mio.
EUR« til: »2,3 mio.
EUR«, og i stk. 1, 1. pkt., ændres »31. december 2021« til: »30. juni 2022«.
 6. § 26, stk. 2, affattes således:
»Stk. 2. En virksomhed, der er omfattet af § 3, nr. 1, kan vælge at være omfattet af henholdsvis reglerne i stk. 1, 5, eller 6.« 7. I § 26, stk. 5, indsættes efter »§ 3, nr. 1«: »eller § 4 a«, og »og § 11, stk. 2 i kapitel 5, § 18, stk. 2 og § 21, stk. 2« ændres til: », § 11, stk. 2 i kapitel 5, § 18, stk. 2 eller § 21, stk. 2«.
8. I § 26, stk. 6, 1. og 2. pkt., ændres »10 mio.
EUR« til: »12 mio.
EUR«, og i stk. 6, 1. pkt., ændres »31. december 2021« til: »30. juni 2022«.
 9. § 35 affattes således:
 »§ 35. Virksomheden skal senest den 30. september 2022, jf. dog stk. 2-6, indsende en opgørelse over virksomhedens faktiske omsætning samt virksomhedens faktiske faste omkostninger i kompensationsperioden til Erhvervsstyrelsen.
 Stk. 2. Har virksomheden ikke indsendt opgørelsen efter stk. 1 inden for fristen, modtager virksomheden en rykker med en frist på 30 dage, jf. dog stk. 3.
 Stk. 3. Uanset stk. 2, vil virksomheder, som ikke har haft adgang til at indsende opgørelsen efter stk. 1 som følge af Erhvervsstyrelsens forhold, modtage en rykker med en frist på 60 dage.
 Stk. 4. Uanset stk. 2 og 3, kan virksomheden indsende opgørelsen efter stk. 1 senest 30 dage efter fristen i styrelsens rykkerskrivelse, hvis en af følgende betingelser er opfyldt, og det må anses for umuligt eller uforholdsmæssigt vanskeligt for virksomheden at overholde den af Erhvervsstyrelsen fastsatte frist som følge heraf:
1) virksomheden har væsentlige aktiviteter i udlandet, eller 2) virksomheden er blevet ramt af udefrakommende forhold, der ikke kan tilskrives denne.
 Stk. 5. En virksomhed, der ønsker at benytte fristen stk. 4, skal ansøge Erhvervsstyrelsen herom på en af Erhvervsstyrelsen dertil indrettet løsning.
 Stk. 6. Har Erhvervsstyrelsen ikke truffet anden afgørelse senest to arbejdsdage efter ansøgning om fristforlængelse efter stk. 5, skal ansøgningen anses for godkendt.
Stk. 7. Hvis virksomheden modtager kompensation efter § 26, stk. 5, og seneste resultat er negativt, opgøres kompensationen efter § 27, stk. 1, jf. dog 2. pkt.
Virksomheder, der kan opnå en højere kompensation, dog maksimalt den opnåede kompensation efter § 24, stk. 2, 3 eller 6, ved at opgøre kompensationen efter en beregning, hvor I) resultat pr. dag i seneste resultat fratrukket resultat pr. dag i kompensationsperioden II) multipliceres med antallet af dage i kompensationsperioden, kan anvende dette som kompensationsgrundlag, hvis virksomheden indsender resultat for kompensationsperioden inden for fristen i stk. 1.
 Stk. 8. Hvis virksomheden er omfattet af § 26, stk. 6, skal virksomheden oplyse koncernens faktiske udækkede faste omkostninger i kompensationsperioden inden for fristen i stk. 1.
Stk. 9. Virksomheden kan i forbindelse med indsendelsen af opgørelsen efter stk. 1 ændre kompensationsperioden til en kortere periode inden for den godkendte restriktion.
Den kortere periode skal ligge inden for den i ansøgningen godkendte kompensationsperiode.
 Stk. 10. Virksomheder, som har haft forbud mod at holde åbent, jf. § 1, stk. 4, nr. 1, kan i forbindelse med indsendelsen af opgørelsen efter stk. 1, særskilt anmode om kompensation for perioderne, hvor virksomheden har haft forbud mod at holde åbent.
Stk. 11. Virksomheden kan i forbindelse med indsendelsen af opgørelsen efter stk. 1 ændre valg af statsstøtteordning.
Ved ændret valg af statsstøtteordning kan virksomheden ændre valg af restriktion, jf. § 1, stk. 4. Kompensationsperioden for eventuelt nyvalgte restriktioner skal være den samme som i den godkendte ansøgning, eller en kortere periode inden for denne kompensationsperiode.
Virksomheden skal begrunde, hvorfor omsætningsnedgangen skyldes de valgte restriktioner.
Vælger virksomheden at være omfattet af § 26, stk. 5, skal virksomheden oplyse omsætning direkte knyttet til restriktioner.
Virksomheden kan anvende samme referenceomsætning som i den godkendte ansøgning.
Såfremt denne referenceomsætning ikke er retvisende, skal virksomheden anvende en ny referenceomsætning, der vil blive lagt til grund for slutafregningen.
Hvis virksomheden vælger at anvende ny referenceomsætning eller være omfattet af § 26, stk. 5 og seneste resultat er negativt, jf. § 2, nr. 12, vil det kræve en ny revisorerklæring efter § 32. Der ydes ikke godtgørelse for denne revisorerklæring.
 Stk. 12. Virksomheder, der modtager kompensation efter § 26, stk. 5, kan i forbindelse med indsendelsen af opgørelsen efter stk. 1 tilvælge at være omfattet af yderligere restriktioner omfattet af § 26, stk. 5. Virksomheden skal begrunde, hvorfor omsætningsnedgangen skyldes eventuelt nyvalgte restriktioner samt oplyse omsætning direkte knyttet til restriktioner.
Stk. 13. Såfremt virksomheden har en omsætningsnedgang direkte knyttet til de i ansøgningen godkendte restriktioner på mindre end 35 pct., eller Erhvervsstyrelsen i forbindelse med slutafregningen afviser, at virksomheden er ramt af én eller flere af de i ansøgningen angivne restriktioner, jf. § 1, stk. 4, kan virksomheden angive at være omfattet af én eller flere øvrige restriktioner i § 1, stk. 4. Kompensationsperioden for eventuelt nyvalgte restriktioner skal være den samme som for de afviste restriktioner, eller en kortere periode inden for denne kompensationsperiode.
Virksomheden skal begrunde, hvorfor omsætningsnedgangen skyldes de valgte restriktioner.
Vælger virksomheden at være omfattet af § 26, stk. 5, skal virksomheden oplyse omsætning direkte knyttet til restriktioner.
Virksomheden kan anvende samme referenceomsætning som i den godkendte ansøgning.
Såfremt denne referenceomsætning ikke er retvisende, skal virksomheden anvende en ny referenceomsætning, der vil blive lagt til grund for slutafregningen.
Hvis virksomheden vælger at anvende ny referenceomsætning eller være omfattet af § 26, stk. 5 og seneste resultat er negativt, jf. § 2, nr. 12, vil det kræve en ny revisorerklæring efter § 32. Der ydes ikke godtgørelse for denne revisorerklæring.
Stk. 14. Hvis virksomhedens faktiske omsætning i kompensationsperioden, faktiske faste omkostninger i kompensationsperioden eller øvrige oplysninger angivet efter dette kapitel, afviger fra det i ansøgningen anførte, jf. § 31, træffer Erhvervsstyrelsen på grundlag af den indsendte dokumentation afgørelse om efterregulering af den udbetalte kompensation.
Erhvervsstyrelsen kan til brug for sagsbehandlingen indhente supplerende oplysninger og dokumentation fra virksomheden.
Efterreguleringen sker i opadgående eller nedgående retning, afhængigt af om virksomhedens oplysninger, har resulteret i, at Erhvervsstyrelsen har udbetalt en for lav eller for høj kompensation.
 Stk. 15. Hvis efterreguleringen af virksomhedens samlede kompensation efter ordningen for faste omkostninger, jf. bekendtgørelserne anført i § 25, stk. 2, resulterer i en opjustering, så det samlede kompensationsbeløb bliver på mere end 60 mio. kr., er det en betingelse for udbetaling af mere end 60 mio. kr., jf. § 25, stk. 2, at virksomheden indsender en erklæring efter § 31, stk. 3.
 Stk. 16. Virksomheder der, jf. stk. 15, har fået udbetalt kompensation på mere end 60 mio. kr. og derved omfattes af betingelsen i § 25, stk. 2, kan vælge at tilbagebetale kompensation modtaget efter reglerne i denne bekendtgørelse, som er på mere end 60 mio. kr., og derved opnå at være undtaget fra betingelsen i § 25, stk. 2.
Stk. 17. Erhvervsstyrelsen kan kræve den udbetalte kompensation helt eller delvist tilbagebetalt, hvis ikke den foreskrevne dokumentation indsendes inden for den i stk. 1 foreskrevne frist eller frist fastsat af Erhvervsstyrelsen i forbindelse med krav om supplerende dokumentation, jf. stk. 14, samt hvis dokumentationen i øvrigt vurderes utilstrækkelig.
Erhvervsstyrelsen kan ligeledes foretage efterregulering af den udbetalte kompensation, hvis det i forbindelse med den efterfølgende kontrol viser sig, at en virksomhed har fået mere eller mindre i kompensation, end virksomheden er berettiget til efter reglerne i denne bekendtgørelse.
Stk. 18. Opstår der flere krav om tilbagebetaling af kompensation efter dette kapitel for samme modtager, kan disse lægges sammen og kræves tilbagebetalt som ét samlet tilbagebetalingskrav.
Stiftelses- og forfaldstidspunkt for det samlede tilbagebetalingskrav er sammenfaldende med datoen for Erhvervsstyrelsens seneste udbetaling til NemKonto af kompensation for den kompensationsperiode, tilbagebetalingskravet dækker over.
 Stk. 19. Viser resultatet af efterreguleringen efter dette kapitel, at virksomheden skal tilbagebetale mindre end 200 kr. af den allerede udbetalte kompensation, vil Erhvervsstyrelsen ikke træffe afgørelse om tilbagebetaling.
Stk. 20. Såfremt efterreguleringen efter dette kapitel resulterer i et tilbagebetalingskrav, og virksomheden er berettiget til revisorgodtgørelse efter § 28, stk. 7 eller § 37, stk. 2, foretager Erhvervsstyrelsen modregning af revisorgodtgørelsen i det samlede tilbagebetalingskrav, jf. stk. 18.« 10. I § 36, stk. 1, ændres »§ 35, stk. 1 og 2« til: »§ 35, stk. 1 og 14«.
 11. I § 36, stk. 3, indsættes efter »§ 28, stk. 7«: »og § 37, stk. 2«.
 12. I § 36, stk. 4, ændres »jf. lov om Erhvervsstyrelsens behandling af data« til: »jf. lov nr. 438 af 8. maj 2018 om Erhvervsstyrelsens behandling af data«.
 13. I § 37 indsættes efter stk. 1 som nyt stykke:
»Stk. 2. Der ydes godtgørelse for 80 pct. af udgifterne til revisorbistanden efter stk. 1, dog maksimalt 16.000 kr., hvis der ikke er modtaget mere end 250.000 kr. i kompensation for den periode efterreguleringen efter § 35, stk. 1, omfatter.« Stk. 2 bliver herefter stk. 3.
 14. § 38, stk. 2, affattes således:
»Stk. 2. Afdragsordningen løber i op til et år, eksklusiv eventuel rykkerperiode, og afdrag betales i fire lige store rater, jf. dog stk. 3.« § 2 Bekendtgørelsen træder i kraft den 23. maj 2022.
