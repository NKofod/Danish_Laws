Betænkning afgivet af  

 Arbejdsmarkedsudvalget den 8. december 1999 Betænkning over Forslag til lov om ændring af lov om  

 orlov (Ændret minimumsperiode for afholdelse af  

 børnepasningsorlov for beskæftigede lønmodtagere m.m.  

 samt ophævelse af de udløbne bestemmelser om sabbatorlov) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra De Samvirkende Invalideorganisationer og  

 Funktionærernes og Tjenestemændenes Fællesråd.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Centrum-Demokraternes og Det  

 Radikale Venstres medlemmer af udvalget) lovforslaget til vedtagelse  

 uændret.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Venstres medlemmer af  

 udvalget) er enig i intentionerne bag lovforslaget.
Det er  

 ønskværdigt med mere fleksibilitet for børnefamilierne,  

 således at hverdagen kan tilrettelægges med mere tid til  

 børnene.
Men Venstre kan ikke støtte den foreslåede  

 lovændring, da denne løsning er forkert.
 Venstre er bekymret for, hvorvidt de anslåede  

 økonomiske rammer for lovforslaget vil holde, og finder, at man med  

 lovforslaget åbner mulighed for en meget kraftig stigning i  

 orlovsansøgningerne og dermed en kraftig stigning i udgifterne.
I stedet for at bruge orlovsordningerne mener Venstre, at  

 øget brug af fritvalgsmodeller vil give et langt bedre resultat.
Hvis  

 børnefamilierne selv kunne tilrettelægge børnenes  

 pasningsmuligheder ved at få udbetalt et beløb svarende til det  

 offentlige tilskud til en institutionsplads, ville fleksibiliteten på  

 arbejdsmarkedet blive bevaret, samtidig med at der skabes et reelt frit valg,  

 hvor børnefamilierne kan afse mere tid til at være sammen med  

 børnene.
Venstre ønsker et friere samfund, hvor politikerne  

 ikke skal detailregulere og gribe unødvendigt ind i befolkningens  

 hverdag.
I stedet er det politikernes opgave at udstikke de nødvendige  

 rammer, således at befolkningen kan træffe de valg, som man  

 finder mest optimale.
Venstre tror på, at børnefamilierne selv kan  

 træffe de rigtige beslutninger og finde en rigtig balance mellem  

 arbejde, fritid og pasningsbehov.
Venstre vil ikke detailregulere  

 børnefamiliernes hverdag.
Venstre ønsker mere fleksible rammer  

 for børnefamilierne, men det sker langt bedre gennem brug af  

 fritvalgsmodeller end ved at afkorte minimumsperioden for orlov.
Derfor kan  

 Venstre ikke støtte lovforslaget.
 Et tredje mindretal ( Dansk Folkepartis medlem af  

 udvalget) vil ved 3. behandling af lovforslaget stemme hverken for eller imod  

 lovforslaget.
 Et fjerde mindretal  (Enhedslistens medlem af  

 udvalget) indstiller lovforslaget til vedtagelse med det stillede  

 ændringsforslag.
Et femte  mindretal (Kristeligt Folkepartis medlem  

 af udvalget) vil ved 3. behandling af lovforslaget stemme hverken for eller  

 imod lovforslaget.
Mindretallet vil dog stemme for det stillede  

 ændringsforslag.
Kristeligt Folkeparti er en kraftig  

 fortaler for børnepasningsorloven, som partiet gerne vil have  

 forbedret både i forhold til ydelsesniveau og fleksibilitet.  

 Regeringens lovforslag er imidlertid ikke nogen mærkbar forbedring i  

 forhold til børnefamilierne.
Muligheden for at tage orlov i en kortere  

 periode end 13 uger vil formentlig blive brugt af flere, men sådanne  

 kortere orlovsperioder er ikke svaret på de to store  

 børnepolitiske udfordringer, 1.	at sikre forældre mere tid til de helt små børn,  

 hvor en forbedret barselorlov er nødvendig og 2.	at skabe mere sammenhæng mellem familieliv og arbejdsliv  

 gennem mulighed for deltidsarbejde eller deltidsorlov.
Regeringens forslag om mere fleksorlov  

 er i så henseende meget skuffende.
Forslaget er af  familiepolitisk  

 meget tvivlsom værdi, og Kristeligt Folkeparti er af den opfattelse, at  

 100 mio. kr. til børnefamilierne vil kunne finde langt bedre og mere  

 målrettet anvendelse, end tilfældet er i dette lovforslag.  

 Kristeligt Folkeparti ser ikke generelt børnefamilierne som  

 værende økonomisk dårligt stillet.
Derfor er der ikke  

 basis for bare at kræve flere penge til børnefamilierne, for  

 også på dette politiske område må midlerne  

 prioriteres målrettet.
Det har regeringen ikke villet, og så  

 hjælper det ikke meget, at den har valgt at bruge 100 mio. kr. for blot  

 at dæmpe kritikken af de manglende familiepolitiske tiltag fra  

 regeringens side.
Det synes Kristeligt Folkeparti bestemt ikke har  

 været overbevisende.
Ændringsforslag Af	et mindretal (EL), tiltrådt af et mindretal  

 (KRF):
Til § 1 1) I den under nr. 6 foreslåede affattelse af §  

 11, stk. 5, udgår 3.-5. pkt., og i stedet  

 indsættes:
» Bemærkninger Til nr. 1 Ændringsforslaget har til formål at sikre, at  

 lønmodtagerne reelt får forbedrede muligheder for en mere  

 fleksibel brug af børnepasningsorlov, og at disse muligheder ikke skal  

 begrænses af, at man skal yde noget »til  

 gengæld«.
Derfor er forslagsstillerne imod  

 de dele af lovforslaget, som omhandler mulige bortfald af orlovsuger, i  

 forbindelse med fleksibiliteten.
Poul Erik Dyrlund (S) fmd.  

  Ole Vagn Christensen (S)  Carsten Hansen (S)  

  Bjarne Laustsen (S)  Anne-Marie Meldgaard (S)  

  Ole Sohn (SF) nfmd.
Susanne Clemensen (CD)  

  Anders Samuelsen (RV)  Jette Gottlieb (EL)  

  Charlotte Antonsen (V)  Eva Kjer Hansen (V)  

  Ulla Tørnæs (V)  Jens Vibjerg (V)  

 Knud Erik Kirkegaard (KF)  

  Pia Christmas-Møller (KF)  Mogens Andreasen (DF)  

  Ole M.
Nielsen (KRF) Frihed 2000 havde ikke medlemmer i udvalget.
