 I forbindelse med beskrivelse af et depotselskabs opgaver og  

 forpligtelser udtalte tilsynet bl.a., at depotselskabet er nøglen til  

 foreningens aktiver, men at depotselskabet omvendt ikke kan nægte at medvirke  

 som nærmere beskrevet, med mindre det påtænkte åbenlyst vil være til skade  

 for investorerne.
 Tilsynets skrivelse af 2. oktober 1984 til et pengeinstitut vedrørende et  

 depotselskabs opgaver og forpligtelser.
Tilsynet udtalte, at da det af lov om investeringsforeninger § 17 fremgår,  

 at en investeringsforenings værdipapirer og likvide midler skal forvaltes og  

 opbevares af et depotselskab, og at værdipapirer skal forvaltes særskilt for  

 foreningen, må den løbende administration af formunen (indkassation af renter  

 og udbytte, salg af aktie- og tegningsrettigeheder etc.) ikke varetages af  

 foreningens daglige ledelse.
Lovens § 17, stk. 1 og 2 er ikke til hinder for,  

 at et værdipapir er indskrevet hos udstederen, f.eks. et realkreditinstitut,  

 eller opbevares i et forvaltningsinstitut, forudsat at depotselskabet fortsat  

 er den eneste ansvarlige i forhold til foreningen.
Det vil være muligt at  

 placere likvide midler som aftaleindskud i andre banker og sparekasser end  

 depotselskabet, dog skal kontrabogen eller beviset herfor opbevares i  

 depotselskabet, således at det sikres, at disposition over indskudet alene  

 kan ske med depotselskabets medvirken, og at midlerne aldrig kommer  

 foreningens ledelse i hænde.
Efter tilsynets opfattelse bevirker lovens § 17,  

 at enhver til- og afgang af aktiver, hvorved også forstås omplaceringer, kun  

 må kunne ske ved at depotselskabet deltager ( medvirker ) i dispositionerne,  

 således at depotselskabet til enhver tid ved hvad der er sket og skal ske, og  

 at dispositionerne ikke kan effektueres endeligt uden medvirken fra  

 depotselskabet.
En investeringsforening har således ikke adgang til aktiverne uden at  

 depotselskabet efter foreningens forlangende låser op - depotselskabet har  

 alene nøglen til aktiverne.
Omvendt kan depotselskabet ikke nægte at medvirke  

 som beskrevet, medmindre det er helt åbenlyst, at det påtænkte vil være  

 direkte til skade for investorerne.
Efter tilsynets opfattelse medfører lov om investeringsforeninger § 20,  

 hvorefter en investeringsforening kan investere i værdipapirer, pantebreve og  

 likvide midler, at de af en investeringsforeng indgåede - obligationshandler skal indrapporteres til Værdipapircentralen af  

 depotselskabet, der skal være kontoførende i relation til  

 Værdipapircentralen.
Også i tilfælde af at fondsaktiverne er indskrevet hos  

 udstederen, er det tilsynets opfattelse, at depotselskabet skal anmelde køb  

 og salg af de indskrevne fondsaktiver, hvilket må ske i forbindelse med en  

 frigivelse af de pågældende fondsaktiver.
Om de tekniske detaljer henvises  

 til Værdipapircentralens brugervejledning herom.
- handler med andre værdipapirer end ovennævnte obligationer og med  

 pantebreve effektueres ved, at det er depotselskabet, der leverer og modtager  

 de papirer, som foreningen har handlet, og at - aftaler om placeringer af likvide midler i hvert enkelt tilfælde skal  

 indrapporteres til depotselskabet, hvorefter depotselskabet udfører den  

 ønskede placering.
Endvidere i relation til lovens § 18 og § 31 som supplerer § 17 ved  

 angivelse af de konkrete pligter, der påhviler depotselskabet, udtalt, at det  

 er tilsynets opfattelse, at der i denne forbindelse ikke skal være tale om en  

 forudgående kontrol af en forretnings kvalitet.
Kontrollen, hvis udførelse må  

 fastlægges i aftalte forretningsgange, kan være efterfølgende og skal  

 indebære en konstatering af, hvorvidt forretningerne følger foreningens  

 instrukser herfor, og om hvorvidt de indgåede handler prismæssigt ligger på  

 niveau med priserne i handel og vandel.
Endelig bemærkes, at det er  

 depotselskabets opgave at henlede Tilsynet med Investeringsforeningers  

 opmærksomhed på forholdet, såfremt en forening ikke overholder forskrifterne  

 i §§ 18 og 31.
