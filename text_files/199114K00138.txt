Nr BTL 138 Betænkning over Forslag til lov om privat bortskaffelse af spildevand på  

 Sejerø og andre småøer og i områder med spredt bebyggelse   

 Nr L 138 1991-92, 1. samling Afgivet af Miljø- og Planlægningsudvalget Afgivet: 19911212 Udvalget har behandlet lovforslaget i nogle møder og har herunder stillet spørgsmål til miljøministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Sejerøudvalget.
 Der er af miljøministeren stillet et ændringsforslag.
 Herefter indstiller udvalget lovforslaget til vedtagelse med  

 det stillede ændringsforslag og ønsker samtidig at udtale følgende:
 I lovforslagets bemærkninger til § 2, stk. 3, anføres det, at afstemningen  

 skal være skriftlig og hemmelig, samt at der skal være adgang til at stemme  

 pr. brev.
Udvalget forudsætter, at valgproceduren bliver tilrettelagt således, at  

 der bliver rigelig tid, fra stemmesedler udsendes, til de afgivne stemmer  

 skal være kommunalbestyrelsen i hænde.
Denne periode bør ikke være under 3  

 uger.
 Dette skal ske af hensyn til områdets specielle bosætningskarakter med  

 adskillige udenøs bolig- og grundejere samt fiskere og søfolk på langfart.
Ændringsforslag Af miljøministeren, tiltrådt af udvalget:
Til § 9 1) I paragraffen indsættes efter »i kraft den« datoen:  

 »15. januar 1992«.
