Betingelse for optagelse af et omlægningslån, jf. renteafgiftsloven §  

 3, stk 3, nr 6, er at lånet med adgang til variabel udnyttelse består på  

 tidspunktet for optagelse af omlægningslånet.
Formålet er at afgiftfritage  

 gamle lån med adgang til variabel udnyttelse.
I en artikel i Aalborg Stifttidende den 24. november 1988 af Merete  

 Tølbøll hævdes, at omlægningslån kan optages, uagtet den afgiftspligtige har  

 indfriet sit lån med adgang til variabel udnyttelse.
På denne baggrund har  

 skattedepartmentet overfor Den Danske Bankforening og Danmarks  

 Sparekasseforening præciseret, at det efter Skattedepartementets opfattelse  

 er en betingelse for optagelse af et omlægningslån, jf. renteafgiftslovens §  

 3, stk. 3, nr. 6, at lånet med adgang til variabel udnyttelse består på  

 tidspunktet for optagelse af omlægningslånet.
 Er lånet med adgang til variabel udnyttelse indfriet, og trækningsretten  

 ophørt, vil renterne på kassekreditten være afgiftsfri i henhold til  

 renteafgiftslovens § 3, stk. 3, nr. 5. Den afgiftspligtige kan i så fald ikke  

 også optage et omlægningslån i henhold til § 3, stk. 3, nr. 6.
Formålet med renteafgiftslovens § 3, stk. 3, nr. 5 og 6, er at  

 afgiftsfritage gamle lån med adgang til variabel udnyttelse.
Det er derfor en  

 forudsætning for afgiftsfriheden efter disse bestemmelser, at den  

 afgiftspligtige stadig har det pågældende lån med adgang til variabel  

 udnyttelse.
Det er derimod uden betydning, om trækningsretten rent faktisk er udnyttet  

 eller ej.
En kassekredit, hvor saldoen er nul eller positiv, kan således  

 danne grundlag for optagelse af et omlægningslån.
Omlægningslånet vil være  

 afgiftsfrit, mens eventuelle renteudgifter på kassekreditten i så fald vil  

 blive afgiftspligtige.
