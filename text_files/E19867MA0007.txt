 Der blev rejst spørgsmål om den afgiftsmæssige stilling for salg af  

 brugsrettigheder til ferielejligheder i form af time-sharing.
Ved time-sharing købes retten til at benytte en ferielejlighed i en  

 bestemt periode hvert år, enten for bestandig eller i et nærmere aftalt  

 åremål, fx 99 år.
Købsprisen for en uges ophold kan udgøre 80.000 kr i  

 højsæsonen, mens den for samme lejlighed kan gå helt ned til 10.000 kr i  

 vinterperioden.
I en del af projekterne er hver enkelt lejlighed ofte opdelt  

 i 50 brugsperioder á 1 uge.
Der kan være tale om køb alene af  

 brugsretten.
Der kan også ske overdragelse af både brugs- og medejendomsret  

 gennem aktietegning i projektet.
Udover købsprisen forpligter køberen sig til at deltage i vedligeholdelse,  

 rengøring og andre faste udgifter.
Prisen herfor kan udgøre 700 kr om ugen.
 Nævnet har besluttet at sidestille salget af timeshares i afgiftsmæssig  

 henseende med anden afgiftspligtig udlejning af værelser eller  

 ferielejligheder, og har derfor truffet afgørelse om, at udlejning af  

 ferielejligheder for kortere tidsrum end 1 måned omfattes af afgiftspligten i  

 medfør af lovens § 2, stk. 3, pkt h, 2. pkt.
 Hvis det - for at opnå brugsretten til en time-share lejlighed - er en  

 betingelse, at vedkommende har erhvervet en aktie, skal beløbet, jf. lovens §  

 7, stk. 2, pkt c, anses for det afgiftspligtige vederlag.
 Såfremt værdien af aktien kan opdeles i en værdi for den afgiftspligtige  

 ydelse (brugsretten), og en (indre) værdi for medejendomsretten, er det alene  

 førstnævnte, der skal afgiftsberigtiges, idet aktieudstedelse og -omsætning  

 som finansieringsvirksomhed er undtaget fra afgiftspligten, jf. lovens § 2,  

 stk. 3, pkt j. (Værdispørgsmålet i forbindelse med en opdeling er endnu ikke  

 endelig afgjort.
 Opnår en køber ved betaling af et éngangsbeløb alene en brugsret  

 til en time-share lejlighed, er denne ydelse omfattet af afgiftspligten, jf.  

 lovens § 2, stk. 2, som afsætning af immaterielle aktiver, idet køberen får  

 stillet en leverance (ydelse) i udsigt i en årrække, men betaler hele  

 vederlaget forud.
 Det samme gælder aktiekøberen, blot er der her tale om en tidsubegrænset  

 ydelse.
 Ministeriet for skatter og afgifter har meddelt, at sådanne beløb skal  

 medregnes i virksomhedens afgiftspligtige omsætning i den afgiftsperiode, i  

 hvilken betalingen har fundet sted, jf. lovens § 13, stk. 3.
Nævnet har tillige bestemt, at - udlejning af ferielejligheder, som ikke er solgt, og som udlejes af  

 sælgervirksomheden, omfattes af afgiftspligten efter § 2, stk. 3, pkt h, 2.  

 pkt., - opkrævning af en årlig serviceafgift (kontingent eller gebyr) anses som  

 betaling for leverancer af afgiftspligtige ydelser og derfor er  

 afgiftspligtig efter § 2, stk. 2, og - opkrævning af gebyr ved formidling af udlejning for aktieindehaveren  

 eller indehaveren af en ren brugsret, når vedkommende ikke selv ønsker at  

 benytte lejligheden, omfattes af afgiftspligten.
Selve lejebeløbet, der  

 afgives til indehaveren, er dog kun afgiftspligtigt, såfremt der udlejes med  

 et erhvervsmæssigt sigte.Inde-haveren skal således momsregistreres og svare  

 afgift, hvis omsætningen (incl. anden afgiftspligtig omsætning) overstiger  

 10.000 kr årligt.
 Afgørelsen er suppleret ved Mn.1035. Se også Mn.972.
