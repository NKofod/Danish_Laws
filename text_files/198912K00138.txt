Nr LSF 138 Forslag til Lov om ansættelse i stillinger i folkekirken m.v.
Fremsat af kirkeministeren (Torben Rechendorff) den 17. januar 1990 Vedtaget ved tredjebehandling den 10. maj 1990 Lov nr. 310 af 16/05/1990 Kapitel 1 Ansættelsesbetingelser ved ansættelse i præstestilling § 1. I præstestillinger i den danske folkekirke kan ansættes:
1) personer, der har bestået teologisk kandidateksamen fra et dansk  

 universitet, 2) personer, der har virket som præst i den grønlandske kirke, og som har  

 bestået den af Landstinget i Grønland forordnede videregående uddannelse i  

 kristendomskundskab, samt behersker det danske sprog, og 3) personer, der i mindst 7 år har virket som præst for  

 evangelisk-lutherske frimenigheder, der opfylder betingelserne for at få  

 folkekirkens kirker overladt til brug, hvis biskoppen i det stift, hvor  

 vedkommende senest har virket som frimenighedspræst, anbefaler dette.
 Stk. 2. Præster skal være medlem af folkekirken.
 Stk. 3. Kirkeministeren kan bestemme, at deltagelse i uddannelse på  

 folkekirkens institutioner til uddannelse og efteruddannelse af præster er en  

 betingelse for ansættelse som præst.
 § 2. Kirkeministeren kan undtagelsesvis give en person, der ikke opfylder  

 betingelserne i § 1, stk. 1, tilladelse til at søge præstestilling, såfremt  

 den pågældende i fremtrædende grad har vist sig i besiddelse af egenskaber,  

 der har væsentlig betydning for varetagelse af præstestilling.
 Stk. 2. Tilladelse kan kun gives, hvis ansøgeren er fyldt 35 år og består  

 en af kirkeministeren fastsat prøve.
 § 3. En person, der ikke opfylder betingelserne i § 1, stk. 1, kan  

 ansættes i præstestilling efter bestemmelsen i § 12, såfremt dette tiltrædes  

 af biskoppen.
 Stk. 2. Stk. 1 gælder også ved ansættelse af præst for en valgmenighed,  

 såfremt det vedtages på et menighedsmøde (generalforsamling) i valgmenigheden  

 med et flertal på 2/3 af de afgivne stemmer.
 § 4. Præster ansat efter § 3 kan søge forflyttelse efter 7 års ansættelse  

 som præst i folkekirken, såfremt dette anbefales af biskoppen i det stift, i  

 hvilket præsten er ansat.
 § 5. Ved ansættelse som præst i folkekirken eller stadfæstelse som  

 valgmenighedspræst i folkekirken, skal folkekirkens præsteløfte aflægges.
§ 6. Præstestilling for de tyske menigheder i Åbenrå, Sønderborg og Tønder  

 samt ved Vor Frue Kirke i Haderslev og ved Skt.
Petri Kirke i København kan  

 tillige søges af personer, der har bestået teologisk kandidateksamen fra en  

 tysk evangelisk-luthersk læreanstalt.
 § 7. Stilling som domprovst kan kun besættes med en person, der har  

 bestået teologisk kandidateksamen fra et dansk universitet.
Kapitel 2 Ansættelse i præstestilling § 8. Menighedsråd medvirker ved ansættelse i stillinger som sognepræst  

 efter reglerne i dette kapitel.
 Stk. 2. Reglerne i dette kapitel gælder ikke for stillinger som  

 sognepræst, der er forbundet med stilling som værnsprovst eller domprovst.
 Stk. 3. Kirkeministeren fastsætter særlige regler om fremgangsmåden ved  

 ansættelse i præstestillinger, der helt eller overvejende er oprettet med  

 henblik på betjening af institutioner eller grupper af personer, for hvilke  

 der ikke er oprettet menighedsråd.
 Stk. 4. Kirkeministeren fastsætter endvidere særlige regler om  

 fremgangsmåden ved ansættelse i præstestillinger for menigheder, for hvilke  

 der er oprettet menighedsråd i medfør af § 3 i lov om menighedsråd.
§ 9. Et pastorats menighedsråd afgiver indstilling om ansættelse i ledige  

 stillinger som sognepræst i pastoratet.
Er en sognepræstestilling oprettet  

 for flere pastorater, afgives indstilling af disse pastoraters menighedsråd.
Stk. 2. Skal flere menighedsråd medvirke ved indstillingen efter stk. 1,  

 afgives indstillingen i et fællesmøde.
Kirkeministeren kan bestemme, at det  

 af afstemningsresultatet skal fremgå, hvorledes stemmerne er faldet inden for  

 hvert enkelt af de menighedsråd, der deltager i indstillingen.
 Stk. 3. Kirkeministeren fastsætter nærmere regler om fremgangsmåden ved  

 menighedsråds afgivelse af indstilling.
§ 10. Forinden indstilling afgives efter § 9, afholdes der et møde mellem  

 biskoppen og menighedsrådet (menighedsrådene), hvorunder biskoppen orienterer  

 om ansøgerne.
Mødet berammes af biskoppen snarest muligt efter  

 ansøgningsfristens udløb og ledes af biskoppen.
Efter anmodning af et eller  

 flere menighedsrådsmedlemmer, eller såfremt biskoppen anser det for  

 ønskeligt, skal der afholdes yderligere et orienterende møde mellem biskop og  

 menighedsråd.
§ 11. Kirkeministeren kan ikke ansætte en ansøger, som ikke er omfattet af  

 menighedsrådets indstilling.
Såfremt særlige omstændigheder foreligger, kan  

 kirkeministeren bestemme, at genopslag af stillingen skal foretages og  

 fornyet indstilling finde sted.
Stk. 2. En ansøger, som ved første afstemning på indstillingsmødet har  

 opnået alle afgivne stemmer, skal udnævnes i stillingen.
Er der i pastoratet  

 ikke normeret andre stillinger som sognepræst, skal en ansøger, der ved  

 første afstemning har opnået 2/3 af de afgivne stemmer, ansættes.
 Stk. 3. Ved ansættelse i præstestillinger i pastorater med flere  

 præstestillinger skal kirkeministeren tage hensyn til mindretal i pastoratet.
§ 12. Hvis et pastorats menighedsråd skønner, at der i pastoratet er et  

 udbredt ønske om, at en bestemt person ansættes i en ledig stilling i  

 pastoratet, eller såfremt 20 pct. af de stemmeberettigede medlemmer af  

 folkekirken i pastoratet ansøger om ansættelse af en bestemt person i  

 stillingen, kan kirkeministeren uanset bestemmelsen i § 11 imødekomme ønsket,  

 hvis 1) ansøgning herom er kirkeministeren i hænde senest 14 dage efter  

 ansøgningsfristens udløb og 2) der ved afstemning på et efterfølgende menighedsmøde for hele  

 pastoratet afgives 2/3 af stemmerne for ansættelse af den pågældende.
Stk. 2. Menighedsmøde efter stk. 1 berammes og bekendtgøres af biskoppen,  

 der ligeledes leder mødet.
Biskoppen kan bestemme, at menighedsmødet deles i  

 flere møder, såfremt forholdene begrunder det.
Møderne skal i så fald  

 afholdes samtidig.
Biskoppen beskikker mødeleder for den del af  

 menighedsmødet, som biskoppen ikke selv leder.
I øvrigt finder bestemmelsen i  

 § 35 i lov om menighedsråd tilsvarende anvendelse.
§ 13. Bestemmelserne i §§ 9-10 og § 11, stk. 1, gælder også ved  

 ansættelser af 1 års varighed eller mere af hjælpepræst med en  

 beskæftigelsesgrad mindst svarende til halvtidsbeskæftigelse.
Dette gælder  

 dog ikke, såfremt hjælpepræstestillingen er oprettet med henblik på helt  

 eller overvejende at betjene institutioner eller grupper af personer, for  

 hvilke der ikke er oprettet menighedsråd.
Kapitel 3 Ansættelse i stillinger som provst § 14. Af de indkomne ansøgninger til en ledig stilling som provst  

 indstiller biskoppen til kirkeministeren 3 ansøgere i prioriteret rækkefølge.
 Stk. 2. Kirkeministeren indstiller en af de tre indstillede ansøgere til  

 kgl. udnævnelse.
 Stk. 3. Stk. 1 og stk. 2 gælder ikke for ansættelse som domprovst og  

 værnsprovst.
Kapitel 4 Ansættelse i stillinger som domprovst § 15. Biskoppen afholder et møde med domsognets menighedsråd, hvor de  

 indkomne ansøgninger til en ledig stilling som domprovst gennemgås.
På et  

 møde, der afholdes af menighedsrådet alene senest 3 uger efter det første  

 møde, afgiver menighedsrådet en udtalelse om mindst 3 ansøgere opstillet i  

 prioriteret rækkefølge.
Stk. 2. Biskoppen afgiver udtalelse om mindst 3 ansøgere opstillet i  

 prioriteret rækkefølge.
Biskoppen er frit stillet med hensyn til, hvilke  

 ansøgere han vil udtale sig om.
Biskoppen sender ansøgningerne med  

 menighedsrådets og sin egen udtalelse til Kirkeministeriet.
 Stk. 3. Kirkeministeren træffer afgørelse om, hvilken ansøger der skal  

 indstilles til kgl. udnævnelse, dog således, at indstilling til kgl.  

 udnævnelse af en ansøger, der ikke er omfattet af biskoppens udtalelse, ikke  

 kan ske, før sagen har været forhandlet med biskoppen.
Kapitel 5 Ansættelse i stillinger som kirke- og kirkegårdsfunktionær § 16. Ansættelse og afskedigelse af kirke- og kirkegårdsfunktionær  

 foretages af menighedsrådet efter regler fastsat af kirkeministeren.
Dog kan  

 uansøgt afsked af varigt tjenestemandsansatte kirke- og  

 kirkegårdsfunktionærer, jf. § 26, stk. 2, i lov om tjenestemænd i staten,  

 folkeskolen og folkekirken kun foretages af kirkeministeren.
Kapitel 6 Ansættelse i stillinger ved stiftsadministrationerne § 17. Kirkeministeren træffer bestemmelse om oprettelse og nedlæggelse af  

 stillinger ved stiftsadministrationerne og foretager ansættelse og  

 afskedigelse fra disse stillinger.
Kirkeministeren kan overlade  

 ansættelseskompetencen helt eller delvis til vedkommende stiftsøvrighed.
Kapitel 7 Særlige bestemmelser vedrørende præster § 18. Til stillinger som sognepræst knyttes tjenestebolig.
Kirkeministeren  

 kan dog undtage herfra.
§ 19. En biskop kan efter regler fastsat af kirkeministeren og efter  

 indstilling fra vedkommende præst og menighedsråd tillade, at der antages  

 medhjælp til konfirmandundervisning.
Udgifterne hertil afholdes af  

 kirkekassen (præstegårdskassen).
 § 20. Kirkeministeren kan tillade, at der af fællesfonden, jf. kapitel 2 i  

 lov om folkekirkens økonomi, afholdes udgifter til det arbejde, der udføres  

 af præster, som er omfattet af bestemmelsen i § 8, stk. 3.
Kapitel 8 Særlige bestemmelser vedrørende kirke- og kirkegårdsfunktionærer § 21. Løn- og ansættelsesvilkår for de i folkekirken ansatte  

 personalegrupper fastsættes af finansministeren.
Dog fastsættes løn- og  

 ansættelsesvilkår for tjenestemandsansat personale og personale, der er ansat  

 på tjenestemandslignende vilkår, i henhold til bestemmelserne i §§ 45-48 i  

 lov om tjenestemænd i staten, folkeskole og folkekirken.
 § 22. Menighedsrådet træffer afgørelse om kirkebetjeningens ordning efter  

 regler fastsat af kirkeministeren.
 Stk. 2. Kirkeministeren fastsætter efter forhandling med menighedsrådet og  

 den faglige organisation, i hvilke stillinger tjenestemandsansættelse skal  

 finde sted.
 § 23. De organisationer, der er nævnt i § 49 i lov om tjenestemænd i  

 staten, folkeskolen og folkekirken, har forhandlingsret over for alle  

 vedkommende kirkelige myndigheder i spørgsmål vedrørende kirkefunktionærer,  

 der er ansat som tjenestemænd eller på tjenestemandslignende vilkår.
 Stk. 2. Menighedsrådet kan ikke afgøre sager, der vedrører en  

 kirkefunktionærs forhold, forinden den pågældende har haft lejlighed til at  

 udtale sig i sagen.
Kapitel 9 Understøttelse § 24. Kirkeministeren kan tillægge ansatte, der fratræder uden ret til  

 pension, eller disses efterlevende ægtefæller understøttelse, der beregnes  

 efter de for ydelse af understøttelse til ikkepensionssikret personale i  

 statens tjeneste gældende regler.
Kapitel 10 Ikrafttrædelses- og overgangsbestemmelser m.v.
 § 25. Loven træder i kraft den 1. januar 1991.
 Stk. 2. Samtidig ophæves:
 1) § 15, stk. 6, §§ 33-34 og §§ 39-43 a i lov nr. 280 af 30. juni 1922 om  

 menighedsråd, jf. lovbekendtgørelse nr. 758 af 7. december 1987.
 2) § 10 i lov nr. 218 af 16. juni 1962 om adgang til præsteembeder  

 i folkekirken.
 3) Lov nr. 274 af 13. maj 1987 om adgang til præstestillinger i  

 folkekirken.
4) § 32 og § 34 i lov om folkekirkens lønningsvæsen m.m.,  

 jf. lovbekendtgørelse nr. 384 af 25. august 1980 Stk. 3. De hidtil gældende regler for ansættelse i præstestillinger ved  

 Skt.
Petri Kirke i København forbliver i kraft.
 Stk. 4. Reglerne i kapitel 2 gælder for præstestillinger, der er ledige  

 ved lovens ikrafttræden.
§ 26. Loven gælder ikke for Færøerne og Grønland.
Loven kan ved kgl.  

 anordning helt eller delvis sættes i kraft for Færøerne med de afvigelser,  

 som de særlige færøske forhold tilsiger.
Oprindeligt fremsat forslag Kapitel 1 Ansættelsesbetingelser ved ansættelse i præstestilling § 1. I præstestillinger i den danske folkekirke kan ansættes:
1) personer, der har bestået teologisk kandidateksamen fra et dansk  

 universitet, 2) personer, der har virket som præst i den grønlandske kirke, og som har  

 bestået den af Landstinget i Grønland forordnede videregående uddannelse i  

 kristendomskundskab, samt behersker det danske sprog og 3) personer, der i mindst 7 år har virket som præst for  

 evangelisk-lutherske frimenigheder, der opfylder betingelserne for at få  

 folkekirkens kirker overladt til brug, hvis biskoppen i det stift, hvor  

 vedkommende senest har virket som frimenighedspræst, anbefaler dette.
 Stk. 2. Præster skal være medlem af folkekirken.
 Stk. 3. Kirkeministeren kan bestemme, at deltagelse i uddannelse på  

 folkekirkens institutioner til uddannelse og efteruddannelse af præster er en  

 betingelse for ansættelse som præst.
 § 2. Kirkeministeren kan undtagelsesvis give en person, der ikke opfylder  

 betingelserne i § 1, stk. 1, tilladelse til at søge præstestilling, såfremt  

 den pågældende i fremtrædende grad har vist sig i besiddelse af egenskaber,  

 der har væsentlig betydning for varetagelse af præstestilling.
 Stk. 2. Tilladelse kan kun gives, hvis ansøgeren er fyldt 35 år og består  

 en af kirkeministeren fastsat prøve.
 § 3. En person, der ikke opfylder betingelserne i § 1, stk. 1, kan  

 ansættes i præstestilling efter bestemmelsen i § 12, såfremt dette tiltrædes  

 af biskoppen.
 Stk. 2. Stk. 1 gælder også ved ansættelse af præst for en valgmenighed,  

 såfremt det vedtages på et menighedsmøde (generalforsamling) i valgmenigheden  

 med et flertal på 2/3 af de afgivne stemmer.
 § 4. Præster ansat efter § 3 kan søge forflyttelse efter 7 års ansættelse  

 som præst i folkekirken, såfremt dette anbefales af biskoppen i det stift, i  

 hvilket præsten er ansat.
 § 5. Ved ansættelse som præst i folkekirken eller stadfæstelse som  

 valgmenighedspræst i folkekirken, skal folkekirkens præsteløfte aflægges.
§ 6. Præstestilling for de tyske menigheder i Åbenrå, Sønderborg og Tønder  

 samt ved Vor Frue Kirke i Haderslev og ved Skt.
Petri Kirke i København kan  

 tillige søges af personer, der har bestået teologisk kandidateksamen fra en  

 tysk evangelisk-luthersk læreanstalt.
 § 7. Stilling som domprovst kan kun besættes med en person, der har  

 bestået teologisk kandidateksamen fra et dansk universitet.
Kapitel 2 Ansættelse i præstestilling § 8. Menighedsråd medvirker ved ansættelse i stillinger som sognepræst  

 efter reglerne i dette kapitel.
 Stk. 2. Reglerne i dette kapitel gælder ikke for stillinger som  

 sognepræst, der er forbundet med stilling som værnsprovst eller domprovst.
 Stk. 3. Kirkeministeren fastsætter særlige regler om fremgangsmåden ved  

 ansættelse i præstestillinger, der helt eller overvejende er oprettet med  

 henblik på betjening af institutioner eller grupper af personer, for hvilke  

 der ikke er oprettet menighedsråd.
 Stk. 4. Kirkeministeren fastsætter endvidere særlige regler om  

 fremgangsmåden ved ansættelse i præstestillinger for menigheder, for hvilke  

 der er oprettet menighedsråd i medfør af § 3 i lov om menighedsråd.
§ 9. Et pastorats menighedsråd afgiver indstilling om ansættelse i ledige  

 stillinger som sognepræst i pastoratet.
Er en sognepræstestilling oprettet  

 for flere pastorater, afgives indstilling af disse pastoraters menighedsråd.
Stk. 2. Skal flere menighedsråd medvirke ved indstillingen efter stk. 1,  

 afgives indstillingen i et fællesmøde.
Kirkeministeren kan bestemme, at det  

 af afstemningsresultatet skal fremgå, hvorledes stemmerne er faldet inden for  

 hvert enkelt af de menighedsråd, der deltager i indstillingen.
 Stk. 3. Kirkeministeren fastsætter nærmere regler om fremgangsmåden ved  

 menighedsråds afgivelse af indstilling.
§ 10. Forinden indstilling afgives efter § 9, afholdes der et møde mellem  

 biskoppen og menighedsrådet (menighedsrådene), hvorunder biskoppen orienterer  

 om ansøgerne.
Mødet berammes af biskoppen snarest muligt efter  

 ansøgningsfristens udløb og ledes af biskoppen.
Efter anmodning af et eller  

 flere menighedsrådsmedlemmer, eller såfremt biskoppen anser det for  

 ønskeligt, skal der afholdes yderligere et orienterende møde mellem biskop og  

 menighedsråd.
§ 11. Kirkeministeren kan ikke ansætte en ansøger, som ikke er omfattet af  

 menighedsrådets indstilling.
Såfremt særlige omstændigheder foreligger, kan  

 kirkeministeren bestemme, at genopslag af stillingen skal foretages, og  

 fornyet indstilling finde sted.
Stk. 2. En ansøger, som ved første afstemning på indstillingsmødet har  

 opnået alle afgivne stemmer, skal udnævnes i stillingen.
Er der i pastoratet  

 ikke normeret andre stillinger som sognepræst, skal en ansøger, der ved  

 første afstemning har opnået 2/3 af de afgivne stemmer, ansættes.
 Stk. 3. Ved ansættelse i præstestillinger i pastorater med flere  

 præstestillinger skal kirkeministeren tage hensyn til mindretal i pastoratet.
§ 12. Hvis et pastorats menighedsråd skønner, at der i pastoratet er et  

 udbredt ønske om, at en bestemt person ansættes i en ledig stilling i  

 pastoratet, eller såfremt 20 pct. af de stemmeberettigede medlemmer af  

 folkekirken i pastoratet ansøger om ansættelse af en bestemt person i  

 stillingen, kan kirkeministeren uanset bestemmelsen i § 11 imødekomme ønsket,  

 hvis 1) ansøgning herom er kirkeministeren i hænde senest 14 dage efter  

 ansøgningsfristens udløb, og 2) der ved afstemning på et efterfølgende menighedsmøde for hele  

 pastoratet afgives 2/3 af stemmerne for ansættelse af den pågældende.
Stk. 2. Menighedsmøde efter stk. 1 berammes og bekendtgøres af biskoppen,  

 der ligeledes leder mødet.
Biskoppen kan bestemme, at menighedsmødet deles i  

 flere møder, såfremt forholdene begrunder det.
Møderne skal i så fald  

 afholdes samtidig.
Biskoppen beskikker mødeleder for den del af  

 menighedsmødet, som biskoppen ikke selv leder.
I øvrigt finder bestemmelsen i  

 § 35 i lov om menighedsråd tilsvarende anvendelse.
§ 13. Bestemmelserne i §§ 9-10 og § 11, stk. 1 gælder også ved ansættelser  

 af 1 års varighed eller mere af hjælpepræst med en beskæftigelsesgrad mindst  

 svarende til halvtidsbeskæftigelse.
Dette gælder dog ikke, såfremt  

 hjælpepræstestillingen er oprettet med henblik på helt eller overvejende at  

 betjene institutioner eller grupper af personer, for hvilke der ikke er  

 oprettet menighedsråd.
Kapitel 3 Ansættelse i stillinger som provst § 14. Af de indkomne ansøgninger til en ledig stilling som provst  

 indstiller biskoppen til kirkeministeren 3 ansøgere i prioriteret rækkefølge.
 Stk. 2. Kirkeministeren indstiller en af de tre indstillede ansøgere til  

 kgl. udnævnelse.
 Stk. 3. Stk. 1 og stk. 2 gælder ikke for ansættelse som domprovst og  

 værnsprovst.
Kapitel 4 Ansættelse i stillinger som domprovst § 15. Biskoppen afholder et møde med domsognets menighedsråd, hvor de  

 indkomne ansøgninger til en ledig stilling som domprovst gennemgås.
På et  

 møde, der afholdes af menighedsrådet alene senest 3 uger efter det første  

 møde, afgiver menighedsrådet en udtalelse om mindst 3 ansøgere opstillet i  

 prioriteret rækkefølge.
Stk. 2. Biskoppen afgiver udtalelse om mindst 3 ansøgere opstillet i  

 prioriteret rækkefølge.
Biskoppen er frit stillet med hensyn til, hvilke  

 ansøgere han vil udtale sig om.
Biskoppen sender ansøgningerne med  

 menighedsrådets og sin egen udtalelse til Kirkeministeriet.
 Stk. 3. Kirkeministeren træffer afgørelse om, hvilken ansøger, der skal  

 indstilles til kgl. udnævnelse, dog således, at indstilling til kgl.  

 udnævnelse af en ansøger, der ikke er omfattet af biskoppens udtalelse ikke  

 kan ske, før sagen har været forhandlet med biskoppen.
Kapitel 5 Ansættelse i stillinger som kirke- og kirkegårdsfunktionær § 16. Ansættelse og afskedigelse af kirke- og kirkegårdsfunktionær  

 foretages af menighedsrådet efter regler fastsat af kirkeministeren.
Dog kan  

 uansøgt afsked af varigt tjenestemandsansatte kirke- og  

 kirkegårdsfunktionærer, jf. § 26, stk. 2 i lov om tjenestemænd i staten,  

 folkeskolen og folkekirken kun foretages af kirkeministeren.
Kapitel 6 Ansættelse i stillinger ved stiftsadministrationerne § 17. Kirkeministeren træffer bestemmelse om oprettelse og nedlæggelse af  

 stillinger ved stiftsadministrationerne og foretager ansættelse og  

 afskedigelse fra disse stillinger.
Kirkeministeren kan overlade  

 ansættelseskompetencen helt eller delvis til vedkommende stiftsøvrighed.
Kapitel 7 Særlige bestemmelser vedrørende præster § 18. Til stillinger som sognepræst knyttes tjenestebolig.
Kirkeministeren  

 kan dog undtage herfra.
§ 19. En biskop kan efter regler fastsat af kirkeministeren og efter  

 indstilling fra vedkommende præst og menighedsråd tillade, at der antages  

 medhjælp til konfirmandundervisning.
Udgifterne hertil afholdes af  

 kirkekassen (præstegårdskassen).
 § 20. Kirkeministeren kan tillade, at der af fællesfonden, jf. kapitel 2 i  

 lov om folkekirkens økonomi, afholdes udgifter til det arbejde, der udføres  

 af præster, som er omfattet af bestemmelsen i § 8, stk. 3.
Kapitel 8 Særlige bestemmelser vedrørende kirke- og kirkegårdsfunktionærer § 21. Løn- og ansættelsesvilkår for de i folkekirken ansatte  

 personalegrupper fastsættes af finansministeren.
Dog fastsættes løn- og  

 ansættelsesvilkår for tjenestemandsansat personale og personale, der er ansat  

 på tjenestemandslignende vilkår, i henhold til bestemmelserne i §§ 45-48 i  

 lov om tjenestemænd i staten, folkeskole og folkekirken.
 § 22. Menighedsrådet træffer afgørelse om kirkebetjeningens ordning efter  

 regler fastsat af kirkeministeren.
 Stk. 2. Kirkeministeren fastsætter efter forhandling med menighedsrådet og  

 den faglige organisation, i hvilke stillinger tjenestemandsansættelse skal  

 finde sted.
 § 23. De organisationer, der er nævnt i § 49 i lov om tjenestemænd i  

 staten, folkeskolen og folkekirken, har forhandlingsret over for alle  

 vedkommende kirkelige myndigheder i spørgsmål vedrørende kirkefunktionærer,  

 der er ansat som tjenestemænd eller på tjenestemandslignende vilkår.
 Stk. 2. Menighedsrådet kan ikke afgøre sager, der vedrører en  

 kirkefunktionærs forhold, forinden den pågældende har haft lejlighed til at  

 udtale sig i sagen.
Kapitel 9 Understøttelse § 24. Kirkeministeren kan tillægge ansatte, der fratræder uden ret til  

 pension, eller disses efterlevende ægtefæller, understøttelse, der beregnes  

 efter de for ydelse af understøttelse til ikke-pensionssikret personale i  

 statens tjeneste gældende regler.
Kapitel 10 Ikrafttrædelses- og overgangsbestemmelser m.v.
 § 25. Loven træder i kraft den 1. januar 1991.
 Stk. 2. Samtidig ophæves:
 1) § 15, stk. 6, §§ 33-34 og §§ 39-43a i lov nr. 280 af 30. juni 1922 om  

 menighedsråd, jf. lovbekendtgørelse nr. 758 af 7. december 1987.
 2) § 10 i lov nr. 218 af 16. juni 1962 om adgang til præsteembeder i  

 folkekirken.
 3) Lov nr. 274 af 13. maj 1987 om adgang til præstestillinger i  

 folkekirken.
4) § 32 og § 34 i lov om folkekirkens lønningsvæsen m.m., jf.  

 lovbekendtgørelse nr. 384 af 25. august 1980 Stk. 3. De hidtil gældende regler for ansættelse i præstestillinger ved  

 Skt.
Petri Kirke i København forbliver i kraft.
 Stk. 4. Reglerne i kapitel 2 gælder for præstestillinger, der er ledige  

 ved lovens ikrafttræden.
§ 26. Loven gælder ikke for Færøerne og Grønland.
Loven kan ved kgl.  

 anordning helt eller delvis sættes i kraft for Færøerne med de afvigelser,  

 som de særlige færøske forhold tilsiger.
Bemærkninger til lovforslaget Almindelige bemærkninger til lovforslaget Med lovforslaget afsluttes i det væsentlige den modernisering og ændrede  

 systematisering af den kirkelige lovgivning, som påbegyndtes i folketingsåret  

 1983-84 med vedtagelsen af lov om valg til menighedsråd, og som senere er  

 videreført ved lov om menighedsråd (1983-84), lov om folkekirkens økonomi  

 (1984-85), lov om bestyrelse og brug af folkekirkens kirker m.m. (1985-86) og  

 lov om folkekirkens kirkebygninger og kirkegårde (1985-86). Under  

 forudsætning af lovforslagets vedtagelse vil der i den hidtidige lovgivning,  

 som har været inddraget under arbejdet, alene være reglerne om medlemskab af  

 folkekirken og om sognebåndsløsning tilbage.
Reglerne om ansættelse i stillinger i folkekirken findes i øjeblikket  

 spredt i forskellige love.
Folkekirkens tjenestemænd er omfattet af reglerne  

 i lov om tjenestemænd i staten, folkeskolen og folkekirken, lov om kgl.  

 udnævnelse af visse tjenestemænd og lov om åremålsansættelse af tjenestemænd  

 og ansatte på tjenestemandslignende vilkår.
Disse regler suppleres for så  

 vidt angår sognepræster og domprovster af opretholdte regler i den ældre  

 menighedsrådslovgivning, jf.
Kirkeministeriets lovbekendtgørelse nr. 758 af  

 7. december 1987. Endvidere er der ved lov om adgang til præstestillinger i  

 folkekirken fastsat bestemmelser om uddannelseskrav til ansøgere til  

 præstestilling.
Med hensyn til ansættelse i folkekirkens øvrige stillinger,  

 der ikke er tjenestemandsstillinger, er lovbestemmelserne sparsomme.
Blandt  

 de opretholdte regler i den tidligere lov om folkekirkens lønningsvæsen m.m.  

 findes en bestemmelse i § 34 om ansættelse som hjælpepræst samt om medhjælp  

 til konfirmationsundervisningen og i § 32 om kirkebetjeningens forhold.  

 Sidstnævnte bestemmelse giver kirkeministeren bemyndigelse til at fastsætte  

 regler om kirkebetjeningens ordning, herunder ansættelsesregler.
Forslaget til en særlig ansættelseslov for folkekirken har været forberedt  

 i et udvalg (ansættelseslovudvalget), som nedsattes af Kirkeministeriet den  

 28. januar 1987. I udvalget var biskopperne, Landsforeningen af  

 Menighedsrådsmedlemmer samt de forhandlingsberettigede  

 tjenestemandsorganisationer repræsenteret.
Udvalget afgav sin betænkning den  

 19. juni 1989 (betænkning nr. 1182/1989).
Lovforslaget er ændret på væsentlige punkter i forhold til lovudkastet på  

 grundlag af de indkomne høringssvar.
Iøvrigt er der foretaget forskellige  

 lovtekniske justeringer.
 Det er såvel i betænkningen som i dette lovforslag lagt til grund, at  

 ansættelsesreglerne for så vidt angår tjenestemænd i folkekirken skal  

 supplere og ikke helt eller delvis erstatte reglerne i tjenestemandsloven.  

 Lovforslagets regler kan derfor ikke for disse personalegruppers vedkommende  

 stå alene, men må sammenholdes med tjenestemandslovens bestemmelser.
 Idet man i øvrigt henviser til bemærkningerne til de enkelte bestemmelser  

 i lovforslaget, skal man her omtale hovedpunkterne i lovforslaget.
1. Uddannelseskrav Uddannelseskrav er fastsat for præstestillinger ved lov nr. 247 af 13. maj  

 1987 om adgang til præstestillinger i folkekirken.
Uddannelseskravet er en  

 ansættelsesbetingelse, og reglerne herom hører derfor naturligt hjemme i en  

 ansættelseslov.
Ved fremsættelsen i folketinget af forslaget til lov om  

 ansættelse i præstestillinger i folkekirken (nu lov nr. 274 af 13. maj 1987)  

 gjorde den daværende kirkeminister da også opmærksom på det rimelige i at  

 overføre reglerne til en kommende ansættelseslov (Folketingstidende 1986-87  

 bind IV, spalte 4991-4993).
Der er ikke foreslået ændringer i de nugældende regler, der har virket i  

 så kort tid, at det ikke er anset for rimeligt at genoverveje reglerne.  

 Særligt bemærkes, at den ækvivalensvurdering, som foretages af de teologiske  

 fakulteter vedrørende uddannelse andetsteds, synes at virke  

 tilfredsstillende.
Ved ækvivalensvurdering kan anden uddannelse træde i  

 stedet for dele af den teologiske kandidatuddannelse, eller uddannelsen kan  

 anses for fuldt ud ækvivalerende en teologisk kandidatuddannelse ved et dansk  

 universitet.
I sidstnævnte tilfælde udsteder fakulteterne et ækvivalensbevis,  

 som af Kirkeministeriet ligestilles med bevis for teologisk kandidateksamen.
Ved behandlingen af forslaget til loven om adgang til præstestillinger i  

 folkekirken måtte spørgsmålet om lovfæstelse af den praktisk-teologiske  

 uddannelse, som teologiske kandidater skal have gennemført som et supplement  

 til den teologiske kandidateksamen forinden ansættelse i præstestilling,  

 udskydes, da overvejelserne om en nyordning af uddannelsen ikke var  

 tilendebragt.
Den gang beroede nyordningen på afslutning af forhandlingerne  

 mellem Undervisningsministeriet og de teologiske fakulteter om en ny  

 studieordning for de teologiske kandidatstudier.
Disse forhandlinger er nu i  

 det væsentlige ført til ende.
Kirkeministeriet har den 10. februar 1989 nedsat en arbejdsgruppe, der  

 skal følge denne udvikling op og på baggrund af den nye studieordning stille  

 forslag om den fremtidige supplerende praktisk-teologiske uddannelse for  

 vordende præster.
I forbindelse hermed skal arbejdsgruppen tillige planlægge  

 en efteruddannelse i de første ansættelsesår.
Som grundlag for arbejdet skal  

 arbejdsgruppen foretage en undersøgelse af de erfaringer, som de i de seneste  

 år ansatte præster har gjort med hensyn til den nuværende praktisk-teologiske  

 uddannelse.
 Arbejdet i denne arbejdgruppe forventes afsluttet i begyndelsen af 1990.
 I konsekvens af arbejdet i arbejdsgruppen er i forslaget til  

 ansættelseslov optaget en bestemmelse, der udfærdiges som en bemyndigelse til  

 kirkeministeren til at bestemme, at praktisk teologisk uddannelse og  

 efteruddannelse kan gøres til en betingelse for ansættelse som præst.
Der er til de overførte bestemmelser føjet en bestemmelse om  

 præstestillingerne for de tyske menigheder i Sønderjylland (lovforslagets §  

 6). Efter den foreslåede bestemmelse skal disse stillinger kunne søges også  

 af personer, der har bestået kandidateksamen fra en tysk evangelisk-luthersk  

 læreanstalt.
Bestemmelsen er i overensstemmelse med gældende praksis.
 Kravet i § 43 a i den gamle menighedsrådslov (lovbekendtgørelse nr. 758 af  

 7. december 1987) om, at personer, der ansættes som domprovst, skal have  

 bestået teologisk kandidateksamen fra et dansk universitet, er opretholdt ved  

 forslagets § 7. Derimod er det skønnet overflødigt at videreføre bestemmelsen  

 om, at de tillige skal opfylde betingelserne for at søge præstestilling, idet  

 dette følger af, at domprovstestillingerne er forbundet med præstestillinger  

 ved domkirkerne.
Der er ikke foreslået optaget uddannelseskrav i loven for andre  

 stillingsgrupper.
For en enkelt kirkefunktionærgruppe (kordegne) er  

 uddannelseskrav fastsat i medfør af § 4 i tjenestemandsloven.
Denne  

 bestemmelse vil give tilstrækkelig hjemmel for uddannelseskrav også i andre  

 tilfælde, såfremt behovet herfor skulle opstå.
2. Ansættelses- og indstillingsregler Det er ved tjenestemandslovens § 3 fastlagt, hvem der er  

 ansættelsesmyndighed for tjenestemænd, herunder også tjenestemænd i  

 folkekirken.
Efter denne bestemmelse udnævnes tjenestemænd enten af kongen  

 eller af vedkommende minister, der dog ved bekendtgørelse helt eller delvis  

 kan overlade udnævnelseskompetencen til andre.
Ansættelsesreglerne i  

 lovforslaget for så vidt angår tjenestemandsstillingerne som præst og provst  

 vedrører derfor alene spørgsmålet om, i hvilket omfang menighedsrådene og  

 andre skal medvirke ved besættelse af stillingerne, og ikke  

 udnævnelseskompetencen som sådan.
Ansættelseslovudvalget har i sin betænkning (side 33-34) foreslået, at  

 regler, der i hovedprincipperne svarer til de nugældende, videreføres for de  

 almindelige sognepræstestillinger, der er oprettet til betjening af  

 sognemenighederne.
De nugældende regler findes i §§ 33-34 og §§ 39-43 i  

 menighedsrådsloven af 1922, jf. bekendtgørelse nr. 758 af 7. december 1987.  

 Efter disse bestemmelser skal et pastorats menighedsråd indstille normalt 3  

 ansøgere til en ledig præstestilling i pastoratet.
Indstillingen sker, efter  

 at biskoppen har haft mulighed for at vejlede menighedsrådet om ansøgerne, og  

 ved en afstemningsprocedure, der er beskrevet i loven (§ 40). Kirkeministeren  

 er ved udnævnelsen bundet af indstillingen og kan altså ikke udnævne en  

 ansøger, der ikke er omfattet af indstillingen.
Har en ansøger ved første  

 afstemning fået alle stemmer, er ministeren endda bundet til at udnævne denne  

 ansøger.
Disse principper forudsættes som nævnt videreført for de sædvanlige  

 sognepræstestillinger, oprettet til betjening af sognemenighederne, jf.  

 lovforslagets §§ 8-11 og bemærkningerne til disse.
Derimod har  

 ansættelseslovudvalget ikke anset det for overensstemmende med de hensyn, der  

 skal varetages i ansættelsesproceduren, at lade disse regler omfatte også  

 sognepræstestillinger, der helt eller overvejende er oprettet med henblik på  

 betjening af institutioner (sygehuse, fængsler m.v.) eller grupper af  

 personer, for hvilke der ikke er oprettet menighedsråd.
De  

 indstillingsregler, der bør gælde i disse situationer, må efter udvalgets  

 opfattelse afpasses efter stillingernes egenart, men således at der gives  

 såvel menighedsrådet som institutionens ledelse tilfredsstillende mulighed  

 for at fremkomme med sine synspunkter.
Disse må derpå afvejes i forhold til  

 hinanden af kirkeministeren i samråd med vedkommende biskop.
Der henvises i  

 øvrigt til bemærkningerne til § 8.
Endvidere henvises til §§ 9-10 og bemærkningerne hertil om  

 menighedsrådenes indstillingsprocedure.
Ved § 11 er kirkeministerens  

 bundethed af menighedsrådenes indstilling foreslået udvidet noget i  

 overensstemmelse med ansættelseslovudvalgets indstilling og mangeårig  

 praksis.
Der har ikke hidtil i lovgivningen været regler om menighedsrådenes  

 medvirken ved ansættelse i stilling som hjælpepræst.
En bestemmelse herom er  

 optaget i lovforslagets § 13. Bestemmelsen i § 34 i lov om folkekirkens  

 lønningsvæsen m.m., er det derimod skønnet ufornødent at videreføre.  

 Bestemmelsen giver kirkeministeren hjemmel til at ansætte hjælpepræster i  

 visse situationer og havde sammenhæng med, at hjælpepræsters løn tidligere  

 blev afholdt helt af kirkelige midler (fællesfonden). Dette ændredes ved lov  

 om folkekirkens økonomi, således at hjælpepræsters løn nu afholdes på samme  

 måde som lønnen til sognepræster - altså delvis af staten og delvis af  

 fællesfonden.
Oprettelse af stillinger som hjælpepræst er derfor hjemlet i  

 almindelige bevillingsforudsætninger.
 Den mulighed, der hidtil har været for et menighedsråd eller 20 pct. af de  

 stemmeberettigede folkekirkemedlemmer i et pastorat til at søge en  

 præstestilling i pastoratet besat med en bestemt person - den såkaldte  

 »kåringsbestemmelse« - er foreslået videreført i § 12 i en  

 forenklet form.
Yderligere skal her i forbindelse med bestemmelserne i kapitel 2 kun  

 bemærkes, at bestemmelsen i § 33 i den gamle menighedsrådslov  

 (lovbekendtgørelse nr. 758 af 7. december 1987) om opslag af ledige  

 stillinger som præst ikke er foreslået videreført, idet opslagsforpligtelsen  

 allerede følger af tjenestemandslovens § 5. Heller ikke bestemmelsen i samme  

 lovs § 42, stk. 2, foreslås videreført.
Efter denne bestemmelse kan  

 kirkeministeren fravige de almindelige regler om ansættelse, såfremt to  

 præster, der begge har været ansat i mere end 5 år i deres stilling, ønsker  

 at bytte stilling.
Da bestemmelsen tillige forudsætter kvalificeret flertal  

 herfor i begge menighedsråd, er der reelt kun tale om fravigelse af  

 opslagsreglen, og en sådan fravigelse kunne naturligt hjemles i de  

 opslagsregler, der skal udfærdiges af kirkeministeren i medfør af § 40, stk.  

 2, jf. § 5, stk. 8, i tjenestemandsloven.
3. Provstestillingerne Stillingen som provst besættes efter den nuværende ordning med en af  

 præsterne i provstiet.
En ledig stilling som provst opslås internt i  

 provstiet efter reglerne i Kirkeministeriets cirkulære af 7. september 1979.  

 Ansøgningsberettigede er kun præster, der allerede er ansat i provstiet, og  

 præster, der er ansøgere til den præstestilling, der eventuelt bliver ledig  

 ved den hidtidige provsts fratræden.
 Denne ordning foreslås videreført ligesom der i lovforslaget er optaget en  

 bestemmelse, svarende til § 43a i menighedsrådsloven af 1922, jf.  

 bekendtgørelse nr. 758 af 7. december 1987 om ansættelse i stillinger som  

 domprovst.
 Der henvises i øvrigt til bemærkningerne til § 14 og § 15.
4. Kirke- og kirkegårdsfunktionærer Den nugældende kirkelige lovgivning indeholder ingen regler om  

 ansættelseskompetencen vedrørende stillinger som kirke- og  

 kirkegårdsfunktionær.
Kompetenceforholdet foreslås fastlagt ved bestemmelsen  

 i § 16.
Kapitel 8 i lovforslaget indeholder de grundlæggende bestemmelser for  

 administrationen af kirke- og kirkegårdsfunktionærers løn- og  

 ansættelsesvilkår.
Bestemmelserne adskiller sig ikke fra de nugældende i § 32  

 i lov om folkekirkens lønningsvæsen.
Det foreslås, at kompetencen til at fastsætte løn- og ansættelsessvilkår  

 for personalegrupper i folkekirken - altså generelle regler eller  

 aftaler/overenskomster om løn - og ansættelsesvilkår - skal forblive hos  

 finansministeren (§ 21). Hvem der er lønfastsættende myndighed for en konkret  

 stilling, vil afhænge af ansættelsesformen.
Er der tale om en  

 tjenestemandsstilling, eller en stilling, hvori ansættelse skal ske på  

 tjenestemandslignende vilkår, vil lønfastsættelsen skulle ske ved aftale  

 efter tjenestemandslovens regler.
Denne aftale indgås af Finansministeriet  

 eller efter bemyndigelse af Kirkeministeriet med centralorganisationen.
I  

 andre tilfælde er menighedsrådet beføjet til at fastsætte lønnen inden for de  

 rammer, der er fastsat for vedkommende stillingskategori.
Afgørelse om, hvorledes kirkebetjeningen skal tilrettelægges i det enkelte  

 sogn træffes af menighedsrådet (§ 22). Disse afgørelser vil omfatte: hvilke  

 opgaver der skal varetages af personalet, hvilke stillinger, der skal  

 oprettes til løsning af opgaverne, og hvorledes arbejdet skal fordeles  

 imellem de ansatte.
Menighedsrådets afgørelser skal træffes på grundlag af de  

 generelle bestemmelser, der måtte være fastsat af Kirkeministeriet.
Ansættelsesformen vil i almindelighed følge af de generelle lønregler.
Det  

 foreslås dog at fastholde den nugældende regel, hvorefter Kirkeministeriet i  

 det enkelte tilfælde skal godkende oprettelse af tjenestemandsstillinger (§  

 22, stk. 2).
Det må anses for nødvendigt som foreslået i § 23 at opretholde den  

 hidtidige bestemmelse om, at tjenestemandsorganisationerne har  

 forhandlingsret over for »vedkommende kirkelige myndigheder«  

 vedrørende deres medlemmer.
Bestemmelsen er nødvendiggjort af den opdelte  

 kompetence med hensyn til kirkefunktionærers ansættelsesforhold mellem de  

 kirkelige myndigheder.
5. Stiftsadministrationerne Under hensyn til stiftsadministrationernes voksende betydning inden for  

 folkekirkens administration er det anset for ønskeligt at lovfæste  

 ansættelses- og afskedsbeføjelsen vedrørende stillingerne under  

 stiftsadministrationerne.
 Forslaget er i overensstemmelse med mangeårig praksis.
6. Særlige bestemmelser vedrørende præster Lovforslaget indeholder i dette kapitel forskellige bestemmelser der har  

 tilknytning til præsters ansættelsesforhold, men ikke i øvrigt indbyrdes  

 forudsætter hinanden.
Der henvises derfor i det hele til bemærkningerne  

 nedenfor til de enkelte bestemmelser.
 Lovforslaget har ikke økonomiske konsekvenser for staten eller kommunerne.
 Lovforslaget er uden administrative konsekvenser.
Bemærkninger til lovforslagets enkelte bestemmelser Til kapitel 1 Om bestemmelserne i dette kapitel kan i det hele henvises til de  

 almindelige bemærkninger, pkt. 1.
Til kapitel 2 Bestemmelserne i dette kapitel omhandler ansættelse i stillinger som præst  

 i folkekirken og må betragtes som et supplement til reglerne i lov om  

 tjenestemænd i staten, folkeskolen og folkekirken om ansættelse i  

 tjenestemandsstillinger.
Bestemmelsernes hensigt er således at fastsætte, i  

 hvilket omfang kirkeministeren som ansættelsesmyndighed skal indhente  

 indstilling fra andre, inden ansættelse finder sted.
 Kapitlets bestemmelser er systematiseret således, at § 8 tager stilling  

 til, ved hvilke sognepræstestillinger menighedssråd medvirker i  

 ansættelsesproceduren, §§ 9-11 giver nærmere forskrifter for menighedsrådenes  

 medvirken, § 12 omhandler den særlige kåringssituation og § 13  

 hjælpepræstestillinger.
Til § 8 Bestemmelsen omhandler stilllingerne som sognepræst og beskriver som  

 nævnt, i hvilket omfang menighedsråd medvirker ved ansættelse i disse  

 stillinger.
Hovedreglen er angivet i stk. 1, der foreskriver, at menighedsråd  

 medvirker ved ansættelse i disse stillinger.
 Lovforslagets § 8, stk. 2-4, indeholder forslag om en række konkrete  

 undtagelser fra de almindelige regler om menighedsrådenes medvirken.
Stk. 2 undtager præstestillinger, der er forbundet med stilling som  

 værnsprovst eller domprovst.
Bestemmelsen har sammenhæng med § 15 og vil  

 blive nærmere kommenteret i bemærkningerne til denne bestemmelse.
Ved stk. 3 foreslås der givet kirkeministeren bemyndigelse til at  

 fastsætte særlige regler om fremgangsmåden ved ansættelse i præstestillinger,  

 der helt eller overvejende er oprettet med henblik på betjening af  

 institutioner eller grupper af personer, for hvilke der ikke er oprettet  

 menighedsråd (hospitalspræster, studenterpræster m.v.). Der sigtes herved  

 særligt til det ikke helt ubetydelige antal stillinger, der er oprettet som  

 sognepræst i et bestemt pastorat, men hvis eneste eller overvejende  

 arbejdsfunktion er at betjene en bestemt offentlig institution eller  

 ikke-sognebestemt gruppe af personer.
Som eksempler kan nævnes  

 studenterpræster, korshærspræster, præster ved vore største sygehuse og nogle  

 fængselspræster.
 Den foreslåede bestemmelse er i overensstemmelse med  

 ansættelseslovudvalgets forslag, jf. betænkningen, side 33-34.
 Stk. 4 undtager fra den almindelige hovedregel i stk. 1 præstestillinger  

 for menigheder, for hvilke der er oprettet menighedsråd i medfør af § 3 i lov  

 om menighedsråd.
De eneste stillinger, som bestemmelsen for tiden vil finde anvendelse på,  

 er døvepræstestillingerne.
Fremgangsmåden ved ansættelse i disse stillinger  

 er fastlagt i Kirkeministeriets bekendtgørelse nr. 211 af 11. maj 1985 om  

 menighedsråd for døvemenighederne i folkekirken.
Til §§ 9-10 Disse bestemmelser beskriver, hvorledes menighedsrådenes medvirken ved  

 ansættelse i de sognepræstestillinger, der er afgrænset ved § 8, foreslås  

 tilrettelagt.
Bestemmelserne træder i stedet for §§ 39-40 i  

 menighedsrådsloven af 1922, jf. bekendtgørelse nr. 758 af 7. december 1987.  

 Hovedprincipperne i de foreslåede nye bestemmelser svarer til principperne i  

 de nugældende bestemmelser, men en række enkeltheder afviger fra den  

 hidtidige ordning.
 De foreslåede bestemmelser er affattet som foreslået af  

 ansættelseslovudvalget, jf. betænkningen side 26-28 og 29-30. Opslag  

 forudsættes som hidtil foretaget af Kirkeministeriet.
Med hensyn til menighedsrådenes afstemningsprocedure i forbindelse med  

 beslutningen om indstillingen har udvalget foreslået, at de specificerede  

 regler herom udgår af loven og fastsættes administrativt.
Udvalget har  

 udformet udkast til sådanne regler, jf. bilaget side 86-88. Det er tilstræbt,  

 at reglerne bliver så enkle som muligt, når det samtidig tilgodeses, at  

 kirkeministeren gennem afstemningerne orienteres så godt som muligt med  

 henblik på det valg, som ministeren skal foretage mellem de indstillede.
Hvor flere menighedsråd skal medvirke ved indstillingen, skal  

 indstillingen efter forslaget besluttes i et fællesmøde.
Dette svarer til den  

 nuværende retstilstand.
Bestemmelsen i forslagets § 9, stk. 2, 2. pkt.,  

 hvorefter kirkeministeren kan bestemme, at det af afstemningsresultatet skal  

 fremgå, hvorledes stemmerne er faldet inden for hvert enkelt menighedsråd,  

 svarer til lov af 16. juni 1962 om adgang til præsteembeder i folkekirken §  

 10, som blev opretholdt ved § 7 i lov af 13. maj 1987 om adgang til  

 præstestillinger i folkekirken.
Til § 11 Bestemmelsen, der fastsætter retsvirkningen af menighedsrådets indstilling  

 for kirkeministerens ansættelseskompetence, afløser bestemmelsen i § 41 i  

 menighedsrådsloven af 1922, jf. bekendtgørelse nr. 758 af 7. december 1987.  

 Ligesom denne bestemmelse foreskriver forslaget, at kirkeministeren ikke kan  

 ansætte en ansøger, som ikke er omfattet af menighedsrådets indstilling, og  

 at en ansøger, som ved første afstemning på indstillingsmødet har opnået alle  

 afgivne stemmer, skal ansættes.
Som noget nyt foreslås det for pastorater, der kun er normeret med een  

 stilling som sognepræst, at en ansøger, der ved første afstemning har opnået  

 2/3 af de afgivne stemmer, af kirkeministeren skal udnævnes.
Denne nye  

 bestemmelse er i overensstemmelse med forslag fra ansættelseslovudvalget, der  

 i sin betænkning (side 29-30) begrunder forslaget med, at en valgmulighed for  

 kirkeministeren i disse tilfælde kun er teoretisk, og at en indskrænkning af  

 kirkeministerens kompetence på dette punkt derfor tjener til at understrege  

 realiteten i kirkeministerens valgmuligheder i andre tilfælde.  

 Ansættelseslovudvalget har peget på, at valgmuligheden bl.a. bør anvendes til  

 at tilgodese generelle personalepolitiske hensyn såsom ønskeligheden af  

 forflyttelse af en præst eller ansættelse af en teologisk kandidat, der uden  

 særlig grund har vanskeligt ved at opnå indstilling som nr. 1.
Den nugældende regel, hvorefter kirkeministeren ved ansættelse i  

 præstestillinger i pastoratet med flere præstestillinger skal tage hensyn til  

 mindretal i pastoratet, foreslås videreført som § 11, stk. 3. Som det er  

 tilfældet nu, tager bestemmelsen kun sigte på teologisk retningsbestemte  

 mindretal.
Bestemmelsen finder ikke anvendelse på stillinger som hjælpepræst,  

 jf. herved også forslagets § 13. Det er endvidere en forudsætning, at  

 mindretallet er repræsenteret i menighedsrådet med en sådan vægt, at  

 mindretallets kandidat bliver omfattet af menighedsrådets indstilling.
Kirkeministeriet kan i øvrigt tilslutte sig ansættelseslovudvalgets  

 bemærkninger om bestemmelsen (betænkningen side 30), hvorefter der jævnligt  

 lægges en med bestemmelsen ikke tilsigtet bastant forståelse af denne for  

 dagen.
Mindretalssynspunktet er kun et blandt flere hensyn, der bør indgå i  

 kirkeministerens overvejelser.
I forslagets stk. 1, 2. pkt., er optaget en bestemmelse, hvorefter  

 kirkeministeren under særlige omstændigheder kan bestemme, at genopslag af en  

 ledig præstestilling skal finde sted, efter at menighedsrådets indstilling  

 foreligger, og at fornyet indstilling skal foretages efter genopslagets  

 udløb.
I de allerfleste tilfælde vil stilling til genopslag blive taget,  

 inden menighedsrådet påbegynder sin afstemning om indstillingen.
Men der er  

 forekommet tilfælde, hvor der efter afstemningsproceduren viser sig behov for  

 at undersøge mulighederne for at tiltrække yderligere ansøgere.
Genopslag vil  

 i sådanne tilfælde kunne foretages af Kirkeministeriet også uden særlig  

 lovhjemmel, men det er anset for rigtigst at lovfæste denne mulighed i  

 forbindelse med en ny udformning af ansættelsesreglerne.
Til § 12 Bestemmelsen svarer med enkelte ændringer til § 42 i menighedsrådsloven af  

 1922 (bekendtgørelse nr. 758 af 7. december 1987) - den såkaldte  

 »kåringsparagraf«.
Bestemmelsen giver mulighed for at fravige de almindelige  

 ansættelsesregler, såfremt menighedsrådet eller 20 pct. af de  

 stemmeberettigede medlemmer af folkekirken i pastoratet senest 14 dage efter  

 ansøgningsfristens udløb ansøger om at få en bestemt person udnævnt.
Fristen  

 er i modsætning til den nugældende bestemmelse fastsat ens for rådet og  

 menighedsmedlemmerne.
Ansættelse af den pågældende skal senere have  

 tilslutning af 2/3 af stemmerne på et efterfølgende menighedsmøde, der ledes  

 af biskoppen.
 Bestemmelsen finder kun anvendelse på stillinger som sognepræst og af  

 disse kun på de stillinger, som omfattes af §§ 9-11.
 For at ansættes efter § 12 skal almindelige ansættelsesbetingelser være  

 opfyldt, idet dog sædvanligt uddannelseskrav kan fraviges, jf. lovforslagets  

 § 3.
 Den foreslåede forenkling af bestemmelsens affattelse er foreslået af  

 ansættelseslovudvalget, der til bestemmelsen har bemærket, at det ikke er  

 tilsigtet at forpligte kirkeministeren til at udnævne en person, selv om  

 bestemmelsens krav opfyldes (betænkningen side 21).
Kirkeministeriet kan tiltræde udvalgets bemærkninger.
Det må dog være  

 ønskeligt, at Kirkeministeriet såvidt muligt inden menighedsmøde berammes  

 tilkendegiver, at man ikke vil udnævne den foreslåede person.
Til § 13 Som nævnt i de almindelige bemærkninger har menighedsrådet ikke efter de  

 gældende regler nogen indstillings- og udtaleret med hensyn til ansættelse af  

 hjælpepræster.
Efterhånden som hjælpepræstestillingerne adskillige steder  

 havde fået varig karakter, er det i praksis blevet sædvanligt, at  

 Kirkeministeriet har indhentet menighedsrådets udtalelse over de indkomne  

 ansøgninger, forinden ansættelse er sket.
Det er derfor også anset for  

 rimeligt nu at lovfæste regler for menighedsrådenes medvirken ved ansættelse  

 i stillinger som hjælpepræst.
Den foreslåede bestemmelse er i overensstemmelse med  

 ansættelseslovudvalgets forslag, jf. hertil også betænkningen, side 32-33, og  

 tilsigter at opnå en balance mellem på den ene side ønskeligheden af  

 menighedsrådenes medvirken og på den anden side nødvendigheden af, at vikarer  

 og bistand kan indsættes i arbejdet med kortest muligt varsel.
Ligesom det er  

 tilfældet med sognepræstestillinger, jf. § 8, stk. 3, undtages  

 hjælpepræstestillinger, der er oprettet med henblik på helt eller overvejende  

 at betjene institutioner eller grupper af personer, for hvilke der ikke er  

 oprettet menighedsråd.
Til kapitel 3 Til § 14 Som berørt i de almindelige bemærkninger foreslås den gældende ordning  

 vedrørende provstestillinger videreført.
Efter den gældende ordning er provstestillingen knyttet til  

 sognepræstestilling i provstiet.
Ved ledighed i en provstestilling kan derfor  

 sognepræstestillingen søges for sig og provstestillingen for sig.  

 Provstestillingen kan søges af de på opslagstidspunktet tjenestemandsansatte  

 præster i provstiets sognemenigheder.
Dog vil tillige ansøgere til den  

 præstestilling, som provstestillingen hidtil har været knyttet til, såfremt  

 den bliver ledig ved provstens fratræden som provst, hvad ikke altid er  

 tilfældet - tillige kunne søge provstestillingen.
Bestemmelser herom er  

 fastsat i Kirkeministeriets cirkulære af 7. september 1979 om internt opslag  

 af provstestillinger i folkekirken.
Til kapitel 4 Til § 15 Den nugældende bestemmelse om ansættelse i domprovstestillinger i § 43 a i  

 menighedsrådsloven af 1922, jf. bekendtgørelse nr. 758 af 7. december 1987,  

 foreskriver, at domsognets menighedsråd af samtlige ansøgninger skal  

 indstille 3, og at ligeledes biskoppen skal indstille 3 - ikke nødvendigvis  

 de samme 3, som er indstillet af menighedsrådet.
Også kirkeministeren har  

 frit valg mellem samtlige ansøgere.
Bestemmelser svarende hertil er optaget i  

 forslaget til § 15.
Bestemmelserne i §§ 14-15 udstrækkes ikke til stillingerne som  

værnsprovst.
Disse omfatter stillingerne som feltprovst, orlogsprovst  

 og flyverprovst.
Stillingen som feltprovst er varigt knyttet til stillingen  

 som sognepræst ved Kastelskirken i København - en stilling som menighedsrådet  

 ikke har indstillingsret til, jf. § 34 i menighedsrådsloven af 1922, jf.  

 bekendtgørelse nr. 758 af 7. december 1987. Stillingen som orlogsprovst er  

 varigt knyttet til sognepræstestillingen ved Holmens kirke i København, med  

 hensyn til hvilken menighedsrådet efter samme lovbestemmelse ikke har  

 indstillingssret.
Stillingen som flyverprovst er ikke endnu varigt tilknyttet  

 en bestemt sognepræstestilling.
Ansættelse i stillingerne som værnsprovst sker efter forhandling mellem  

 Københavns biskop som tilsynsførende med den gejstlige betjening af de  

 militære værn, Forsvarsministeriet og Kirkeministeriet.
Det er sædvane, at  

 biskoppen til brug for disse forhandlinger orienterer sig om Kastelskirkens  

 eller Holmens menighedsråds synspunkter, såfremt det er henholdsvis  

 feltprovstestillingen og orlogsprovstestillingen, hvori ansættelse skal ske.
 Der påtænkes ingen ændring i denne fremgangsmåde.
Ifølge den nævnte bestemmelse i menighedsrådsloven af 1922 foretages  

 ansættelse i Garnisons kirkes sognepræstestilling også uden medvirken af  

 menighedsråd.
Denne undtagelse fra den almindelige regel er ikke foreslået  

 videreført, jf. betænkningen side 40.
Til kapitel 5 Til § 16 Som nævnt i de almindelige bemærkninger er der ikke i lovgivningen fastsat  

 regler om ansættelseskompetencen for stillinger som kirke- og  

 kirkegårdsfunktionær.
Dog følger det af § 3 i lov om tjenestemænd i staten,  

 folkeskolen og folkekirken, at kirkeministeren har ansættelseskompetencen  

 vedrørende tjenestemandstillinger som kirke- og kirkegårdsfunktionær.
Ved  

 bekendtgørelse nr. 546 af 1. oktober 1973 er menighedsrådene bemyndiget til  

 at foretage ansættelse i tjenestemandsstillinger og ansættelseskompetencen  

 vedrørende de øvrige kirke- og kirkegårdsfunktionærstillinger er ved anden  

 administrativ bestemmelse også henlagt til menighedsrådene.  

 Afskedskompetencen følger ansættelseskompetencen.
Undtaget herfra er dog  

 uansøgt afsked af tjenestemænd, der kun kan foretages af kirkeministeren.
 Det er fundet naturligt at lovfæste disse kompetenceregler.
Til kapitel 6 Til § 17 Det foreslås, at ansættelses- og afskedskompetencen til stillinger ved  

 stiftsadministrationerne henlægges til kirkeministeren med adgang til  

 delegation til stiftsøvrighederne.
For tjenestemandsstillingernes vedkommende  

 følger dette af tjenestemandsloven.
Når den foreslåede bestemmelse omfatter  

 også andre ansættelsesformer skyldes det dels, at det ofte vil bero på i  

 denne forbindelse uvedkommende hensyn, om ansættelse i en stilling finder  

 sted som tjenestemand eller f.eks. på overenskomst, dels af  

 stiftsadministrationernes nære sammenhæng med Kirkeministeriets forvaltning  

 taler for ønskeligheden af i et vist omfang at have fælles personalepolitik.  

 Hovedparten af stiftsadministrationernes omfattende arbejde udføres således  

 på grundlag af særlige bemyndigelser fra Kirkeministeriet.
 Delegation af ansættelseskompetencen til stiftsøvrighederne vil ske i  

 videst muligt omfang.
Til kapitel 7 I dette kapitel er optaget bestemmelser, der kun har den sammenhæng, at de  

 alle vedrører præsters ansættelsesforhold.
Der henvises derfor til  

 bemærkningerne til de enkelte bestemmelser.
Til § 18 Der findes ikke i den kirkelige lovgivning nogen bestemmelse om  

 tjenesteboligpligt for præster og om menighedsråds forpligtelser til at  

 stille tjenestebolig til rådighed.
Præsters forpligtelse til at bebo  

 tjenestebolig afledes af tjenestemandslovens § 14, stk. 1. Efter denne  

 bestemmelse har en tjenestemand, såfremt det af hensyn til udførelsen af  

 tjenestepligterne er skønnet nødvendigt at knytte tjenestebolig til  

 stillingen, forpligtelse til at bebo denne, så længe tjenestemanden beklæder  

 stillingen og til derefter at fraflytte den.
Ansættelseslovudvalget har anset det for ønskeligt, at den i ældre  

 lovgivning hjemlede almindelige tjenesteboligforpligtelse for præster igen  

 lovfæstes, og at der modsvarende pålægges menighedsrådene en forpligtelse til  

 at etablere tjenestebolig, jf. betænkningen, side 45 ff.
Udvalget har dog  

 foreslået dispensationsadgang for kirkeministeren under hensyn til, at  

 stillingsindholdet for enkelte sognepræstestillinger er et sådant (f.eks.  

 betjening af sygehus eller studerende), at tjenestebolig ikke er nødvendig  

 for en tilfredsstillende varetagelse af tjenesten.
Endvidere vil personlige  

 og økonomiske forhold kunne tale for en udskydelse af forpligtelsens  

 gennemførelse.
Kirkeministeriet er enigt i udvalgets forudsætning om, at det fortsat er  

 ønskeligt, at sognepræster bor i det pastorat, de er udnævnt til at betjene.  

 Det er da stort set også tilfældet i landpastoraterne, medens der endnu er en  

 del bysogne - navnlig i København - hvor tjenestebolig ikke er etableret,  

 selv om en del tjenesteboliger er erhvervet også her i de senere år.
Det er  

 Kirkeministeriets opfattelse, at der ikke er tilstrækkelig grund til på dette  

 område generelt at gøre forskel på land og by, men en koncentration af  

 manglen på tjenesteboliger netop i København vil naturligvis af økonomiske  

 grunde stille krav om en langsigtet prioritering.
Til § 19 Bestemmelsen svarer til den opretholdte bestemmelse i § 34, stk. 3, i lov  

 om folkekirkens lønningsvæsen m.m.
Det er dog foreslået udtrykkeligt fastsat,  

 at antagelse af konfirmandmedhjælp skal ske inden for de rammer, som  

 kirkeministeren fastsætter.
Der tilsigtes ikke dermed nogen uniformering af  

 praksis, men en vis ensartethed hvad angår aflønning og betingelser for  

 ansættelse.
Til § 20 Udgifter til en præsts sognearbejde afholdes af menighedsrådets  

 rådighedsbeløb (menighedsrådslovens § 26) efter bevilling af rådet.
Der  

 findes ikke i dag anden regel om afholdelse af tilsvarende udgifter for  

 sognepræster, der er ansat helt eller overvejende med henblik på betjening af  

 institutioner eller grupper af personer.
Dvs. at også disse præster er  

 henvist til at søge menighedsrådet om dækning af udgifter ved deres arbejde,  

 uanset at dette ikke specielt vedrører det sogn, i hvilket stillingen er  

 oprettet.
Dette har med rette givet anledning til nogen fortrydelse hos  

 enkelte menighedsråd, hvorfor denne mangel i lovgivningen nu søges afhjulpet.
 Det bemærkes i denne forbindelse, at særlige rådighedsbeløb til  

 døvepræsters og de hørehæmmedes præsters arbejde udbetales af fællesfonden,  

 idet disse præster ikke er sognetilknyttet.
Til kapitel 8 Bestemmelserne svarer til de opretholdte bestemmelser i § 32, stk. 1-3 og  

 6, i lov om folkekirkens lønningsvæsen m.m. og § 15, stk. 6, i  

 menighedsrådsloven af 1922, jf. bekendtgørelse nr. 758 af 7. december 1987.
Efter § 32, stk. 4 i lov om folkekirkens lønningsvæsen m.m. fastsætter  

 kirkeministeren regler om indretning, brug og vedligeholdelse af samt syn  

 over tjensteboliger for kirke- og kirkefunktionærer, der er ansat som  

 tjenestemænd eller på tjenestemandslignende vilkår.
Oprettelse af  

 tjenestebolig for kirkefunktionærer er som for andre tjenestemænd betinget  

 af, at tjenestebolig skønnes nødvendig af hensyn til tjenestepligternes  

 udførelse, jf. tjenestemandslovens § 14, stk. 1. Der er mellem  

 Kirkeministeriet og tjenestemandsorganisationerne enighed om, at sådan  

 nødvendighed i almindelighed ikke foreligger, og at de nuværende  

 tjenesteboliger for kirkefunktionærer bør afskaffes ved indtrædende ledighed  

 og i givet fald stilles til rådighed for nyansatte på lejeboligvilkår.  

 Kirkeministeriet har derfor ikke hidtil anset det for nødvendigt at fastsætte  

 regler i henhold til § 32, stk. 4, i lov om folkekirkens lønningsvæsen m.m.,  

 og bestemmelsen er foreslået ophævet.
I øvrigt henvises til, at bestemmelser  

 om menighedsrådenes administration af nuværende tjeneste- og lejeboliger vil  

 kunne fastsættes efter lov om folkekirkens økonomi § 21, stk. 1, hvorefter  

 menighedsrådene bestyrer kirkernes og præsteembedernes faste ejendomme efter  

 bestemmelser fastsat af kirkeministeren.
 De i kapitel 8 foreslåede bestemmelser er i overensstemmelse med  

 ansættelseslovudvalgets forslag, jf. betænkningen side 104-106.
Til § 21 Bestemmelsen svarer med en enkelt redaktionel ændring til § 32, stk. 2 i  

 lov om folkekirkens lønningsvæsen m.m.
Til § 22 Stk. 1 svarer til § 32, stk. 1, og stk. 2 til § 32, stk. 3, i lov om  

 folkekirkens lønningsvæsen m.m.
Til § 23 Stk. 1 svarer med en redaktionel ændring til § 32, stk. 6, i lov om  

 folkekirkens lønningsvæsen m.m.
Stk. 2 er identisk med § 15, stk. 6, i menighedsrådsloven af 1922, jf.  

 bekendtgørelse nr. 758 af 7. december 1987. Bestemmelsen hjemler en  

 kirkefunktionær ret til at blive hørt, forinden menighedsrådet træffer  

 afgørelse i sager, der vedrører kirkefunktionærens forhold.
Bestemmelsen, der  

 kan give afgrænsningsproblemer, er hidtil i praksis anvendt således, at  

 menighedsrådets afgørelse skal have direkte relation til kirkefunktionærens  

 forhold - og ikke blot indirekte betydning herfor.
Således er et  

 menighedsråds beslutning om restaurering af en kirke, ændring af  

 gulvbelægning o.lign. ikke anset for omfattet af bestemmelsen, selv om  

 beslutningen indirekte har betydning for f.eks. kirketjenerens  

 arbejdsforhold.
Derimod er beslutninger om anskaffelse af arbejdsredskaber  

 anset for omfattet af bestemmelsen.
Til kapitel 9 Til § 24 Bestemmelsen erstatter den nuværende bestemmelse i § 32, stk. 5, i lov om  

 folkekirkens lønningssvæsen m.m.
Bortset fra redaktionelle ændringer  

 adskiller den foreslåede regel sig kun fra den nugældende bestemmelse ved, at  

 forskriften om høring af menighedsrådet er udeladt.
Da understøttelse til  

 afgåede kirkefunktionærer og deres efterlevende ægtefæller afholdes af  

 fællesfonden (jf. kapitel 2 i lov om folkekirkens økonomi), og udbetales  

 efter ganske faste regler, har en høring af menighedsrådet (undtagen til  

 attestation af ansættelsesforhold) ingen mening.
 Der vil senere blive fremsat forslag til ændring af  

 disciplinærforfølgningsreglerne for præster.
