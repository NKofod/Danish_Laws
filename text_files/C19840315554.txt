Til AF-kontorerne Finansministeriet har godkendt, at der ved hver region bortset fra  

 København og Bornholm pr. 1. april 1984 udnævnes en koordinerende ./. erhvervsvejleder med funktioner som beskrevet i vedlagte notat, pkt.  

 1.
 Den koordinerende erhvervsvejleder udpeges af regionschefen, der skal gå  

 frem efter den procedure, som er beskrevet i notatets pkt. 2.
 Der vil til den koordinerende erhvervsvejleder blive ydet et ikke  

 pensionsgivende tillæg på kr. 9.000 årligt, pr. 1. oktober 1984 kr. 9.119.70.
 Under henvisning til foranstående skal man anmode regionschefen (excl.  

 København og Bornholm) om at udpege en koordinerende erhvervsvejleder og give  

 direktoratet meddelelse om personvalget med henblik på tildelingen af det  

 nævnte tillæg.
 P.D.V.
 E.B.
B.
Lundgren fm 1. Opgaver Den koordinerende erhvervsvejleder har følgende opgaver:
 Det er op til den enkelte regions ledelse at udfylde de rammer, som  

 opgavebeskrivelsen afstikker.
 Den koordinerende erhvervsvejleder har ingen ledelsesfunktioner, hverken  

 administrativt eller fagligt, men er at opfatte som en faglig  

 ressourceperson, som ledelsen kan samarbejde med i anliggender, der falder  

 ind under ovennævnte beskrivelse af opgaverne.
 Arbejdsdirektoratet skal i denne forbindelse pege på behovet for i den  

 nærmeste fremtid at udvikle forskellige former for kollektive orienterings-  

 og vejledningstilbud til de arbejds- og uddannelsessøgende, som er i kontakt  

 med AF.
En anden opgave, som det vil være relevant at prioritere højt, er at lade  

 den koordinerende erhvervsvejleder virke som faglig koordinator for  

 informationscentrene i regionen, således at disse for så vidt angår det  

 faglige indhold kan udvikle sig langs rimeligt ensartede linier og drage mest  

 mulig nytte af de enkelte centres lokale erfaringer.
Arbejdsdirektoratet  

 ønsker endvidere af praktiske grunde at have en fast kontaktperson i regionen  

 i spørgsmål, der vedrører informationscentrenes materialebehov.
Det vil være  

 nærliggende at lade den koordinerende erhvervsvejleder løse denne opgave.
 En tredie opgave, som direktoratet finder det væsentligt at løse i den  

 nærmeste fremtid, er udvikling af egnede metoder i forbindelse med  

 udarbejdelse af materialer til at holde vejledere uden for AF-systemet  

 informerede om væsentlige udviklingstendenser på det regionale arbejdsmarked.
 Endelig skal direktoratet fremhæve, at det på lidt længere sigt vil være  

 hensigtsmæssigt, at den koordinerende erhvervsvejleder bidrager til udvikling  

 af metodikken i den individuelle vejledning.
2. Udnævnelse Det er regionschefen, der udpeger den koordinerende erhvervsvejleder.  

 Forud herfor skal regionschefen indhente en udtalelse fra regionens  

 erhvervsvejledere.
 I regioner med flere AF-kontorer forventes det, at regionschefen derudover  

 drøfter udnævnelsen med regionens AF-chefer, blandt andet for at finde en  

 hensigtsmæssig løsning på de ressourcemæssige konsekvenser af udnævnelsen.
 Arbejdsdirektoratet foretager ansættelsen.
Udnævnelsen sker for en periode af 2 år.
Herefter skal der ske fornyet  

 udnævnelse med ovennævnte fremgangsmåde.
Baggrunden for to-årsperioden har  

 været et ønske om at give mulighed for rotation.
3. Omfang og ledelse af arbejdet Prioriteringen af den koordinerende erhvervsvejleders arbejde følger de  

 almindelige bestemmelser for prioriteringen af AF's, herunder  

 erhvervsvejledernes arbejde.
Ledelsen af arbejdet varetages af regionschefen.
Såfremt den koordinerende  

 erhvervsvejleder er ansat på et andet kontor end regionskontoret, skal det på  

 forhånd afklares, hvor stor en del af den samlede arbejdstid, der afsættes  

 til opgaven som koordinerende erhvervsvejleder.
Det vil antagelig også være  

 hensigtsmæssigt, at en sådan afklaring foretages i tilfælde, hvor den  

 koordinerende erhvervsvejleder er ansat på regionskontoret.
