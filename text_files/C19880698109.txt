 Finansministeriet og Statsansattes Kartel, overenskomstsektionen, har  

 afsluttet forhandlingerne om anvendelse af reguleringsprocentpuljen  

 (»0,08-puljen«) pr. 1.april 1988.
 Som led heri er det bl.a. aftalt at ændre begyndelseslønnen for  

 rengøringsassistenter, husmedhjælpere og sanitører fra skalatrin 8 til  

 skalatrin 9.
Aftalen indebærer en række ændringer i bestemmelserne i - overenskomst af 25.juni 1987 med Kvindeligt Arbejderforbund i Danmark  

 for rengøringsassistenter mfl. (Fmst. cirk. 29/7 1987 - LP.nr. 087/87).
 - overenskomst af 8.juli 1987 med Husligt Arbejderforbund for  

 Husmedhjælpere (Fmst. cirk. 4/8 1987 - LP.nr. 088/87).
 - overenskomst af 27.juli 1987 med Dansk Funktionærforbund for Sanitører  

 mfl. (Fmst. cirk. 25/9 1987 - LP.nr. 129/87).
 Ændringerne, som angives nedenfor, har alle virkning fra 1.april 1988.
 ANSÆTTELSESFORMER.
 Overenskomsternes § 3, stk. 1, a) og stk. 3, erstattes af følgende:
 Rengøringsassistenter/husmedhjælpere/sanitører ansættes som månedslønnede,  

 hvis de har mindst 15 timers arbejde om ugen og får løn efter skalatrin 10  

 til 15.
Endvidere bliver ansatte på skalatrin 9 månedslønnede fra den 1. i  

 måneden, efter at de har opnået 1 års anciennitet på skalatrin 9. Såfremt denne anciennitet opnås den 1. i  

 en måned, sker overgangen til månedsløn dog fra denne dato.
 Ansatte, der pr. 31.marts 1988 allerede var indplaceret på skalatrin 9, og  

 som på dette tidspunkt havde mindre end 1 års anciennitet på skalatrin 9  

 overgår dog til månedslønsansættelse pr. 1. april 1988.
 Ansatte, der var på skalatrin 8 pr. 31. marts 1988, overgår til  

 månedslønsansættelse fra den 1. i måneden, efter de har opnået sammenlagt 1  

 års anciennitet på skalatrin 8 og skalatrin 9. Hvis denne anciennitet opnås  

 den 1. i en måned, sker overgangen til månedsløn dog fra denne dato.
 LØN.
 Overenskomsternes § 4, stk. 1, erstattes af følgende:
 Rengøringsassistenter/husmedhjælpere/sanitører får løn efter skalatrin 9  

 til 15 ifølge lønjusteringsaftalen for tjenestemænd i staten for perioden  

 1.april 1987 til 31.marts 1989. Alle skalatrin er 2-årige.
 Ansatte, der var på skalatrin 8 pr. 31.marts 1988, oprykkes pr. 1.april  

 1988 til skalatrin 9. De oprykkes til skalatrin 10 efter 2 års anciennitet på  

 skalatrin 9.
 Ansatte, der var på skalatrin 9 eller højere skalatrin pr. 31.marts 1988,  

 bevarer deres hidtidige indplacering og oprykningstidspunkter.
 Det uregulerede tillæg på 1.500 kr. årligt til ansatte på skalatrin 8  

 bortfalder.
 Ændringer i § 5, stk. 2 og stk. 3.
 Timelønningerne for ungarbejdere beregnes på grundlag af skalatrin 9.
Finansministeriet Administrations- og Personaledepartementet Den 22. december 1988 P.M.V.
 E.B.
