 Landsskatteretskendelse af 3. maj 2002 vedr.  

 dødsbobeskatning.
 As klage vedrører, hvorvidt dødsboskattelovens kap. 10, jf. §  

 58, stk. 1, nr. 4, finder anvendelse ved hendes skatteansættelse.
 Det fremgår af sagen, at B den 14. juni 1999 afgik ved døden.
Afdøde, som ikke efterlod sig livsarvinger, levede i ægteskab  

 med klageren, og drev landbrug fra en af ham ejet ejendom.
Ejendommen blev  

 solgt pr. 31. december 1999.
 Ægtefællerne oprettede den 18. november 1994 ægtepagt, hvorefter  

 længstlevendes aktiver ved ægteskabets indgåelse den 22. oktober 1994 skulle  

 tilhøre denne som fuldstændigt særeje, mens resten skulle være  

 formuefællesskab. Ægtefællerne oprettede samme dag testamente, hvorefter den  

 del af fællesboet, som afdøde kunne råde over, tilfaldt ægtefællen A.
 Efter arvingernes ønske og efter en herom til skifteretten den  

 4. april 2000 fremsendt anmodning, blev boet den 5. april 2000 overtaget til  

 privat skifte af ægtefællen A som testamentsarving og afdødes forældre som  

 legale arvinger.
 Ægtefællen A gav imidlertid efter Bs død, men forud for  

 indlevering af den endelige boopgørelse til skifteretten, overfor  

 skifteretten  

 afkald på al arv efter afdøde, således at boets arvinger herefter var afdødes  

 forældre.
 De stedlige skattemyndigheder har ved den påklagede afgørelse  

 anset at klagerens skatteansættelse skulle foretages efter dødsboskattelovens  

 §  

 63, jf. § 58, stk. 1, nr. 4.
Skattemyndighederne har bl.a. henvist til, at klageren ifølge arvelovens  

 § 7, stk. 1, er eneste legale arving, idet afdøde ingen livsarvinger havde.  

 Det  

 fremgår af ligningsvejledningen 1999, afsnit B.C. 1, side 89, at  

 dødsboskattelovens § 58, stk. 1, nr. 4, omfatter alle tilfælde, hvor den  

 efterlevende ægtefælle er eneste legale arving, dvs. alle tilfælde, hvor  

 førstafdøde ikke efterlader sig livsarvinger.
Dødsbobeskatning kan således  

 ikke  

 opnås gennem indsættelse af testamentariske arvinger eller legatarer.  

 Skatteberegningen for dødsåret er herefter foretaget efter reglerne i  

 dødsboskattelovens § 63, hvorefter klageren beskattes af ægtefællernes  

 samlede  

 indkomst i dødsåret.
 Klagerens advokat har overfor Landsskatteretten nedlagt påstand  

 om, at klageren ikke anses for arving i boet efter B, hvorfor  

 dødsboskattelovens § 58, stk. 1, nr. 4, ikke finder anvendelse.
Til støtte for den nedlagte påstand har klagerens advokat bl.a.  

 gjort gældende, at klageren har meddelt fuldstændigt arveafkald overfor  

 skifteretten på arv efter sin afdøde ægtefælle, og således ikke er arving i  

 boet.
Skat kan ikke opkræves uden særlig lovhjemmel, idet der heller ikke kan  

 lovgives i motiverne til en lovbestemmelse.
Det fremgår af motiverne, at baggrunden for at indføre § 58,  

 stk. 1, nr. 4, er, at udelukke ægtefællen fra samtidig at opnå  

 boafgiftsfrihed  

 og dødsbobeskatning af formuen.
Klageren har ikke opnået boafgiftsfrihed,  

 idet  

 intet er arvet.
I øvrigt er dette ikke begrundet i, at der er oprettet  

 testamente.
 Bestemmelsen åbner ikke mulighed for fortolkning.
Endvidere har klagerens advokat henvist til  

 "Fuldmægtigen" 99 p, side 117, hvor der henvises til  

 Skatteministeriets skrivelse af 22. juni 1999. Det fremgår heraf, at det er  

 de  

 arvemæssige forhold ved boets slutning, der er afgørende for, om ægtefællen  

 er  

 skattepligtig af afdødes indtægter.
Såfremt Bs gæld havde været en halv  

 million kroner større, ville det have resulteret i, at Bs bo ville være  

 insolvent.
Det forekommer ikke rimeligt, at klageren, udover at blive påført  

 tabet af ægtefællen, ikke skal kunne frigøre sig for de gældsforpligtelser,  

 der  

 påhviler afdøde, ved at fraskrive sig retten til arv.
 Beholdningen i dødsboet efter klagerens ægtefælle er oplyst at  

 udgøre 1.078.882 kr.
 For Landsskatteretten har Told- og Skattestyrelsen tiltrådt en  

 indstilling om, at dødsboskattelovens kap. 10, jf. § 58, stk. 1, nr. 4, ikke  

 finder anvendelse ved klagerens skatteansættelse.
 Landsskatteretten skal  

 udtale:
Af dødsboskattelovens § 58, stk. 1, følger, at reglerne i lovens  

 kapitel 10 finder anvendelse, når afdøde efterlader sig en ægtefælle, som  

 afdøde ikke var separeret fra ved dødsfaldet, og når tillige en af  

 betingelserne i stk. 1, nr. 1-4 er opfyldt.
Ifølge stk. 1, nr. 4, er dette  

 tilfældet når den efterlevende ægtefælle i øvrigt er eneste legale arving  

 efter  

 førstafdøde.
Det lægges til grund, at klageren efter sin ægtefælles død  

 overfor skifteretten forinden indlevering af endelig boopgørelse meddelte  

 fuldstændigt afkald på arv i dødsboet efter klagerens afdøde ægtefælle.
I  

 henhold til almindelige arve- og skifteretlige regler anses klageren herefter  

 ikke for arving i dødsboet, såvel i relation til testamentsarv som i relation  

 til legal arv.
 Herefter findes dødsboskattelovens § 58, stk. 1, nr. 4, ikke at  

 indeholde fornøden hjemmel for beskatning i henhold til lovens kap. 10, da  

 klageren ikke har modtaget arv i boet, og således  i overensstemmelse  

 med  

 sædvanlige arve- og skifteretlige regler  i det hele taget ikke kan  

 anses for  

 legal- eller testamentsarving i henseende til dødsboskattelovens § 58, stk.  

 1,  

 nr. 4.
Der findes endvidere ikke i forarbejderne til dødsboskattelovens  

 § 58 afgørende holdepunkter for andet resultat, idet det herved bemærkes, at  

 dødsboskattelovens § 58, stk. 1, nr. 4, som må ses i sammenhæng med stk. 3,  

 ifølge motiverne har til formål at forhindre, at en efterlevende ægtefælle  

 både  

 kan opnå boafgiftsfrihed og dødsbobeskatning derved, at der gennem testamente  

 sker ubetydelige begunstigelser af andre.
Denne situation foreligger  

 imidlertid  

 ikke i denne sag.
 Den påklagede afgørelse ændres i overensstemmelse med det anførte,  

 idet den talmæssige opgørelse overlades til de stedlige skattemyndigheder,  

 jf.  

 forretningsorden for Landsskatteretten, bkg. nr. 563 af 2. juli 1999, § 17,  

 stk. 2.
