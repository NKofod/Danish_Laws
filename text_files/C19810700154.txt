 Under dags dato har man tilskrevet Danmarks Fiskeindustri- og  

 Eksportforening, Kronprinsessegade 32, København K., således:
 »I fortsættelse af den fiskerikontrollen herfra tidligere givne  

 instruktion skal man, efter at sagen har været forelagt fiskeriministeriets  

 kvalitetsudvalg, herved meddele, at fiskeriministeriet i overensstemmelse med  

 den af kvalitetsudvalgets flertal afgivne indstilling fortsat vil være  

 indforstået med, at fiskerikontrollen på forsøgsmæssig basis indtil videre  

 ikke afviser import af ikke-strubeskåren torsk, der er under 2 kg, og som er  

 fanget i farvandene vest for linjen Skagen-Pater Noster Fyr.
 Man henviser i den forbindelse til den i skrivelse herfra af 19. marts  

 1980 som gældende indtil videre forlængede forsøgsmæssige dispensation fra  

 strubeskæringskravet i § 6, stk. 1, 2. pkt., i fiskeriministeriets  

 bekendtgørelse nr. 267 af 28. juni 1966 om fisk og fiskevarers behandling og  

 opbevaring om bord i fiskerfartøjer, hvilken dispensation bl.a. er betinget  

 af, at der udelukkende er tale om torsk, som landes i havne og på  

 landingspladser på Jyllands vestkyst samt i Skagen havn.
 Det er dog stadig en forudsætning for ovennævnte import, at den  

 ikke-strubeskårne torsk er renset om bord straks efter fangsten, jfr. § 6,  

 stk. 1, 1. pkt., i den ovenfor anførte bekendtgørelse, at hver enkelt import  

 senest dagen før importen anmeldes til fiskerikontrollen på  

 bestemmelsesstedet, at torskefilet, fremstillet af ikke-strubeskåren torsk,  

 ikke bringes i omsætning som fersk filet bortset fra handel hermed mellem  

 autoriserede fiskefiletvirksomheder, og at det, såfremt den ikke-strubeskårne  

 torsk anvendes til fremstilling af frossen filet, nøje påses, at produktionen  

 sker under overholdelse af kvalitetsbestemmelserne i fiskeriministeriets  

 bekendtgørelse nr. 283 af 1. november 1956 om fremstilling af fiskefilet m.v.
 Fiskeriministeriet har samtidig anmodet fiskerikontrollen om fortsat i  

 videst muligt omfang at udøve tilsyn med kvaliteten af importeret,  

 ikke-strubeskåren torsk.
Man forbeholder sig til enhver tid at tilbagekalde importinstruksen,  

 såfremt forholdene måtte give anledning dertil.« Der henvises til industritilsynets skrivelser af 30. december 1980  

 (jour.nr.
Gen 10 A/48), idet nærværende skrivelse bedes indsat som nr. 2.27.  

 i fiskeriministeriets Lovsamling II for fiskerikontrollen.
 P.M.V.
 E.B.
