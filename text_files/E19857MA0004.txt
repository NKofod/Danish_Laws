 Ved afgørelsen af, om behandlinger er undtaget fra afgiftspligten efter  

 lovens § 2, stk 3, punkt a, som anden egentlig sundhedspleje, har nævnet  

 besluttet at lægge vægt på følgende forudsætninger:
1. Hvis behandlingen foretages af en autoriseret medicinalperson og i  

 henhold til den pågældendes autorisation, er den uden videre afgiftsfri 2. Det samme gælder, hvis behandlingen berettiger til refusion efter den  

 offentlige sygesikringsordning.
 3. Hvis ingen af betingelserne efter punkt 1 eller 2 er opfyldt, tages der  

 hensyn til, om behandlingen (eventuelt i forhold til en bestemt  

 patientgruppe) af sundhedsstyrelsen anses for at høre under det  

 sundhedsmæssige område, f eks derved at behandlingen sker efter henvisning  

 fra læge eller hospital.
 Nævnet har i tilslutning hertil truffet afgørelse om, at behandlinger,  

 foretaget af universitetsuddannede psykologer, som har gennemgået en klinisk  

 uddannelse i offentlig stilling af mindst 1 års varighed, omfattes af  

 undtagelsesbestemmelsen.
 Nævnet har senere i nogle tilfælde set bort fra kravet om 1 års  

 uddannelsesstilling, når psykologer har kunnet dokumentere, at de på anden  

 måde har opnået tilsvarende kvalifikationer.
 (De nævnte behandlinger er ikke tilskudsberettigede efter  

 sygesikringsordningen).
 Afgørelsens punkt 1 er blevet ændret ved Mn.1091.
