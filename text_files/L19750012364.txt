 Den 28. august 1975 undertegnedes i Moskva en overenskomst mellem Danmark  

 og Unionen af Socialistiske Sovjetrepublikker om udvikling af økonomisk,  

 industrielt, videnskabeligt og teknologisk samarbejde.
 Overenskomstens danske tekst har følgende ordlyd:
OVERENSKOMST om udvikling af økonomisk, industrielt, videnskabeligt og teknologisk  

 samarbejde mellem Kongeriget Danmark og Unionen af Socialistiske  

 Sovjetrepublikker.
Kongeriget Danmarks regering og Unionen af Socialistiske  

 Sovjetrepublikkers regering er under henvisning til bestemmelserne i handels- og skibsfartstraktaten af  

 17. august 1946 mellem Danmark og Unionen af Socialistiske Sovjetrepublikker,  

 langtidshandelsaftalen af 24. oktober 1969 mellem Danmark og Unionen af  

 Socialistiske Sovjetrepublikker og overenskomsten af 17. juli 1970 mellem  

 Kongeriget Danmark og Unionen af Socialistiske Sovjetrepublikker om økonomisk  

 og teknisk- videnskabeligt samarbejde, i ønsket om yderligere at styrke og udvikle det økonomiske, industrielle,  

 videnskabelige og teknologiske samarbejde mellem de to lande til gensidig  

 fordel, og i erkendelse af betydningen af langsigtede foranstaltninger, der tager  

 sigte på tilvejebringelsen af et fast grundlag for den videre udvikling og  

 udvidelse af samarbejdet mellem de to lande, blevet enige om følgende:
Artikel I De kontraherende parter fortsætter deres bestræbelser på at fremme den  

 videre udvikling og udvidelse af det økonomiske, industrielle, videnskabelige  

 og teknologiske samarbejde mellem behørige danske organisationer, firmaer og  

 virksomheder og kompetente sovjetiske organisationer på grundlag af gensidig  

 fordel og i overensstemmelse med de i hvert af landene gældende love og  

 bestemmelser.
Artikel II De kontraherende parter fastlægger efter fælles aftale de områder, på  

 hvilke de anser en udvidelse af det langsigtede samarbejde for ønskelig.
De  

 kontraherende parter vil herved tage særlig hensyn til hvert lands muligheder  

 og behov med hensyn til udstyr, teknologi og råstoffer såvel som mulighederne  

 inden for det videnskabelige, teknologiske og den industrielle forsknings  

 område.
Artikel III Samarbejdet inden for denne overenskomsts rammer vil især omfatte:
opførelse, modernisering og udvidelse af industrielle anlæg; samarbejde om fremstilling af visse typer maskineri og udstyr samt andre  

 forarbejdede produkter såvel som råstoffer; yderligere udvidelse af de gensidige leverancer af maskiner og udstyr samt  

 andre forarbejdede varer; køb og salg af licenser, patenter og ejendomsrettigheder til industriel  

 teknologi, projekter og industrielle processer; fælles forskning og udvikling, udveksling af teknologisk dokumentation,  

 konsultationer, seminarer og konferencer mellem begge landes eksperter, i  

 første række inden for områderne mejeri-, kød- og kemisk industri,  

 skibsbygning, bygge.og anlægsindustri, byggematerialeindustrien, landbrug,  

 fredelig udnyttelse af atomkraft, miljøbeskyttelse samt inden for  

 grundforskningens og den anvendte forsknings område; støtte til samarbejde mellem behørige danske organisationer, firmaer og  

 virksomheder og kompetente sovjetiske organisationer, blandt andet om eksport  

 af maskiner og udstyr til tredjelandes markeder.
 De kontraherende parter vil yderligere kunne træffe aftale om andre  

 områder af gensidig interesse.
Artikel IV De kontraherende parter vil inden for deres muligheder og i  

 overensstemmelse med de i hvert af landene gældende love og bestemmelser  

 opmuntre til indgåelse og gennemførelse af aftaler og kontrakter, herunder  

 langsigtede, mellem behørige danske organisationer, firmaer og virksomheder  

 og kompetente sovjetiske organisationer med henblik på at sikre det  

 samarbejde, som forudses i denne overenskomst, og vil endvidere tilvejebringe  

 de nødvendige faciliteter for dette samarbejde.
Artikel V I erkendelse af finansieringens betydning, herunder ydelsen af mellem- og  

 langfristede kreditter til det økonomiske samarbejdes videre udvikling, skal  

 de kontraherende parter inden for deres muligheder fremme ydelsen af en sådan  

 finansiering på så gunstige betingelser som det er muligt i overensstemmelse  

 med de i hvert af landene gældende love og bestemmelser.
Artikel VI Den dansk-sovjetiske regeringskommission, der er oprettet i henhold til  

 artikel 2 i den ovenfor nævnte overenskomst af 17. juli 1970 om økonomisk og  

 teknisk-videnskabeligt samarbejde, vil overvåge arbejdet med den praktiske  

 gennemførelse af denne overenskomst.
Kommissionen vil, dersom det skønnes  

 hensigtsmæssigt, forberede langsigtede programmer for udviklingen af et  

 gensidigt fordelagtigt økonomisk, industrielt, videnskabeligt og teknologisk  

 samarbejde og desuden søge yderligere muligheder for en videre udvidelse af  

 samarbejdet på de ovenfor nævnte områder.
Artikel VII Denne overenskomst vil ikke berøre gældende bilaterale og multilaterale  

 overenskomster og traktater, der tidligere er indgået af Kongeriget Dammark  

 og Unionen af Socialistiske Sovjetrepublikker.
 I denne forbindelse vil de kontraherende parter om nødvendigt på den ene  

 parts anmodning indlede konsultationer, dog uden at denne overenskomsts  

 grundlæggende sigte derved berøres.
Artikel VIII Denne overenskomst træder i kraft på datoen for undertegnelsen og  

 forbliver gyldig i et tidsrum af 10 år.
Den forbliver derefter i kraft, medmindre en af de kontraherende parter  

 meddeler den anden part, at den agter at bringe overenskomsten til ophør.
I  

 så tilfælde udløber overenskomsten 6 måneder efter datoen for meddelelsen.
 Overenskomstens ophør øver ingen indflydelse på gyldigheden af aftaler og  

 kontrakter, der er indgået under denne overenskomst.
 Udfærdiget i Moskva, august den 28 1975 i to originale eksemplarer, hvert  

 på dansk og russisk, idet begge tekster har samme gyldighed.
For Kongeriget Danmarks regering Ivar Nørgaard For Unionen af Socialistiske Sovjetrepublikkers regering N.
S.
Patolichev Samtidig med overenskomstens undertegnelse udveksledes følgende breve:
 Moskva, den 28. august 1975.
Hr.Minister, Under henvisning til den i dag undertegnede overenskomst om udvikling af  

 økonomisk, industrielt, videnskabeligt og teknologisk samarbejde mellem  

 Kongeriget Danmark og Unionen af Socialistiske Sovjetrepublikker har jeg på  

 den danske regerings vegne den ære at bekræfte, at principperne i handels- og  

 skibsfartstraktaten af 17. august 1946 mellem Danmark og Unionen af  

 Socialistiske Sovjetrepublikker fortsat vil finde anvendelse med henblik på  

 at sikre videreførelsen af de nugældende almindelige principper for de  

 økonomiske forbindelser i overensstemmelse med parternes internationale  

 forpligtelser.
Modtag, hr.
Minister, forsikringen om min mest udmærkede højagtelse.
Ivar Nørgaard Udenrigsøkonomiminister Hr.
N.
S.
Patolichev, Udenrigshandelsminister for USSR.
UDENRIGSHANDELSMINISTERIET FOR USSR Moskva, den 28. august 1975.
Hr.
Minister, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at jeg tager indholdet af dette brev til  

 efterretning.
Modtag, hr.
Minister, forsikringen om min mest udmærkede højagtelse.
N.
S.
Patolichev Hr.
I.
Nørgaard, Udenrigsøkonomiminister for Danmark.
 Udenrigsministeriet, den 23. oktober  

 1975.
 Ivar Nørgaard.
