Vejledning om kørestole som et  

 særligt personligt hjælpemiddel m.v., jf. lov nr. 344 af 17. maj  

 2000 (Til kommuner og amtskommuner m.fl.) Med virkning fra 1. juli 2000 er der ved lov nr. 344 af  

 17. maj 2000 indsat en ny bestemmelse i servicelovens § 97, stk. 4.  

 Kørestole, som forudsætter individuel tilpasning og  

 nødvendigvis må benyttes i hovedparten af dagens timer betragtes  

 således fra 1. juli 2000 som et særligt personligt  

 hjælpemiddel.
Kørestole, hvortil der er ydet støtte efter  

 serviceloven, betragtes som et udlån og skal tilbageleveres til  

 kommunen eller amtskommunen, når brugeren ikke har brug for den mere.
 Denne vejledning uddyber lovændringerne og supplerer  

 således Socialministeriets vejledning om Støtte til  

 hjælpemidler, biler, boligindretning m.v. af 5. marts 1998.
 Lov nr. 344 af 17. maj 2000 samt ændring af  

 Socialministeriets bekendtgørelse af 27. juni 2000 om ydelse af  

 hjælpemidler og forbrugsgoder efter servicelovens §§ 97 og 98  

 ligger til grund for denne vejledning.
1. Kørestole som et særligt personligt  

 hjælpemiddel 1.1. Servicelovens § 97, stk. 4 Efter servicelovens § 97, stk. 4 kan der ydes  

 hjælp til særligt personlige hjælpemidler.
Som særligt personligt hjælpemiddel  

 forstås, jf. § 97, stk. 4: »kørestole, som forudsætter individuel  

 tilpasning og nødvendigvis må benyttes i hovedparten af dagens  

 timer, ortopædisk fodtøj, [...].« Det er en betingelse for at yde hjælp efter  

 § 97, stk. 4 at ansøger har en varigt nedsat fysisk eller psykisk  

 funktionsevne.
Det er herudover en betingelse, at de ovenfor nævnte  

 hjælpemidler i væsentlig grad kompenserer for eller  

 afhjælper den nedsatte funktionsevne og derved i væsentlig grad  

 letter den daglige tilværelse i hjemmet eller er nødvendigt for  

 at ansøgeren kan udøve et erhverv.
Reglerne i § 97, stk. 4 omfatter alene hjælp  

 til særligt personlige hjælpemidler.
Det karakteristiske ved  

 særligt personlige hjælpemidler er, at hjælpemidlet er  

 kropsbårent.
For så vidt angår kørestole, som  

 særlige personlige hjælpemidler, har disse en tilsvarende  

 funktion for brugeren, som hvad der gælder for de øvrige  

 kropsbårne hjælpemidler, og vil derfor være at betragte som  

 et kropsbårent hjælpemiddel.
1.2. Bevilling af kørestole som et særligt personligt  

 hjælpemiddel Ved bevilling af kørestol som et særligt  

 personligt hjælpemiddel er der to betingelser, der skal være  

 opfyldt.
For det første er det en betingelse for at yde  

 hjælp til anskaffelse af en kørestol efter servicelovens  

 § 97, stk. 4, at der skal foretages en individuel tilpasning af  

 kørestolen.
Dernæst er det en betingelse, at ansøger  

 nødvendigvis må benytte kørestolen i hovedparten af  

 dagens timer.
Individuel tilpasning En kørestol skal, for at være omfattet af  

 reglerne om særligt personlige hjælpemidler, være  

 individuelt tilpasset.
Ved individuel tilpasning forstås individuelt  

 fremstillet eller individuelt begrundet ændring af en standard  

 kørestolsmodel.
Det vil sige at de individuelle tilpasninger skal  

 ligge udover det der forstås som de almindelige  

 justeringsmuligheder.
 Ændringer så som tilpasning af  

 nakkestøtte, ændring af belægning på fodhviler,  

 boring af huller for påsætning af mindre og ubetydelige dele og  

 lignende vil ikke være at betragte som individuelle tilpasninger.
 Der er således tale om individuelle tilpasninger,  

 når det drejer sig om et specialfremstillet produkt, hvor der er  

 foretaget egentlige konstruktionsmæssige ændringer i forhold til  

 et standardprodukt.
Der kan eksempelvis være tale om Nødvendigvis må benyttes i hovedparten af dagens timer For at en kørestol skal kunne betragtes som et  

 særligt personligt hjælpemiddel kræves det endvidere, at  

 kørestolen nødvendigvis må benyttes i hovedparten af  

 dagens timer.
 Det vil typisk dreje sig om personer for hvem, der ikke er  

 alternative muligheder til kørestolen, i det tidsrum personen er oppe.  

 Personer, der hovedsagelig benytter kørestolen som transportmiddel  

 på grund af nedsat gangfunktion vil ikke være omfattet, idet  

 kørestolen således ikke nødvendigvis må benyttes i  

 hovedparten af personens vågne timer.
Det er ikke muligt at fastsætte den nøjagtige  

 tidsmæssige udstrækning af, hvad der skal forstås ved  

 hovedparten af dagens timer.
Personer, der tilbringer langt  

 størstedelen af deres vågne timer i en kørestol, vil  

 være omfattet af formuleringen.
Det vil sige, at en person der fx  

 foretrækker at være vågen om natten også vil kunne  

 opfylde kravet om, at hovedparten af dagens timer tilbringes i  

 kørestolen.
Personer for hvem en kørestol nødvendigvis  

 må benyttes i hovedparten af dagens timer kan fx være personer  

 med 1.3. Frit leverandørvalg For særligt personlige hjælpemidler i form af  

 kørestole, som forudsætter individuel tilpasning og  

 nødvendigvis må benyttes i hovedparten af dagens timer, [...]  

 kan ansøgeren, såfremt pågældende ikke ønsker  

 at benytte kommunens/amtskommunens leverandør, selv vælge  

 leverandør af hjælpemidlet.
Kommunen eller amtskommunen skal foretage en konkret  

 vurdering af hvilket hjælpemiddel, der er det bedst egnede og billigste  

 for den enkelte ansøger.
Heri indgår hensyn til behov, kvalitet,  

 betjeningsmulighed, udgifter til drift af hjælpemidlet,  

 hjælpemidlets holdbarhed, servicekrav, garanti, service- og  

 reparationsmuligheder m.m.
 Om frit leverandørvalg for særligt personlige  

 hjælpemidler efter servicelovens § 97, stk. 4, henvises til  

 Socialministeriets vejledning om Støtte til hjælpemidler, biler,  

 boligindretning m.v. af 5. marts 1998 kapitel 6, pkt. 35.
For særligt personligt hjælpemiddel i form af  

 kørestol gælder, at såfremt ansøgeren ikke  

 ønsker at benytte kommunens leverandør, kan  

 pågældende selv vælge leverandør af  

 hjælpemidlet.
Ansøgeren må selv dække den del af  

 prisen, der overstiger det kommunen kunne have leveret en tilsvarende model  

 til.
Tilskuddet kan ikke udgøre mere end de faktiske udgifter.
 Har kommunen ikke indgået leverandøraftale  

 kan ansøger ligeledes frit vælge leverandør, og  

 støtten til den bevilligede kørestol ydes efter regning.
Ønsker ansøgeren ikke at benytte sig af  

 muligheden for frit leverandørvalg, og kan kommunen levere en brugt  

 kørestolsmodel, der opfylder ansøgerens behov, skal  

 ansøgeren tage imod denne.
Ansøger kan således ikke i den  

 situation kræve, at kommunen bevilliger en ny kørestol,  

 når det vurderes, at den brugte kørestolsmodel opfylder  

 ansøgers behov.
1.4. Kommunens valg af leverandør I forbindelse med kommunens eller amtskommunens  

 indgåelse af leverandøraftaler inddrages repræsentanter  

 for brugerne ved udarbejdelse af kravspecifikation.
Der henvises til  

 Socialministeriets vejledning om Støtte til hjælpemidler, biler,  

 boligindretning m.v. af 5. marts 1998 kapitel 6, pkt. 34.
1.5. Kørestole bevilliget som særligt personligt  

 hjælpemiddel betragtes som udlån Kørestole ydet efter serviceloven som særligt  

 personligt hjælpemiddel betragtes som udlån, og skal  

 tilbageleveres til kommunen, når ansøger ikke har brug for  

 kørestolen mere.
 Det vil sige, at ansøgeren ikke opnår  

 ejendomsret til kørestolen selvom pågældende eventuelt har  

 haft en egenbetaling på kørestolen som følge af retten  

 til frit at vælge leverandør.
De tilfælde, hvor kommunen har indgået  

 leverandøraftale, men hvor ansøgeren har benyttet sig af  

 muligheden for selv at vælge leverandør, fordi ansøger  

 ønsker en anden og dyrere kørestol end den kommunen kan levere,  

 betragtes som udlån.
Dette gælder uanset hvor stort et  

 beløb ansøger selv har lagt oveni.
 Omfattet af udlånsbestemmelserne er også de  

 tilfælde, hvor kommunen ikke har indgået leverandøraftale  

 og ansøgeren selv vælger leverandør og kommunen  

 efterfølgende yder støtte efter regning til det bevilgede  

 hjælpemiddel.
Ansøgers egenbetaling Hvis ansøger ønsker en anden kørestol  

 end den ansøger har fået bevilliget af kommunen, fx en anden  

 kvalitet, farve eller yderligere funktioner, må ansøger selv  

 betale en eventuel difference.
 Det fremgår af § 17 a, stk. 3, i  

 Socialministeriets bekendtgørelse af 27. juni 2000, at de  

 første 2500 kr. af den egenbetaling ansøger har betalt, ved at  

 benytte sig af retten til frit at vælge leverandør, er at  

 betragte som ansøgers egenbetaling.
 Alt hvad der overstiger 2500 kr. af ansøgers  

 egenbetaling nedskrives hver måned med 1/24 i 2 år regnet fra den  

 dag kvittering foreligger.
Hvis ansøger som følge af en progredierende  

 lidelse, skal have en anden kørestol efter et år, regnet fra den  

 dag kvittering foreligger, skal ansøgers tidligere kørestol  

 leveres tilbage til kommunen, idet kørestolen betragtes som  

 udlån.
Kommunen skal herefter refundere det beløb, der endnu  

 ikke er nedskrevet, til ansøger.
Det samme gælder, hvis  

 ansøger dør efter fx et år.
Kommunen refunderer herefter  

 det resterende beløb til ansøgers dødsbo.
 Eksempel:
Ansøger får bevilliget en  

 kørestol af kommunen til 80.000 kr.
Ansøger er imidlertid ikke  

 tilfreds med kvaliteten, og benytter sig derfor af retten til frit at  

 vælge leverandør.
Ansøger får 80.000 kr. fra  

 kommunen, som er det beløb kommunen ellers skulle have ydet, hvis  

 ansøger havde været tilfreds med den af kommunen bevilligede  

 kørestol.
Ansøger finder nu en kørestol, der efter  

 ansøgers mening har en bedre kvalitet.
Den nye kørestol koster  

 88.000 kr.
 Ansøgers egenbetaling er i dette eksempel 8000 kr.,  

 hvoraf de 2500 kr. betragtes som ansøgers selvrisiko og de resterende  

 5500 kr. nedskrives hver måned med 1/24 i 2 år regnet fra den 1.  

 i måneden efter den dag kvittering foreligger.
Efter kun et år skal ansøger have en ny  

 kørestol, idet ansøger har en progredierende lidelse, som ingen  

 har kunnet tage højde for ved den første bevilling.
De 5500 kr.  

 er efter ét år nedskrevet til 2750 kr.
De resterende 2750 kr.,  

 der nu er tilbage af ansøgers egenbetaling, refunderes af  

 kommunen.
 Ansøgers egenbetaling kan ikke dækkes efter  

 servicelovens § 84, idet § 84 omfatter merudgifter der er en  

nødvendig følge af den nedsatte funktionsevne, dvs.  

 udgifter som den pågældende ikke ville have haft, hvis der ikke  

 havde været tale om en nedsat funktionsevne.
 Dette skyldes, at den merudgift pågældende  

 får i form af en egenbetaling, ikke er en nødvendig merudgift  

 ved forsørgelsen idet pågældende af kommunen kan få  

 en kørestol, der dækker pågældendes behov.  

 Ansøgers valg af anden kørestol end den af kommunen  

 bevilligede, vil typisk være begrundet med ønsket om anden  

 kvalitet, flere funktioner, andet design, herunder farve, o.a.
1.6. Kommunens genbrug af kørestole Kørestole bevilliget efter lov om social service,  

 som forudsætter individuel tilpasning og nødvendigvis må  

 benyttes i hovedparten af dagens timer, betragtes som udlån og skal  

 tilbageleveres til kommunen, når brugeren ikke har brug for den  

 mere.
 Kommunen har således mulighed for at genbruge brugte  

 kørestole og dermed bevillige en brugt kørestol til en  

 ansøger, hvis kørestolen opfylder ansøgers behov.
 Ansøger er ikke forpligtet til at modtage en brugt  

 kørestol, men kan i stedet vælge at udnytte muligheden for selv  

 at vælge leverandør og dermed få en ny  

 kørestol.
 Hvis ansøger vælger at udnytte muligheden for  

 selv at vælge leverandør i de tilfælde, hvor kommunen kan  

 bevillige en brugt kørestol, der opfylder ansøgers behov,  

 følger det af § 17 a, stk. 4 i Socialministeriets  

 bekendtgørelse af 27. juni 2000, at det beløb kommunen yder i  

 støtte til køb af en anden kørestol end den af kommunen  

 bevilgede, svarer til den brugte kørestols nyværdi fratrukket  

 15%.
 Eksempel:
En ansøger får af kommunen  

 tilbud om en brugt kørestol, der opfylder ansøgers behov.
Den  

 brugte kørestols nypris er 92.000 kr.
Ansøger ønsker  

 ikke at tage imod kommunens tilbud, men vælger i stedet at udnytte  

 muligheden for selv at vælge leverandør.
Kommunen kan i dette  

 tilfælde give ansøger et beløb svarende til den brugte  

 kørestols nyværdi fratrukket 15%. Det vil i dette tilfælde  

 sige 92.000 kr. fratrukket 13.800 kr., som er de 15% af 92.000 kr.
Det  

 beløb ansøger herefter kan få bevilliget af kommunen til  

 køb af en ny kørestol, vil være 78.200 kr.
 Hvis den brugte kørestol er gået ud af  

 produktion, og der derfor ikke findes en nypris for lige netop den  

 kørestol, skal kommunen udregne en nypris for en kørestol af  

 tilsvarende art og standard fratrukket 15%.
1.7. Service og vedligeholdelse Om hjælp til reparation, udskiftning af  

 kørestole, hjælp til udgifter, som følger af brug af  

 kørestol og hjælp til udskiftning af dæk og slanger til  

 kørestole samt hjælp til akkumulatorer til el-kørestole  

 henvises i det hele til § 5 i Socialministeriets bekendtgørelse  

 nr. 123 af 19. februar 1998 og Socialministeriets vejledning om Støtte  

 til hjælpemidler, biler, boligindretning m.v. af 5. marts 1998 kapitel  

 6, pkt. 29-33.
1.8. Rådgivning Særligt om rådgivning og vejledning i  

 forbindelse med støtte til hjælpemidler, herunder støtte  

 til kørestole henvises til Socialministeriets vejledning om  

 Støtte til hjælpemidler, biler, boligindretning m.v. af 5. marts  

 1998 kapitel 4 pkt. 17.
1.9. Medtagelse af kørestol til udlandet Af Socialministeriets bekendtgørelse nr. 108 af 17.  

 februar 1998 om betingelser for i særlige tilfælde at få  

 hjælp efter lov om social service under midlertidige ophold i udlandet  

 (udlandsbekendtgørelsen), fremgår det af § 7, stk. 1, at  

 kropsbårne hjælpemidler efter servicelovens § 97 frit kan  

 medtages til udlandet uanset formål.
Alle øvrige  

 hjælpemidler kan alene medtages under ophold i udlandet til de  

 formål, der er nævnt i § 1, stk. 2, nr. 1-6.
 Da kørestole, som er tilpasset individuelt og som  

 nødvendigvis må benyttes i hovedparten af dagens timer, omfattes  

 af servicelovens § 97, stk. 4, og dermed er at betragte som et  

 personligt hjælpemiddel, vil ansøgere, der har fået  

 bevilliget en kørestol efter servicelovens § 97, stk. 4, frit  

 kunne medbringe kørestolen til udlandet jf.  

 udlandsbekendtgørelsens § 7, stk. 1. Der henvises i øvrigt  

 til Socialministeriets vejledning om Støtte til hjælpemidler,  

 biler, boligindretning m.v. af 5. marts 1998, kapitel 9, pkt. 48.
 1.10. Optikunderstøttende hjælpemidler m.v.
 Samtidig med vedtagelsen af bestemmelsen om  

 kørestole som et særligt personligt hjælpemiddel efter  

 servicelovens § 97, stk. 4 ved lov nr. 344 af 17. maj 2000 blev  

 optikunderstøttende synshjælpemidler omfattet af servicelovens  

 § 97, stk. 2, nr. 1.
1.11. Klageadgang Afgørelser om bevilling af kørestole efter  

 servicelovens § 97, stk. 4, truffet af kommunen kan indbringes for det  

 sociale nævn.
Der henvises til Socialministeriets vejledning om  

 Støtte til hjælpemidler, biler, boligindretning m.v. af 5. marts  

 1998, kapitel 16, pkt. 229 ff og § 25 i Socialministeriets  

 bekendtgørelse om ydelse af hjælpemidler og forbrugsgoder efter  

 servicelovens §§ 97 og 98.
1.12. Finansiering Udgifter til kørestole efter servicelovens  

 § 97, stk. 4, der bevilges af kommunen til personer, der er fyldt 67  

 år, afholdes endeligt af kommunen, jf. § 131, stk. 3, nr. 4, mens  

 kommunen og amtskommunen hver afholder 50% af udgifterne til personer under  

 67 år, jf. § 131, stk. 4.
