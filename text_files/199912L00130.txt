Fremsat den 3. december 1999 af undervisningsministeren  

 (Margrethe Vestager) Forslag til Lov om ændring af lov om almen  

 voksenuddannelse og lov om kursus til højere forberedelseseksamen og  

 om studieforberedende enkeltfagsundervisning for voksne m.v.
( § 1 I lov om almen voksenuddannelse, jf. lovbekendtgørelse nr. 71 af 1.  

 februar 1999, foretages følgende ændringer:
 1. Lovens titel affattes således:
 »Lov om almen voksenuddannelse og om  

 voksenuddannelsescentre«.
 2. § 2 affattes således:
»§ 2. Amtsrådene skal sikre, at alle,  

 der er fyldt 18 år, inden for en rimelig geografisk afstand kan modtage  

 undervisning i henhold til denne lov.
Undervisningsministeren kan  

 fastsætte nærmere regler herom.
 Stk. 2. Bestemmelserne om amtskommuner i denne lov  

 gælder tilsvarende for Frederiksberg og Københavns  

 kommuner.«.
 3. § 3, stk. 1, affattes således:
» 4. I § 3, stk. 2, indsættes efter  

 »uddannelsesinstitutioner«: », herunder uddannelsesinstitutioner under  

 Kriminalforsorgen,«.
 5. § 4, stk. 1-3, affattes således:
»Ved hvert voksenuddannelsescenter og anden amtskommunal  

 uddannelsesinstitution, der udbyder almen voksenuddannelse, jf. § 12,  

 skal der mindst en gang om året udbydes undervisning i kernefagene  

 dansk, matematik, engelsk, tysk eller fransk, samfundsfag og naturfag.  

 Herudover skal der i amtskommunen efter amtsrådets godkendelse tilbydes  

 undervisning i fag inden for fagrækken billedkunst, dansk som  

 andetsprog, edb-fag, filosofi, historie, latin, mediefag, psykologi samt  

 samarbejde og kommunikation, således at alle tilbudsfagene udbydes  

 mindst et sted i amtskommunen hvert år, og således at der samlet  

 gives et alsidigt fagudbud på grundlag af det konstaterede  

 undervisningsbehov.
Undervisningen tilrettelægges som  

 enkeltfagsundervisning.
 Stk. 2. Undervisningsministeren kan føje yderligere fag  

 til den fagrække, der er nævnt i stk. 1, herunder godkende  

 særlige fagtilbud baseret på lokale fagbeskrivelser, samt  

 ændre fagenes betegnelser.
Stk. 3. I en amtskommune skal der udbydes  

 kernefagsundervisning, jf. stk. 1, på hvert voksenuddannelsescenter.
Er  

 der i en amtskommune kun ét voksenuddannelsescenter, skal alle  

 kernefag mindst udbydes ved dette og en afdeling, jf. § 3, stk. 1. Ministeren  

 kan fravige denne bestemmelse, hvor det er begrundet i særlige  

 geografiske forhold.«.
 6. I § 4, stk. 4, 1. pkt., ændres  

 »uddannelsesvejledning« til: »uddannelses- og erhvervsvejledning«.
 7. § 6 affattes således:
 »§ 6. Amtsrådene afholder de udgifter,  

 der er forbundet med undervisningsvirksomheden på amtskommunale  

 uddannelsesinstitutioner, der udbyder almen voksenuddannelse, jf. dog  

 stk. 2. De undervisningsmidler, der er nødvendige for  

 undervisningen, skal stilles til rådighed for kursisterne uden  

 betaling, jf. dog stk. 3.
Stk. 2. Undervisningsministeren fastsætter regler om, at  

 amtsrådet for visse fag afkræver kursisterne betaling for at  

 deltage i undervisning og prøver samt afkræver de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for  

 maksimumsbeløb, der er fastsat af undervisningsministeren.
 Stk. 3. Undervisningsministeren kan bestemme, at kursisterne i  

 begrænset omfang selv anskaffer undervisningsmidler.
Stk. 4. Undervisningsministeren fastsætter regler om, at  

 der kan afkræves kursister og selvstuderende et gebyr.
Gebyrets  

 størrelse fastsættes af ministeren, som også  

 fastsætter nærmere regler om gebyrordningen.
 Stk. 5. Indbetaling af gebyr, jf. stk. 4, eller  

 deltagerbetaling for det pågældende fag, jf. stk. 2, er en  

 betingelse for at kunne deltage i undervisning og prøver.«.
 8. I § 7 ændres »Amtsrådet« til:  

 »Amtsrådene«.
 9. I § 8, stk. 1, ændres »deltagere« til:  

 »kursister og selvstuderende«.
 10. I § 8, stk. 2, ændres »deltager til  

 undervisning« til: »kursist eller selvstuderende«.
 11. I § 8, stk. 4, ændres »Amtskommunen«  

 til: »Amtsrådet« og »en anden amtskommune« til: »et andet  

 amtsråd«.
 12. I § 12, stk. 1, ændres »Amtskommunen«  

 til: »Amtsrådene«, og »undervisning efter kapitel 1 i denne lov«  

 ændres til: »almen voksenuddannelse«.
 13. I § 12 indsættes efter stk. 1 som nyt  

 stykke:
 »Stk. 2. Amtsrådet tilrettelægger amtskommunens  

 centerstruktur sådan, at den sikrer undervisningstilbud i  

 overensstemmelse med denne lovs § 2 og med § 17, stk. 2, i lov  

 om kursus til højere forberedelseseksamen og om studieforberedende  

 enkeltfagsundervisning for voksne m.v.«.
 Stk. 2 og 3 bliver herefter stk. 3 og 4.
 14. § 14 affattes således:
 »§ 14. Amtsrådene træffer  

 beslutning om:
 1)	Bevillinger til de amtskommunale voksenuddannelsescentre, jf.  

 § 15.
 2)	Godkendelse af voksenuddannelsescentrenes udbud af tilbudsfag, jf.  

 § 4, stk. 1, 2. pkt., og særlige fagtilbud efter § 4,  

 stk. 2. Godkendelse sker på grundlag af dialogmøder	med  

 centerrådene.
 3)	Ansættelse og afskedigelse af forstandere.
 4)	Ansættelse og afskedigelse af lærere og andet personale  

 ved den almene voksenuddan- nelse efter indstilling fra forstanderen.
 5)	Deltagerbetalingens størrelse inden for  

 maksimumsbeløb, der er fastsat af undervisningsministeren, jf.  

 § 6, stk. 2.«.
 15. § 15, stk. 1, ophæves, og i stedet  

 indsættes:
 »Amtsrådet giver bevillinger til dækning af det enkelte  

 voksenuddannelsescenters undervisningsvirksomhed og til dets administration,  

 ledelse og bygninger.
 Stk. 2. Bevillingen til undervisningsvirksomheden inden for  

 almen voksenuddannelse og prøveforberedende enkeltfagsundervisning til  

 højere forberedelseseksamen fastlægges ud fra takster, der er  

 fastsat af amtsrådet, og antallet af årskursister, der har betalt  

 gebyr eller deltagerbetaling.
 Stk. 3. Bevilling til voksenuddannelsescenterets  

 administration, ledelse og bygninger gives inden for en årlig ramme,  

 der fastsættes i overensstemmelse med det konstaterede  

 undervisningsbehov.«.
 Stk. 2 og 3 bliver herefter stk. 4 og 5.
 16. § 16 affattes således:
»§ 16. Amtsrådene nedsætter for hvert  

 voksenuddannelsescenter et centerråd, der træffer beslutning om  

 udbudet af kernefag, jf. § 4, stk. 1, 1. pkt., og giver indstilling  

 til amtsrådet om udbud af tilbudsfag efter § 4, stk. 1, 2.  

 pkt., og de særlige fagudbud efter § 4, stk. 2.  

 Centerrådet fastlægger efter indstilling fra forstanderen og  

 inden for amtsrådets bevilling, jf. § 15, stk. 1, centerets  

 budget og varetager informationsgivningen og andre opgaver i relation til det  

 enkelte center.
Undervisningsministeren fastsætter nærmere regler  

 om centerrådets sammensætning og beføjelser.
Stk. 2. Ved afdelinger, jf. § 3, stk. 1,  

 nedsætter amtsrådet lokalråd.
Undervisningsministeren  

 fastsætter nærmere regler om lokalrådets  

 sammensætning og beføjelser og om, at amtsrådet, hvor de  

 geografiske forhold betinger det, kan beslutte ikke at nedsætte  

 lokalråd ved en afdeling.
 Stk. 3. Ministeren kan fastsætte regler om, at  

 amtsrådet kan beslutte at yde medlemmer af centerråd og  

 lokalråd diæter, erstatning for dokumenteret tabt  

 arbejdsfortjeneste og udgiftsgodtgørelse i overensstemmelse med  

 § 16 a i lov om kommunernes styrelse.«.
§ 2 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 821 af 4. november 1999, foretages  

 følgende ændringer:
 1. I § 6, stk. 2, udgår: »i et samlet  

 2-årigt hf-forløb, jf. § 3,«.
 2. I § 17, stk. 2, indsættes som 2.  

 pkt.:
 »Undervisningsministeren kan fastsætte nærmere  

 regler herom.«.
 3. I § 19, stk. 1, indsættes efter nr. 4 som  

 nyt nummer:
 »5)	størrelsen af deltagerbetalingen for enkeltfagskursister  

 inden for maksimumsbeløb, der er fastsat af undervisningsministeren,  

 jf. § 29, stk. 2,«.
 Nr. 5 og 6 bliver herefter nr. 6 og 7.
 4. § 25, stk. 2, 2. pkt., affattes således:
 »For så vidt angår studieforberedende  

 enkeltfagsundervisning på voksenuddannelsescentre godkender  

 amtsrådet fagudbudet efter indstilling fra centerrådet.  

 Godkendelse sker på grundlag af dialogmøder.«.
 5. I § 29, stk. 1, indsættes efter  

 »vederlagsfri«: »for kursister, der er optaget på et samlet  

 2-årigt forløb til højere forberedelseseksamen, jf. dog  

 stk. 4.«.
 6. I § 29 indsættes efter stk. 1 som nye  

 stykker:
»Stk. 2. Undervisningsministeren fastsætter  

 nærmere regler om, at amtsrådet for visse fag afkræver  

 kursisterne ved studieforberedende enkeltfagsundervisning for voksne betaling  

 for at deltage i undervisning og prøver samt afkræver de  

 selvstuderende betaling for at gå til prøve.
Betalingens  

 størrelse fastsættes af det enkelte amtsråd inden for  

 maksimumsbeløb, der er fastsat af undervisningsministeren.
 Stk. 3. Til enkeltfagsstuderende, som får udstedt bevis  

 for en samlet enkeltfags-højere forberedelseseksamen eller  

 enkeltfagsstudentereksamen, tilbagebetales deltagerbetalingen efter  

 stk. 2 for de fag, der indgår i eksamen, med fradrag af tilskud  

 til deltagerbetaling, der er ydet i henhold til lov om statens  

 uddannelsesstøtte eller lov om støtte til voksenuddannelse.  

 Undervisningsministeren fastsætter nærmere regler om  

 tilbagebetalingen, herunder om krav til dokumentation som betingelse for  

 tilbagebetalingen, og om tilbagebetaling for enkeltfagsstuderende, der  

 får udstedt bevis eller attestation for særlige  

 fagsammensætninger.«.
 Stk. 2 - 12 bliver herefter stk. 4 - 14.
 7. § 29 stk. 9 - 11, som bliver stk. 11 - 13,  

 affattes således:
 »Stk. 11. Undervisningsministeren fastsætter regler om,  

 at kursister og selvstuderende ved studieforberedende enkeltfagsundervisning  

 for voksne skal betale et gebyr for de fag, der ikke kræves betaling  

 for, jf. stk. 2.
 Stk. 12. Undervisningsministeren fastsætter  

 nærmere regler om gebyrordningen, jf. stk. 11, herunder om  

 gebyrets størrelse.
 Stk. 13. Indbetaling af gebyr, jf. stk. 11, eller  

 deltagerbetaling for det pågældende fag, jf. stk. 2, er en  

 betingelse for at kunne deltage i undervisning og prøver.«.
 8. I § 29, stk. 12, som bliver stk. 14,  

 ændres »i anden lovgivning« til: i øvrigt« og »stk. 9 - 11«  

 til: »stk. 2 - 13«.
§ 3 Loven træder i kraft den 1. august 2000.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger 1. Baggrunden for lovforslaget I aftalen af 11. juni 1999 om amternes økonomi i  

 2000 har regeringen og Amtsrådsforeningen i Danmark aftalt  

 følgende vedrørende den økonomiske styring af VUC  

 (voksenuddannelsescentre):
 »Parterne er enige om, at der er behov for en forbedring  

 af den økonomiske styring af VUC.
 Parterne er enige om, at uddannelsesretten på almen  

 voksenundervisning opretholdes, og at det forsat skal sikres, at  

 kvalificerede ansøgere til hf-enkeltfag inden for rimelig tid og  

 geografisk afstand kan tilbydes den ønskede undervisning.
Parterne er enige om at indføre en model med  

 efterspørgselsstyring kombineret med differentieret deltagerbetaling.  

 Der indføres en egentlig deltagerbetaling for en række af de  

 fag, som i dag ikke er centrale grundfag, hvilket vil medvirke til en bedre  

 økonomistyring og kvalificering af efterspørgslen.
Der sikres  

 særlige vilkår for kursister, der gennemfører et helt  

 hf-forløb.
Det enkelte amt fastsætter takster og  

 deltagerbetalingens størrelse inden for et loft.
Loftet  

 fastsættes på et niveau, der kan sammenlignes med andre voksen-  

 og efteruddannelser, men samtidig tager hensyn til, at målgruppen er  

 kortuddannede.
 Den nuværende praksis med dialogmøder mellem  

 amtsrådet og VUC videreføres som grundlag for amtsrådets  

 koordination og godkendelse af fagudbuddet og budgetteringen for at kunne  

 opfylde forpligtelsen med henblik på et alsidigt fagudbud og herudover  

 at forebygge uhensigtsmæssigt overlap i udbuddet i amtet.
Regeringen vil søge tilslutning til  

 lovændringen med henblik på ikrafttræden 1. august 2000.  

 Ændringen er omfattet af DUT-princippet.« Dette lovforslag indeholder ændringer af lov om  

 almen voksenuddannelse (avu-loven) og lov om højere  

 forberedelseseksamen og om studieforberedende enkeltfagsundervisning for  

 voksne m.v. (hf-loven) som følge af aftalen.
Da der har vist sig behov for en præcisering af  

 amtsrådenes forpligtelser i forbindelse med pligten til udbud af  

 kernefag samt med tilrettelæggelsen af strukturen for  

 voksenuddannelsescentrene, indeholder lovforslaget også  

 ændringsforslag til de bestemmelser i lov om almen voksenuddannelse,  

 der beskriver centerstrukturen.
Det præciseres, at det enkelte  

 amtsråd skal tilrettelægge centerstrukturen sådan, at den  

 sikrer, at udbudsforpligtelsen vil blive opfyldt i overensstemmelse med  

 uddannelsesbehovet, og at undervisningen tilbydes amtskommunens borgere inden  

 for en rimelig geografisk afstand.
I den forbindelse foreslås  

 afdelinger, der er geografiske enheder med en daglig leder, udtrykkeligt  

 nævnt i lovteksten.
Endvidere præciseres uddannelsesretten  

 på avu-området i overensstemmelse med aftalen med  

 Amtsrådsforeningen.
På hf-området indeholder lovforslaget en  

 ændring af kompetencen til fagudbudet, når der er tale om udbud  

 inden for VUC-området.
Den overordnede kompetence i relation til  

 fagudbudet tillægges amtsrådet.
Samtidig foreslås det, at  

 centerrådet (der i henhold til avu-lovens § 16 nedsættes ved  

 hvert VUC) indstiller fagudbudet til amtsrådet.
I dag er det  

 forstanderen for et VUC, der er tillagt beføjelsen til at  

 fastlægge kursets fagudbud.
 Endelig indeholder lovforslaget en række  

 præciseringer og mindre sproglige og tekniske ændringer.
2. Lovforslagets indhold Der henvises til Folketingstidende 1988-89, forslag til  

 lov om almen voksenuddannelse, (L 179), fremsat den 12. januar 1989,  

(FF spalte 4682, 5781, 9953, 10313; A 4181; B 1589), lov nr. 335 af 24.  

 maj 1989, og til Folketingstidende 1989 - 90, forslag til lov om kursus til  

 højere forberedelseseksamen og om studieforberedende  

 enkeltfagsundervisning for voksne m.v. (Hovedloven, L 140), fremsat den 18.  

 januar 1990, (FF spalte 4765, 5766, 10174, 10778; A 3967; B 1305), lov nr.  

 433 af 13. juni 1990. Loven er senest bekendtgjort ved  

 lovbekendtgørelse nr. 821 af 4. november 1999.
Uddannelsesretten til almen voksenuddannelse Der har vist sig behov for en præcisering af  

 uddannelsesretten i forbindelse med en bestemmelse om amtskommunernes  

 tilrettelæggelse af strukturen for voksenuddannelsescentrene.
Ifølge gældende lov om almen voksenuddannelse  

 § 2 og bemærkningerne til lovforslaget (L 179) om almen  

 voksenuddannelse, fremsat den 12. januar 1989, er der tale om en  

 uddannelsesret for alle, der er fyldt 18 år, og et dertil svarende  

 reelt uddannelsestilbud.
Uddannelsesretten og det dertil svarende reelle  

 uddannelsestilbud omfatter:
1.	Kernefag, der skal udbydes ved hvert voksenuddannesescenter  

 én gang årligt, i kombination med tilbudsfag, der udbydes,  

 så det samlede udbud i amtet bliver alsidigt (bemærkningerne til  

 lovforslagets § 4, jf.
L 179, FT A spalte 4192).
2.	Fri adgang til kernefag (bemærkningerne til lovforslagets  

 § 15, jf.
L 179, FT A spalte 4199).
3.	Fagudbud og tilrettelæggelse planlægges ud fra de  

 konstaterede behov for denne undervisning (bemærkningerne til  

 lovforslagets § 2, jf.
L 179, FT A spalte 4191).
4.	Størst mulig spredning af kursusudbudet (bemærkningerne  

 til lovforslagets § 2, jf.
L 179, FT A spalte 4191).
 Med lovforslaget foreslås uddannelsesretten, jf.  

 ovenstående nr. 1 - 4, beskrevet i selve lovteksten.
Efterspørgselsstyring Ifølge aftalen om amternes økonomi i 2000  

 indføres en model med efterspørgselsstyring på  

 VUC-området, hvor det enkelte amtsråd fastsætter taksterne.  

 Efterspørgselsstyring kan tilrettelægges af amterne på  

 forskellig vis inden for lovforslagets rammer.
I lovforslaget  

 videreføres principperne i den taxameteraftale, der på grundlag  

 af en aftale mellem Amtsrådsforeningen og Undervisningsministeriet har  

 været gennemført som forsøg i 1997-1999.
 Principperne herfor har bl.a. været:
a a a a Hver årskursist, som har betalt  

 gebyr/deltagerbetaling i det omfang, det følger af reglerne,  

 udløser således et forud fastlagt tilskud.
Bevillingen  

 udløses på baggrund af opgørelsen af  

 årskursister.
Budgetproceduren, herunder godkendelse af fagudbud Med hensyn til budgetproceduren videreføres den  

 nuværende praksis under taxameterforsøget, hvor amtsrådet  

 indkalder til dialogmøder mellem amtsrådet og det enkelte  

 voksenuddannelsescenter.
Centerrådet inddrages fortsat som dialogpartner i  

 forbindelse med koordineringen af fagudbudet inden for almen  

 voksenuddannelse.
Som noget nyt inddrages centerrådet også  

 vedrørende udbudet af hf-enkeltfag.
I denne dialog indgår  

 endvidere en vurdering af det fremtidige aktivitetsniveau og kapacitetsbehov.
Dialogmøder danner grundlag for amtsrådets  

 godkendelse af det samlede fagudbud (almen voksenuddannelse og hf-enkeltfag)  

 i amtet og på det enkelte voksenuddannelsescenter og resulterer i en  

 budgetudmelding til det enkelte voksenuddannelsescenter indeholdende  

 rammebevillingen og de aktivitetsafhængige bevillinger for det enkelte  

 voksenuddannelsescenter.
Rammebevillingen dækker administration,  

 ledelse og bygninger og fastsættes i overensstemmelse med det  

 konstaterede undervisningsbehov, mens de aktivitetsafhængige  

 bevillinger dækker undervisningsudgifter.
En større aktivitet  

 skal give sig udslag i en forhøjelse af den udmeldte bevilling, mens  

 en lavere aktivitet tilsvarende giver en mindre bevilling.
 Ifølge aftalen af 11. juni 1999 skal godkendelse af  

 fagudbudet og budgetteringen ske med henblik på at kunne opfylde  

 forpligtelsen til et alsidigt fagudbud og herudover på at forebygge  

 uhensigtsmæssigt overlap af udbudet i amtskommunen.
For fremtiden skal amtsrådet ved godkendelsen af  

 fagudbudet på avu forebygge, at flere voksenuddannelsescentre tilbyder  

 de samme fag, mens andre fag slet ikke udbydes inden for amtskommunen.
Dette  

 er alene begrundet i hensynet til at undgå ressourcespild, f. eks. hvis  

 det er klart, at der ikke vil kunne oprettes hold i et bestemt fag mere end  

 ét sted.
Amtsrådets godkendelse af fagudbudet kan derimod ikke  

 anvendes til at begrænse aktiviteten inden for amtskommunen, men kan  

 alene anvendes til en sikring af et alsidigt fagudbud for amtskommunens  

 borgere.
Avu-kernefag skal fortsat udbydes ved hvert voksenuddannelsescenter  

 en gang årligt.
Det foreslås præciseret i lovforslaget, at  

 alle kernefagene skal udbydes mindst to steder i et amt.
Hvis et amt kun har  

 ét voksenuddannelsescenter, skal kernefagsforpligtelsen således  

 tillige opfyldes ved en afdeling.
Undervisningsministeren kan fravige denne  

 bestemmelse, hvor det er begrundet i særlige geografiske forhold.
Det  

 foreslås udtrykkeligt i lovteksten, at alle tilbudsfag skal udbydes  

 mindst et sted i amtskommunen hvert år.
Dette er en præcisering  

 både i forhold til den gældende lov og i forhold til det  

 hidtidige taxameterforsøg.
Udbudspligten vedr. hf-enkeltfagsundervisning  

 fremgår af hf-lovens § 17, stk. 2, hvorefter amtsrådet  

 sikrer, at kvalificerede ansøgere til studieforberedende  

 enkeltfagsundervisning inden for rimelig tid og en rimelig geografisk afstand  

 kan optages på den ønskede undervisning.
I lovforslaget  

 indsættes dog en bemyndigelse til ministeren til at fastsætte  

 nærmere regler herom.
For så vidt angår godkendelsen af fagudbud for  

 hf-enkeltfag foreslås denne beføjelse, der hidtil i henhold til  

 § 25, stk. 2, i hf-loven har ligget hos forstanderen,  

 overført til amtsrådet, som tillægges  

 godkendelseskompetence, mens centerrådet får tillagt  

 indstillingsretten.
Overflytningen af kompetencen til at indstille fagudbudet  

 til centerrådet skal ses i sammenhæng med den mulighed for en  

 bredere sammensætning af centerrådet, der er åbnet ved  

 bekendtgørelse nr. 556 af 30. juni 1999 om voksenuddannelsescentre.  

 Efter denne bekendtgørelse kan amtsrådet bestemme, at  

 centerrådet bl. a. omfatter repræsentanter for de  

 videregående uddannelser i centerets opland, der typisk vil være  

 aftagerinstitutioner i relation til hf-kursisterne.
Differentieret deltagerbetaling for almen voksenuddannelse og  

 studieforberedende enkeltfagsundervisning Der indføres en egentlig deltagerbetaling for en  

 række af de fag, der i dag ikke er centrale grundfag, og en  

 forhøjelse af de eksisterende gebyrer.
Det skal medvirke til en bedre  

 økonomistyring og kvalificering af efterspørgslen.
 Deltagerbetaling for almen voksenuddannelse og  

 studieforberedende enkeltfagsundervisning for voksne opkræves, uanset  

 på hvilke offentlige uddannelsesinstitutioner undervisningen  

 gennemføres, bortset fra uddannelsesinstitutioner under  

 Kriminalforsorgen, jf. avu-lovens § 3, stk. 2.
 Betalingen gælder for al enkeltfagsundervisning,  

 også den der foregår på offentlige gymnasier,  

 studenterkurser og 2-årige hf-kurser.
 Betegnelsen »centrale grundfag« er valgt, for at  

 afgrænsningen ikke nødvendigvis skal være parallel med  

 afgrænsningen af avu-kernefag og hf-fællesfag.
 Det er hensigten, at følgende fag betegnes som  

 »centrale grundfag«, som ikke vil være omfattet af  

 deltagerbetaling:
a a Ved den konkrete udvælgelse har udgangspunktet  

 først og fremmest været, at avu-kernefag og hf-fællesfag  

 bør friholdes for deltagerbetaling.
Samtidig har man ønsket, at  

 de samme fag skulle friholdes, uanset om der er tale om almen  

 voksenuddannelse eller undervisning tilrettelagt efter  

 hf-bekendtgørelsen eller gymnasiebekendtgørelsen.
Amtsrådene fastsætter deltagerbetalingens  

 størrelse inden for et maksimum.
Dette fastsættes af  

 undervisningsministeren i en bekendtgørelse på et niveau, der  

 kan sammenlignes med andre voksen- og efteruddannelser.
Samtidig skal der  

 tages hensyn til, at målgruppen er kortuddannede.
Niveauet for  

 betalingen skal bl.a. sammenlignes med niveauet for åben uddannelse,  

 hvor kursisten betaler 20-25 pct. af den samlede undervisningsudgift, hvilket  

 i gennemsnit udgør ca. 1.000 kr., dog med store variationer.
 Differentieret deltagerbetaling medfører, at  

 betalingens størrelse kan være forskellig fra amt til amt (inden  

 for det fastsatte maksimum), og at det enkelte amt også kan  

 differentiere mellem forskellige fag og forskellige niveauer.
I forslaget er de særlige vilkår for  

 kursister, som gennemfører et helt hf-enkeltfagsforløb m.v.,  

 udmøntet i form af en tilbagebetalingsordning, der omfatter en  

 enkeltfags-hf-eksamen, en enkeltfagsstudentereksamen samt fagrækker,  

 der er adgangsgivende til videregående uddannelser Kursister, der modtager SU til enkeltfagsundervisningen (  

 dvs. har mindst 23 ugentlige undervisningstimer), kan modtage supplerende  

 stipendium med op til 85 pct. af udgiften til deltagerbetaling.
På  

 tilsvarende vis er det tanken at ændre bekendtgørelsen om  

 støtte til voksenuddannelse, således at VUS-modtagere kan  

 få 100 pct. dækning af udgiften til deltagerbetaling ved avu- og  

 hf-undervisningen.
 SU- og VUS-modtagere kan således få  

 dækket deltagerbetalingen helt eller delvist.
Kursister, der ikke opfylder betingelserne for at få  

 tilskud til deltagerbetalingen, vil, hvis de sammenstykker  

 enkeltfagsundervisning til en kompetencegivende enkeltfags-hf eller  

 enkeltfagsstudentereksamen, få deltagerbetalingen tilbagebetalt.
Det  

 samme gælder for SU-modtagere fsv. angår den del af  

 deltagerbetalingen, der ikke er dækket af SU-ydelsen.
 På tilsvarende vis forudsættes hjemmelen til  

 at fastsætte nærmere regler om tilbagebetaling til kursister, der  

 får udstedt bevis eller attestation for særlige  

 fagsammensætninger, udmøntet således, at ansøgere,  

 der gennem enkeltfagsundervisningen kvalificerer sig til optagelse ved en  

 videregående uddannelse gennem sammenstykning af enkeltfag, får  

 deltagerbetalingen tilbagebetalt.
Kursister, der modtager SU eller VUS til  

 deltagerbetalingen, vil blive almindeligt personbeskattet af denne ydelse.
En  

 SU-eller VUS-modtager, der ønsker den likviditetsforbedring, der  

 ligger i løbende at få udbetalt stipendiet til  

 deltagerbetalingen, vil således til gengæld selv skulle udrede  

 skatten af stipendiet i modsætning til de kursister, der selv udreder  

 deltagerbetalingen og efterfølgende får refunderet den samlede  

 ydelse fuldt ud efter gennemført eksamen.
Herudover bevares gebyrer for de centrale grundfag, som er  

 nævnt ovenfor.
Gebyrerne, der ikke er blevet reguleret siden  

 indførelsen i 1983, forudsættes nu forhøjet.
De  

 eksisterende gebyrer ændres for at styrke økonomistyringen og  

 kvalificere efterspørgslen.
Gebyrernes størrelse vil blive  

 udmøntet i bekendtgørelsesform.
 Mens gebyret er og har været tænkt som et  

 administrativt og adfærdsregulerende instrument, hvis provenu kun kan  

 anvendes til administrationsudgifter og evt. til undervisningsmaterialer, men  

 ikke til undervisningsudgifter som f. eks. lærerløn, er  

 deltagerbetalingen ifølge kommuneaftalen tænkt som en  

 brugerbetaling, der kan anvendes til alle udgifter i forbindelse med  

 undervisningen.
3. Økonomiske og administrative konsekvenser for det  

 offentlige For at opnå en bedre økonomistyring og en  

 kvalificering af efterspørgslen indføres  

 differentieret deltagerbetaling og forhøjelse af eksisterende gebyrer.  

 Den maksimale deltagerbetalings størrelse fastsættes i år  

 2000 til 900 kr. pr. fag pr. år på de fag, der i dag ikke er  

 centrale grundfag.
Det tilsvarende maksimumsbeløb  

 for selvstuderende fastsættes til 450 kr. pr. fag, der ikke er centrale  

 grundfag.
Endvidere forhøjes de eksisterende gebyrer, således at  

 det eksisterende gebyr for første fag på hf og  

 tilmeldingsgebyret på avu forhøjes med 100 kr.
Der sker ingen  

 ændringer af de nuværende gebyrer på de  

 efterfølgende fag.
I kommuneaftalen er forudsat særlige vilkår  

 for kursister, der gennemfører en enkeltfags-højere  

 forberedelseseksamen eller enkeltfagsstudentereksamen.
Det forudsættes,  

 at de særlige vilkår indebærer, at kursister, der  

 gennemfører et helt forløb, skal have tilbagebetalt  

 deltagerbetalingen for fag, der indgår i eksamen, bortset fra ydet SU  

 eller VUS, men ikke gebyrer.
 Endvidere forudsættes, at der er særlige  

 vilkår for kursister på hf, der gennemfører særlige  

 fagsammensætninger, der er adgangsgivende til visse videregående  

 uddannelser, således at ansøgere, der gennem en særlig  

 sammenstykning af enkeltfag kvalificerer sig til optagelse ved en  

 videregående uddannelse, får tilbagebetalt deltagerbetalingen for  

 de krævede fag.
 Der er i beregningerne taget udgangspunkt i en maksimal  

 deltagerbetaling på 900 kr., henholdsvis 450 kr. for selvstuderende,  

 men korrigeret for de omtalte særlige vilkår for  

 gennemførelse af en enkeltfags-hf-eksamen, en  

 enkeltfagsstudentereksamen og særlige fagsammensætninger, samt  

 for at aktiviteten i forbindelse med aktivering af forsikrede og  

 ikke-forsikrede ledige ikke kan indgå i provenuberegningen.
 Baggrunden for, at aktivering af forsikrede og  

 ikke-forsikrede ledige ikke indgår i provenuberegningen, er  

 finansieringsomlægningen på aktiveringsområdet,  

 ifølge hvilken aktiveringsudgifter for ledige finansieres af kommuner  

 og arbejdsformidlinger fra år 2000.
 Det bemærkes endvidere, at den mulige besparelse ved  

 reducerede undervisningsudgifter som følge af reduceret  

 efterspørgsel ikke er indregnet i provenuet.
 Maksimumsbeløb for deltagerbetaling og de  

 gældende gebyrer samt regler om særlige vilkår vil blive  

 fastsat i bekendtgørelsesform.
 De forventede merindtægter for amterne ved  

 indførelse af deltagerbetaling og ændrede gebyrer skønnes  

 at være i størrelsesordenen henholdsvis 45,0 mio. kr. for 2000  

 og 52,0 mio. kr. for de kommende år, som det amtskommunale bloktilskud  

 forventes reduceret med.
Det skal dog bemærkes, at der er optaget  

 forhandlinger med de amtskommunale parter med henblik på nærmere  

 afklaring af de økonomiske konsekvenser og regulering af  

 bloktilskuddet.
Forhandlingerne er endnu ikke afsluttet.
Indførelse af deltagerbetaling vil herudover  

 medføre en forventet merudgift på ca. 6,0 mio. kr. til statens  

 uddannelsesstøtte (SU) i form af supplerende stipendium som tilskud  

 til dækning af undervisningsafgift til avu- og  

 hf-enkeltfagsstuderende/deltagere, der opfylder betingelserne om det  

 ugentlige timetal for at modtage SU under deltagelse i undervisningen, jf.  

 § 7 i SU-loven.
Tilsvarende må der forventes en merudgift på  

 ca. 0,5 mio. kr. til voksenuddannelsestøtte (VUS) i form af tilskud  

 til dækning af deltagerbetaling til avu- og  

 hf-enkeltfagsstuderende/deltagere, jf. § 8 i VUS-loven.
Der  

 forudsættes en ændring af VUS-bekendtgørelsen.
 Som følge heraf forventes merudgifter til SU og VUS  

 på henholdsvis 6,0 mio. kr. og 0,5 mio. kr., som afholdes inden for  

 Undervisningsministeriets bevillingsramme.
Forslaget kan have mindre administrative konsekvenser i  

 form af justeringer i edb-systemer, vejledningsmaterialer m.v.
Merudgifterne  

 forudsættes afholdt inden for de eksisterende bevillinger.
4.  

 Økonomiske og administrative konsekvenser for erhvervslivet Lovforslaget har ingen økonomiske eller  

 administrative konsekvenser for erhvervslivet.
5. Miljømæssige konsekvenser Lovforslaget har ingen miljømæssige  

 konsekvenser.
 6. Administrative konsekvenser for borgerne.
 Lovforslaget har ud over det ovenfor anførte ingen  

 administrative konsekvenser for borgerne.
7. Forholdet til EU-retten Lovforslaget inderholder ikke EU-retlige aspekter.
 8. Følgende har været hørt over lovforslaget:
 Amtsrådsforeningen, Københavns Kommune,  

 Frederiksberg Kommune, Gymnasieskolernes Rektorforening, Foreningen af  

 private, selvejende gymnasieskoler, studenterkurser og hf-kurser, Foreningen  

 af studenterkursusrektorer, Forstanderforeningen for VUC, Landsforbundet af  

 Voksen- og Ungdomsundervisere, Direktoratet for Kriminalforsorgen,  

 Landsorganisationen i Danmark, Dansk Arbejdsgiverforening, Gymnasieskolernes  

 Lærerforening, Rådet for Uddannelses- og Erhvervsvejledning,  

 Rigsrevisionen, Danmarks Evalueringsinstitutut, Landssammenslutningen af  

 kursusstuderende, Danske Gymnasieelevers Sammenslutning, Gymnasieelevernes  

 Landsorganisation, Grønlands Hjemmestyre, Kommunernes Landsforening og  

 Det Centrale Handicapråd.
Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner De forventede økonomiske merindtægter ved  

 indførelse af deltagerbetaling og ændrede gebyrer for 2000 er i  

 størrelsesordenen 45,0 mio. kr., der reguleres over bloktilskuddet  

 (DUT).
 Der forventes statslige merudgifter i  

 størrelsesordenen 6-7 mio. kr. årligt til SU- og VUS, som  

 afholdes inden for UVM s bevillingsramme.
Administrative konsekvenser for stat, kommuner og  

 amtskommuner Ingen Justeringer i administrative procedurer m.v.
Merudgifter  

 hertil afholdes inden for de eksisterende bevillinger.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 (Lovens titel) Som konsekvens af, at lovens kapitel 2 omhandler  

 voksenuddannelsescentre, foreslås titlen ændret, således at  

 dette fremgår direkte af loven.
Voksenuddannelsescentrene udbyder  

 både avu- og hf-undervisning og anden voksenundervisning efter  

 amtsrådets nærmere bestemmelse, jf. § 12.
Til nr. 2 (§ 2) Formuleringen »inden for en rimelig geografisk afstand« i  

 stk. 1 er delvis parallel til hf-lovens § 17, stk. 2, om udbud  

 af hf-enkeltfag.
Den svarer også til bemærkningerne til § 2  

 i L 179 (FF 1988-89, A 4191) om, at »... der (må) tilstræbes  

 størst mulig spredning af kursustilbudet«.
Hvad der anses for rimelig  

 geografisk afstand, vil kunne præciseres nærmere i  

 bekendtgørelsesform, hvis der viser sig behov for det.
En eventuel  

 udmøntning i form af kilometerafstand eller befordringstid  

 forudsættes at ske i samarbejde med Amtsrådsforeningen.
 Undervisningsministeriet vil nøje følge  

 udviklingen i amtsrådenes fortsatte opfyldelse af forpligtelsen til, at  

 alle kan modtage undervisning inden for en rimelig geografisk afstand.
 Ændringen i stk. 2 er af redaktionel art.
Til nr. 3 (§ 3, stk. 1) Forslaget om at ændre entalsformen »amtskommunens«  

 til den neutrale form »de amtskommunale« i forbindelse med flertalsformen  

 »voksenuddannelsescentre« indebærer, at et amtsråd formelt kan  

 opfylde sin forpligtelse til at tilbyde almen voksenuddannelse ved kun  

 ét voksenuddannelsescenter i amtet, hvis dette har mindst én  

 afdeling og alle kernefagene tillige udbydes ved denne afdeling.
Hvis et amt  

 kun har ét voksenuddannelsescenter, skal kernefagsforpligtelsen  

 således tillige opfyldes ved den afdeling.
 Forslaget præciserer, at det enkelte  

 voksenuddannelsescenters struktur kan omfatte afdelinger efter  

 amtsrådets bestemmelse, sådan som det har været praksis i  

 en lang række amtskommuner både før og efter 1989-loven.  

 Ved en afdeling forstås en aktivitet, der er geografisk adskilt fra  

 hovedcenteret og er af en sådan størrelse, at der er en daglig  

 leder med forstanderen som ansvarlig for det samlede VUC.
Forstanderen har det overordnede ansvar også for  

 evt. afdelinger, uanset om der er knyttet en lærer/afdelingsforstander  

 til den daglige ledelse af afdelingen.
Undervisningsministeren kan  

 fastsætte nærmere regler om afdelinger, herunder om krav til en  

 afdelingsstruktur med forstanderen som den ansvarlige leder af det samlede  

 VUC.
Der henvises til bemærkningerne til § 1, nr. 16, om  

 lokalråd.
Til nr. 4 (§ 3, stk. 2) Med lovforslaget søges der en klar hjemmel til, at  

 undervisningsministeren i overensstemmelse med hidtidig praksis, der  

 går tilbage til tiden før loven af 1989, kan godkende, at  

 uddannelsesafdelinger ved fængsler under Direktoratet for  

 Kriminalforsorgen kan give undervisning og afholde prøver i fag inden  

 for almen voksenuddannelse.
Det forudsættes, at Direktoratet for  

 Kriminalforsorgen fortsat har en koordinerende kompetence i forhold til den  

 etablerede undervisning ved fængslerne.
Ved godkendelse  

 forudsættes det, at undervisningen tilrettelægges og  

 gennemføres i henhold til de fastsatte regler med de fravigelser, der  

 nødvendiggøres af fængselsskolernes særlige  

 vilkår.
Til nr. 5 (§ 4, stk. 1 og 2) Med den foreslåede ændrede formulering af  

 § 4, stk. 1, 1. pkt., præciseres det nu i selve  

 lovbestemmelsen, at avu kernefag udbydes mindst en gang om året ved  

 hvert voksenuddannelsescenter, jf. bemærkningerne til § 4 i L 179.
I § 4, stk. 1, 2. pkt., foreslås de to nye  

 fag, billedkunst samt samarbejde og kommunikation, udtrykkelig nævnt i  

 lovteksten.
Disse fag er indføjet i bekendtgørelse nr. 554 af  

 30. juni 1999 om undervisning mv. inden for almen voksenuddannelse.
I § 4, stk. 1, 2. pkt., præciseres  

 endvidere i overensstemmelse med aftalen af 11. juni 1999, at amtsrådet  

 skal godkende udbudet af tilbudsfag ved hvert voksenuddannelsescenter,  

 således at der fortsat samlet gives et alsidigt fagudbud i  

 amtskommunen.
Det præciseres endvidere, jf. aftalens princip om  

 efterspørgselsstyring, at fagudbudet skal være i  

 overensstemmelse med det konstaterede uddannelsesbehov i amtskommunen.
Den eksisterende adgang for voksenuddannelsescentrene til  

 med undervisningsministerens godkendelse at etablere særlige fagtilbud  

 baseret på lokalt fastlagte læseplaner har hidtil kun  

 fremgået af bemærkningerne til § 4, stk. 2, i L 179 som  

 en mulighed, der er omfattet af formuleringen »føje nye fag til  

 fagrækken«.
Det foreslås, at denne mulighed nu nævnes  

 udtrykkeligt i lovteksten, idet betegnelsen læseplaner ændres til  

 fagbeskrivelser.
 Ifølge lovbemærkningerne til L 179  

 »tænkes navnlig på muligheden for at udforme fagtilbud inden for  

 det natur- og samfundsfaglige område, hvor der kan fokuseres på  

 mere afgrænsede emner og problemstillinger af særlig lokal  

 interesse og relevans.«.
Efter ti års praksis med godkendelse af disse  

 særlige lokale fagtilbud ønsker Undervisningsministeriet at  

 foretage en gennemgang af praksis og på basis af erfaringerne at kunne  

 udstikke retningslinjer for fremtidige godkendelser.
Ved udformningen af  

 sådanne retningslinjer bør der tages udgangspunkt i en  

 afgrænsning af, hvad der generelt bør karakterisere fag, der  

 udbydes under lov om almen voksenuddannelse.
Der bør endvidere tages  

 hensyn til fagenes landsdækkende kompetence, idet der ikke bør  

 godkendes lokale varianter af eller elementer fra eksisterende fag inden for  

 almen voksenuddannelse, hvis de lokale behov kan tilgodeses inden for  

 fagbeskrivelserne for eksisterende fag.
Det skal fortsat være en  

 forudsætning, at der foreligger fagbeskrivelser og prøvekrav for  

 disse fagtilbud, som godkendes af undervisningsministeren, ligesom det vil  

 være en forudsætning, at der er tale om midlertidige  

 godkendelser.
 Som en konsekvens af aftalen af 11. juni 1999 bliver det  

 præciseret, at amtsrådet godkender udbudet af det særlige  

 fagtilbud, jf. forslag til § 1, nr. 14.
Den foreslåede affattelse af § 4, stk. 3,  

 præciserer, at alle kernefag skal udbydes mindst to steder i et amt.  

 Dette vil være tilfældet, hvor et amtsråd har oprettet to  

 voksenuddannelsescentre eller mere.
Hvor der i en amtskommune kun findes  

 ét voksenuddannelsescenter, skal forpligtelsen til at udbyde alle  

 kernefag tillige opfyldes ved en afdeling under voksenuddannelsescenteret.  

 Ministeren bemyndiges efter forslaget til at fravige kravet om det fulde  

 kernefagsudbud, hvor særlige geografiske forhold begrunder det.  

 Bemyndigelsen kan kun påregnes anvendt i relation til Bornholms amt og  

 Frederiksberg kommune.
Til nr. 6 (§ 4, stk. 4) Ændringsforslaget er af redaktionel art, idet det  

 bringer terminologien i overensstemmelse med betegnelsen i stk. 6.
Til nr. 7 (§ 6) Der henvises til de almindelige bemærkninger om  

 Differentieret deltagerbetaling.
Det forudsættes, at undervisningsministeren  

 fastsætter nærmere regler om deltagerbetaling og om gebyr i  

 bekendtgørelsesform.
Den nuværende gebyrordning foreslås  

 opretholdt, dog med en forhøjelse, jf. de almindelige  

 bemærkninger under Differentieret deltagerbetaling, men det  

 præciseres, at deltagerne og de selvstuderende ikke kan afkræves  

 gebyr og deltagerbetaling for det samme fag.
Deltagerbetaling og gebyr  

 erlægges forud som betingelse for deltagelse i undervisning og  

 prøver.
 Formuleringen af bestemmelsen i stk. 3 om evt.  

 betaling for undervisningsmidler er ændret, så den svarer til  

 formuleringen i bl.a. hf-loven.
Til nr. 8 (§ 7) Den foreslåede ændring er af redaktionel art,  

 idet det tilstræbes at anvende flertalsformen af amtsråd overalt,  

 hvor der ikke er andre hensyn, der taler imod.
Til nr. 9 og 10 (§ 8, stk. 1 og 2) Den foreslåede ændring er af sproglig art for  

 at præcisere, at der tales om kursister, der følger  

 undervisningen, og selvstuderende, der går til prøve uden at  

 have fulgt undervisningen.
Til nr. 11 (§ 8, stk. 4) Den foreslåede ændring er af redaktionel art,  

 idet amtsrådet er den besluttende myndighed.
Til nr. 12 (§ 12, stk. 1) I § 12, stk. 1, foreslås entalsformen  

 ændret til flertalsformen »amtsrådene« i forbindelse med omtalen  

 af »voksenuddannelsescentre«.
Der henvises til bemærkningerne til  

 § 1, nr. 3.
Til nr. 13 (§ 12, stk. 2) Forslaget til ændret formulering af § 12,  

 stk. 2, præciserer, at amtskommunens centerstruktur først  

 og fremmest skal sikre uddannelsesretten og det dertil svarende reelle  

 uddannelsestilbud efter § 2, inkl. den foreslåede  

 tilføjelse om »rimelig geografisk afstand«, som svarer til »den  

 geografiske spredning af kursustilbudet« i bemærkningerne til § 2  

 i L 179. På tilsvarende vis skal centerstrukturen sikre overholdelse af  

 hf-lovens forpligtelse til udbud af hf-enkeltfag.
Der henvises i  

 øvrigt til de almindelige bemærkninger om  

 Uddannelsesretten.
Til nr. 14 (§ 14) Forslaget samler amtsrådenes kompetencer med  

 henvisning til de enkelte bestemmelser i lov om almen voksenuddannelse.
Det  

 vil sige dels den generelle kompetence med hensyn til at fastsætte  

 bevillinger, den generelle kompetence vedrørende ansættelse og  

 afskedigelse af forstandere og andet personale og dels kompetencen til  

 godkendelse af voksenuddannelsescenterets udbud af avu-fag og kompetencen til  

 at fastsætte deltagerbetalingens størrelse for avu-fag.
Desuden foreslås amtsrådet tillagt tilsvarende  

 godkendelseskompetence vedrørende fagudbud inden for hf-enkeltfag og  

 kompetence til at fastsætte deltagerbetalingen inden for hf-enkeltfag.  

 Bestemmelser herom foreslås af lovtekniske grunde indføjet i  

 hf-loven, jf. lovforslagets § 2, nr. 4, (hf-lovens § 25,  

 stk. 2) og § 2, nr. 6, (hf-lovens § 29, nyt stk. 2).  

 Oversigten i avu-lovens § 14 om amtsrådets kompetence skal  

 således suppleres med disse to bestemmelser for at få et  

 fuldstændigt billede af amtsrådets kompetence vedrørende  

 avu og hf-enkeltfag.
Om bevilling til voksenuddannelsescentrene henvises i  

 øvrigt til de almindelige bemærkninger om Budgetproceduren.
Til nr. 15 (§ 15) Med forslaget præciseres, at amtsrådet giver  

 bevillinger til voksenuddannelsescenterets administration, ledelse og  

 bygninger.
Der tilsigtes ikke hermed nogen ændring i den amtskommunale  

 budgettering med hensyn til faste udgifter til voksenuddannelsescentrene.
Der  

 henvises i øvrigt til de almindelige bemærkninger om  

 Efterspørgselsstyring og om Budgetproceduren, herunder godkendelse af  

 fagudbud.
Til nr. 16 (§ 16) Forslaget til stk. 1 præciserer, at  

 centerrådet indstiller udbud af tilbudsfag og særlige fagudbud  

 til amtsrådet.
 Centerrådet foreslås tillagt tilsvarende  

 indstillingskompetence vedrørende fagudbud inden for hf-enkeltfag.  

 Denne bestemmelse foreslås af lovtekniske grunde indføjet i  

 hf-loven, jf. lovforslagets § 2, nr. 4.
 Der henvises til de almindelige bemærkninger om  

 Budgetproceduren, herunder godkendelse af fagudbud.
Med forslaget til stk. 2 foreslås det, at  

 amtsrådet nedsætter lokalråd ved afdelinger.
Det er  

 forudsat, at undervisningsministeren i bekendtgørelsesform  

 fastsætter nærmere regler om lokalrådenes  

 sammensætning og deres opgaver.
Desuden foreslås det, at et  

 amtsråd kan undlade at nedsætte et lokalråd ved en  

 afdeling, hvis de geografiske forhold taler for dette.
Dette gælder, f.  

 eks. hvor en afdeling ligger tæt ved VUC et.
Lokalrådene er  

 underordnet centerrådet, og alle indstillinger fra lokalråd  

 forudsættes fremsendt gennem centerrådet, ligesom  

 lokalrådene repræsenteres i centerrådet.
Til § 2 Til nr. 1.
(§ 6, stk. 2) Med forslaget er der tale om en teknisk ændring.
Til nr. 2 (§ 17, stk. 2) Der foreslås indsat en hjemmel for ministeren til,  

 hvis der viser sig behov for det, at fastsætte nærmere regler om,  

 hvad der forstås ved «en rimelig tid og en rimelig geografisk  

 afstand«.
 Bestemmelsen svarer til 2. pkt. i avu-lovens § 2,  

 stk. 1, som foreslås indsat ved § 1, nr. 2. Der henvises til  

 bemærkningerne til § 1, nr. 2.
 Til nr. 3.
(§ 19, stk. 1) Der henvises til de almindelige bemærkninger om  

 Differentieret deltagerbetaling.
 Til nr. 4.
(§ 25, stk. 2) 2. punktum i § 25, stk. 2, hvorefter  

 forstanderen har kompetence til fagudbud foreslås ændret,  

 sådan at amtsrådet i stedet tillægges kompetence til at  

 fastlægge fagudbudet efter indstilling fra centerrådet.  

 Forstanderne for voksenuddannelsescentrene har beføjelsen til at  

 fastlægge kursets fagudbud til studieforberedende  

 enkeltfagsundervisning, mens det er centerrådene, der havde den  

 tilsvarende beføjelse i forbindelse med almen voksenuddannelse.
Med  

 den foreslåede ændring tillægges centerrådet  

 kompetencen til at indstille fagudbudet og rollen som dialogpartner i  

 forbindelse med amtsrådets koordinering af fagudbudet.
Kompetencen til  

 fagudbudet ved studieforberedende enkeltfagsundervisning svarer herefter til  

 kompetenceforholdet ved almen voksenuddannelse.
 Der henvises endvidere til de almindelige  

 bemærkninger om Budgetproceduren, herunder godkendelse af fagudbud.
 Til nr. 5.
(§ 29, stk. 1) Med forslaget præciseres, at for de kursister, der  

 er optaget til et samlet hf-forløb, skal undervisningen fortsat  

 være vederlagsfri bortset fra evt. betaling for deltagelse i  

 ekskursioner.
Til nr. 6 (§ 29, stk. 2 og 3) Der foreslås indført en egentlig  

 deltagerbetaling (i modsætning til de eksisterende gebyrer) for visse  

 fag, ligesom gebyret forudsættes forhøjet.
Deltagerbetalingen og  

 gebyret erlægges forud som betingelse for deltagelse i undervisning og  

 prøver.
Der henvises til de almindelige bemærkninger om  

 Differentieret deltagerbetaling.
Ifølge aftalen skal der sikres  

 særlige vilkår for de kursister, der gennemfører en  

 enkeltfags-hf-eksamen.
Det samme gælder for de enkeltfagsstuderende,  

 der gennemfører en enkeltfagsstudentereksamen.
Ifølge forslaget  

 (§ 29, stk. 3) fastsætter ministeren nærmere regler om  

 tilbagebetaling af deltagerbetaling til dem, der tager en hel eksamen dog  

 fradraget evt. ydet SU eller VUS til deltagerbetalingen.
Tilbagebetaling vil efter ministerens nærmere  

 bestemmelser også kunne ske for andre enkeltfagsstuderende, der har  

 fået udstedt bevis eller attestation for særlige  

 fagsammensætninger med henblik på optagelse til visse  

 videregående uddannelser.
Det drejer sig om 4 fag (dansk A, engelsk B,  

 matematik, fysik, kemi eller biologi B samt samfundsfag, psykologi eller  

 idræt C ) til sygeplejerskeuddannelsen, 4 fag (dansk A, engelsk B,  

 matematik, samfundsfag, tysk eller historie B samt matematik, samfundsfag,  

 tysk, historie eller psykologi C) til socialrådgiveruddannelsen samt 2  

 fag ( dansk A og et andet fag på B-niveau) til  

 håndarbejdslæreruddannelsen og pædagoguddannelsen.
For  

 disse fagsammensætninger vil der være 0-1 fag med  

 deltagerbetaling.
 Tilbagebetaling omfatter kun de fag, der kræves til  

 optagelse, (dvs. kun tilbagebetaling for maksimalt 1 fag ved kvalificering  

 til optagelse på f. eks. pædagoguddannelsen), ligesom der kun vil  

 kunne ske tilbagebetaling til ansøgere, der ikke i forvejen opfylder  

 betingelserne for optagelse, f. eks. gennem en hel adgangsgivende eksamen.  

 Ved en sådan tilbagebetalingsordning sikres det, at alle kursister, der  

 gennemfører et kompetencegivende adgangsforløb til en  

 videregående uddannelse, kan få tilbagebetalt  

 deltagerbetalingen.
 Der er ikke et lignende tilbagebetalingsproblem for  

 avu-fag eller -fagpakker, idet der ikke ved optagelse til  

 ungdomsuddannelserne er krav om avu-fag, der efter forslaget er belagt med  

 deltagerbetaling.
Det forudsættes, at hele deltagerbetalingen  

 tilbagebetales fra den offentlige institution, der udsteder det endelige  

 bevis eller attestation.
Hvis enkeltfag suppleres til en hel eksamen på  

 en privat institution, må tilbagebetalingen kræves hos den eller  

 de offentlige institutioner, der har modtaget deltagerbetalingen.
Til nr. 7 (§ 29, stk. 9 - 11) Der henvises til bemærkningerne til § 1, nr. 7,  

 om gebyrordningen.
 Der foreslås indføjet i bestemmelsen, at  

 også deltagerbetaling er en betingelse for deltagelse i  

 undervisningen.
Til nr. 8 (§ 29, stk. 12) Forslaget er alene en konsekvensrettelse.
Til § 3 Ikrafttrædelsesdatoen er fastsat til den 1. august  

 2000 i overensstemmelse med kommuneaftalen.
Til § 4 Bestemmelsen er en gentagelse af hovedlovens tilsvarende  

 bestemmelse.
Bilag Lovforslaget sammenholdt med gældende lov Gældende formulering Lovforslaget § 1 I lov om almen voksenuddannelse, jf. lovbekendtgørelse nr. 71 af 1.  

 februar 1999, foretages følgende ændringer:
Lov om almen voksenuddannelse 1. Lovens titel affattes således:
 »Lov om almen voksenuddannelse og om  

 voksenuddannelsescentre«.
 2. § 2 affattes således:
 § 2. Amtskommunen skal sikre, at alle, der er fyldt 18  

 år, kan modtage undervisning i henhold til denne lov.
»§ 2. Amtsrådene skal sikre, at alle, der er fyldt 18  

 år, inden for en rimelig geografisk afstand kan modtage undervisning i  

 henhold til denne lov.
Undervisningsministeren kan fastsætte  

 nærmere regler herom.
 Stk. 2. I Københavns og Frederiksberg Kommuner  

 varetages amtskommunens opgaver efter denne lov af kommunen.
 Stk. 2. Bestemmelserne om amtskommuner i denne lov  

 gælder tilsvarende for Frederiksberg og Københavns  

 kommuner.«.
 3. § 3, stk. 1, affattes således:
 § 3. Almen voksenuddannelse tilbydes på amtskommunens  

 voksenuddannelsescentre, jf. § 12.
» Stk. 2. Undervisningsministeren kan godkende, at andre  

 uddannelsesinstitutioner tilbyder almen voksenuddannelse.
 4. I § 3, stk. 2, indsættes efter  

 »uddannelsesinstitutioner«: », herunder uddannelsesinstitutioner under  

 Kriminalforsorgen,«.
§ 4. Ved hvert voksenuddannelsescenter og anden amtskommunal  

 uddannelsesinstitution, der udbyder almen voksenuddannelse, jf. § 12,  

 skal der tilbydes undervisning i fagene dansk, matematik, engelsk, tysk eller  

 fransk, samfundsfag og naturfag.
Herudover skal amtskommunen tilbyde fag  

 inden for fagrækken latin, edb-fag, dansk som andetsprog, mediefag,  

 psykologi, filosofi og historie, således at der i amtskommunen gives et  

 alsidigt fagtilbud.
 5. § 4, stk. 1 og stk. 2, affattes  

 således:
»Ved hvert voksenuddannelsescenter og anden amtskommunal  

 uddannelsesinstitution, der udbyder almen voksenuddannelse, jf. § 12,  

 skal der mindst en gang om året udbydes undervisning i kernefagene  

 dansk, matematik, engelsk, tysk eller fransk, samfundsfag og naturfag.  

 Herudover skal der i amtskommunen efter amtsrådets godkendelse tilbydes  

 undervisning i fag inden for fagrækken billedkunst, dansk som  

 andetsprog, edb-fag, filosofi, historie, latin, mediefag, psykologi samt  

 samarbejde og kommunikation, således at alle tilbudsfag udbydes mindst  

 et sted i amtskommunen hvert år, og således at der samlet gives  

 et alsidigt fagudbud på grundlag af det konstaterede  

 undervisningsbehov.
Undervisningen tilrettelægges som  

 enkeltfagsundervisning.
 Stk. 2. Undervisningsministeren kan føje yderligere fag  

 til den fagrække, der er nævnt i stk. 1, samt ændre  

 fagenes betegnelser.
 Stk. 2. Undervisningsministeren kan føje yderligere fag  

 til den fagrække, der er nævnt i stk. 1, herunder godkende  

 særlige fagtilbud baseret på lokale fagbeskrivelser, samt  

 ændre fagenes betegnelser.
 Stk. 3. Undervisningen tilrettelægges som  

 enkeltfagsundervisning.
Stk. 3. I en amtskommune skal der udbydes  

 kernefagsundervisning, jf. stk. 1, på hvert voksenuddannelsescenter.
Er  

 der i en amtskommune kun ét voksenuddannelsescenter, skal alle  

 kernefag mindst udbydes ved dette og en afdeling, jf. § 3, stk. 1. Ministeren  

 kan fravige denne bestemmelse, hvor det er begrundet i særlige  

 geografiske forhold.«.
Stk. 4. Ud over undervisning i de fag, der indgår i  

 fagrækken, skal der ved hvert voksenuddannelsescenter tilbydes  

 værkstedsundervisning og uddannelsesvejledning.
Der kan tilbydes  

 støtteundervisning.
 6. I § 4, stk. 4, ændres  

 »uddannelsesvejledning« til: »uddannelses- og erhvervsvejledning«.
 Stk. 5. . . .
 7. § 6 affattes således:
§ 6. Amtskommunen afholder de med undervisningsvirksomheden  

 forbundne udgifter.
Undervisningsministeren kan fastsætte regler om  

 depositum eller betaling for læremidler.
 »§ 6. Amtsrådene afholder de udgifter, der er forbundet  

 med undervisningsvirksomheden, på amtskommunale  

 uddannelsesinstitutioner, der udbyder almen voksenuddannelse, jf. dog  

 stk. 2. De undervisningsmidler, der er nødvendige for  

 undervisningen, skal stilles til rådighed for kursisterne uden  

 betaling, jf. dog stk. 3.
 Stk. 2. Der kan afkræves deltagerne og personer, der  

 indstiller sig til prøve uden at være tilmeldt undervisningen  

 (selvstuderende), et gebyr efter regler, der fastsættes af  

 undervisningsministeren.
Stk. 2. Undervisningsministeren fastsætter regler om, at  

 amtsrådet for visse fag afkræver kursisterne betaling for at  

 deltage i undervisning og prøver samt afkræver de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for  

 maksimumsbeløb, der er fastsat af undervisningsministeren.
 Stk. 3. Undervisningsministeren kan bestemme, at kursisterne i  

 begrænset omfang selv anskaffer undervisningsmidler.
Stk. 4. Undervisningsministeren fastsætter regler om, at  

 der kan afkræves kursister og selvstuderende et gebyr.
Gebyrets  

 størrelse fastsættes af ministeren, som også  

 fastsætter nærmere regler om gebyrordningen.
 Stk. 5. Indbetaling af gebyr, jf. stk. 4, eller  

 deltagerbetaling, jf. stk. 2, er en betingelse for at kunne deltage i  

 undervisning og prøver.«.
 § 7. Amtsrådet kan yde befordringsgodtgørelse til  

 deltagere i almen voksenuddannelse.
 8. I § 7 ændres »Amtsrådet« til:  

 »Amtsrådene«.
 § 8. Amtskommunen skal modtage deltagere med hjemsted i andre  

 kommuner på samme vilkår som deltagere, der er  

 hjemmehørende i amtskommunen.
 9. I § 8, stk. 1, ændres »deltagere« til:  

 »kursister og selvstuderende«.
 Stk. 2. Den amtskommune, der modtager en deltager til  

 undervisning efter stk. 1, kan kræve godtgørelse for de  

 hermed forbundne udgifter fra den amtskommune, hvor den  

 pågældende er hjemmehørende.
 10. I § 8, stk. 2, ændres »deltager til  

 undervisning« til: »kursist eller selvstuderende«.
Stk. 3.--- Stk. 4. Amtskommunen kan kræve betaling fra en  

 anden amtskommune for udgifter til undervisning af personer, der er  

 hjemmehørende i amtskommunen, men som ved beregning af kommunal  

 udligning og generelle tilskud til kommuner og amtskommuner indgår i  

 folketallet i den anden amtskommune.
 11. I § 8, stk. 4, ændres »Amtskommunen«  

 til: «Amtsrådet« og »en anden amtskommune« til: »et andet  

 amtsråd«.
 § 12. Amtskommunen opretter og driver voksenuddannelsescentre,  

 som tilbyder undervisning efter kapitel 1 i denne lov samt  

 prøveforberedende enkeltfagsundervisning til højere  

 forberedelseseksamen og anden voksenundervisning efter atmsrådets  

 nærmere bestemmelse.
 12. I § 12, stk. 1, ændres »Amtskommunen«  

 til: »Amtsrådene«, og »undervisning efter kapitel 1 i denne lov«  

 ændres til: »almen voksenuddannelse«.
 Stk. 2. ...
 Stk. 3. ...
 13. I § 12 indsættes efter stk. 1 som nyt  

 stykke:
 »Stk. 2. Amtsrådet tilrettelægger amtskommunens  

 centerstruktur sådan, at den sikrer undervisningstilbud i  

 overensstemmelse med denne lovs § 2 og med § 17, stk. 2, i lov  

 om kursus til højere forberedelseseksamen og om studieforberedende  

 enkeltfagsundervisning for voksne m.v.«.
 Stk. 2 og 3 bliver herefter stk. 3 og 4.
 14. § 14 affattes således:
 § 14. Amtsrådet ansætter og afskediger forstandere  

 og lærere ved den almene voksenuddannelse.
 »§ 14. Amtsrådene træffer beslutning om:
 1)	Bevillinger til de amtskommunale voksenuddannelsescentre, jf.  

 § 15.
 2)	Godkendelse af voksenuddannelsescentrenes udbud af tilbudsfag, jf.  

 § 4, stk. 1, 2. pkt., og særlige fagtilbud efter § 4,  

 stk. 2. Godkendelse sker på grundlag af dialogmøder med  

 centerrådene.
 3)	Ansættelse og afskedigelse af forstandere.
 4)	Ansættelse og afskedigelse af lærere og andet personale  

 ved den almene voksenuddannelse efter indstilling fra forstanderen.
 5)	Deltagerbetalingens størrelse inden for  

 maksimumsbeløb, der er fastsat af undervisningsministeren, jf.  

 § 6, stk. 2.«.
 § 15. På grundlag af undervisningsbehovet i  

 amtsrådskredsen fastsætter amtsrådet hvert år  

 budgetrammer for de enkelte voksenuddannelsescentre.
 15. § 15, stk. 1, ophæves og i stedet  

 indsættes:
 »Amtsrådet giver bevillinger til dækning af  

 det enkelte voksenuddannelsescenters undervisningsvirksomhed og til dets  

 administration, ledelse og bygninger.
 Stk. 2. . .
 Stk. 3. . .
 Stk. 2. Bevillingen til undervisningsvirksomheden inden for  

 almen voksenuddannelse og prøveforberedende enkeltfagsundervisning til  

 højere forberedelseseksamen fastlægges ud fra takster, der er  

 fastsat af amtsrådet, og antallet af kursister, der har betalt gebyr  

 eller deltagerbetaling.
 Stk. 3. Bevilling til voksenuddannelsescenterets  

 administration, ledelse og bygninger gives inden for en årlig ramme,  

 der fastsættes i overensstemmelse med det konstaterede  

 undervisningsbehov.«.
 Stk. 2 og 3 bliver herefter stk. 4 og 5.
 16. § 16 affattes således:
 § 16. Amtsrådet nedsætter for hvert  

 voksenuddannelsescenter et centerråd, der inden for den af  

 amtsrådet fastsatte budgetramme træffer beslutning om fagtilbudet  

 og varetager informationsgivningen og andre opgaver i relation til det  

 enkelte center.
»§ 16. Amtsrådene nedsætter for hvert  

 voksenuddannelsescenter et centerråd, der træffer beslutning om  

 udbudet af kernefag, jf. § 4, stk. 1, 1. pkt., og giver indstilling  

 til amtsrådet om udbud af tilbudsfag efter § 4, stk. 1, 2.  

 pkt., og de særlige fagudbud efter § 4, stk. 2.  

 Centerrådet fastlægger efter indstilling fra forstanderen og  

 inden for amtsrådets bevilling, jf. § 15, stk. 1, centerets  

 budget og varetager informationsgivningen og andre opgaver i relation til det  

 enkelte center.
Undervisningsministeren fastsætter nærmere regler  

 om centerrådets sammensætning og beføjelser.
 Stk. 2.Undervisningsministeren fastsætter nærmere  

 regler om centerrådets sammensætning og beføjelser.  

 Ministeren kan fastsætte regler om, at amtsrådet kan beslutte at  

 yde medlemmer af centerrådet diæter, erstatning for dokumenteret  

 arbejdsfortjeneste og udgiftsgodtgørelse i overensstemmelse med  

 § 16 a i lov om kommunernes styrelse.
Stk. 2. Ved afdelinger, jf. § 3, stk. 1,  

 nedsætter amtsrådet lokalråd.
Undervisningsministeren  

 fastsætter nærmere regler om lokalrådets  

 sammensætning og beføjelser og om, at amtsrådet, hvor de  

 geografiske forhold betinger det, kan beslutte ikke at nedsætte  

 lokalråd ved en afdeling.
 Stk. 3. Ministeren kan fastsætte regler om, at  

 amtsrådet kan beslutte at yde medlemmer af centerråd og  

 lokalråd diæter, erstatning for dokumenteret tabt  

 arbejdsfortjeneste og udgiftsgodtgørelse i overensstemmelse med  

 § 16 a i lov om kommunernes styrelse.«.
§ 2 I lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 821 af 4. november 1999, foretages  

 følgende ændringer:
 § 6.
Stk. 2. Undervisningen i hvert fag, bortset fra billedkunst,  

 idræt og musik som fællesfag i et samlet 2-årigt  

 hf-forløb, jf. § 3, afsluttes med prøve 1. I § 6, stk. 2, udgår: »i et samlet  

 2-årigt hf-forløb, jf. § 3,« .
 § 17.
 2. I § 17, stk. 2, indsættes som 2.  

 pkt.:
 Stk. 2. Amtsrådene sikrer, at kvalificerede  

 ansøgere til studieforberedende enkeltfagsundervisning inden for en  

 rimelig tid og en rimelig geografisk afstand kan optages på den  

 ønskede undervisning.
 »Undervisningsministeren kan fastsætte nærmere  

 regler herom.«.
Stk. 3. --- § 19. Amtsrådet træffer beslutning om:
1)	bevilling til amtskommunens kurser og den økonomiske ramme  

 for det enkelte kursus, 2)	ansættelse og afskedigelse af rektor, jf. dog § 35.  

 Ansættelsen sker, efter at Undervisningsministeriet har udtalt sig om,  

 hvilke ansøgere der har de nødvendige kvalifikationer til at  

 bestride stillingen, 3)	ansættelse og afskedigelse af lærere og andet personale  

 i øvrigt, jf. dog § 35. Ansættelse og afskedigelse sker  

 efter indstilling fra rektor 4)	specialundervisning, 3. I § 19, stk. 1, indsættes efter nr.  

 4 som nyt nummer:
5)	kursisters afholdelse af udgifter til undervisningsmidler, jf.  

 § 29, og »5)	størrelsen af deltagerbetalingen for enkeltfagskursister  

 inden for maksimumsbeløb, der er fastsat af undervisningsministeren,  

 jf. § 29, stk. 2,«.
 6)	kursets maksimale antal klasser samt det mindste antal kursister,  

 kurset er forpligtet til at optage efter ansøgning.
 Nr. 5 og 6 bliver herefter nr. 6 og 7.
 § 25.
 4. § 25, stk. 2, 2. pkt. affattes således:
 Stk. 2. I øvrigt følges de ledelsesregler, der  

 er fastlagt for de nævnte institutioner, ligesom der tillægges  

 lederne samme beføjelser, som er tillagt rektor på et  

 selvstændigt kursus, jf. § 21. Endvidere tillægges der  

 forstandere for voksenuddannelsescentrene beføjelsen til at  

 fastlægge kursets fagudbud til højere forberedelseseksamen og  

 studieforberedende enkeltfagsundervisning jf. dog § 19,  

 stk. 2.
 »For så vidt angår studieforberedende  

 enkeltfagsundervisning på voksenuddannelsescentre godkender  

 amtsrådet fagudbudet efter indstilling fra centerrådet.  

 Godkendelse sker på grundlag af dialogmøder.«.
 § 29. Undervisningen i henhold til denne lov på  

 offentlige uddannelsesinstitutioner samt på erhvervsskoler er  

 vederlagsfri.
 5. I § 29, stk. 1, indsættes efter  

 »vederlagsfri«: »for kursister, der er optaget på et samlet  

 2-årigt forløb til højere forberedelseseksamen, jf. dog  

 stk. 4.«.
 6. I § 29 indsættes efter stk. 1, som  

 nye stykker:
Stk. 2. Kursisterne kan afkræves betaling for deltagelse  

 i ekskursioner m.v., der indgår som en del af undervisningen.
Der kan  

 dog ikke kræves betaling for udgifter, der vedrører  

 undervisningen eller lærernes deltagelse.
Rabat ydet i form af  

 frirejser eller lignende skal komme samtlige deltagere til gode.
»Stk. 2. Undervisningsministeren fastsætter regler om,  

 at amtsrådet for visse fag afkræver kursisterne ved  

 studieforberedende enkeltfagsundervisning for voksne betaling for at deltage  

 i undervisning og prøver samt afkræver de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for  

 maksimumsbeløb, der er fastsat af undervisningsministeren.
Stk. 3. Ekskursioner m.v. med en deltagerbetaling, der alene  

 vedrører forplejning og højst udgør 50 kr. pr.  

 påbegyndt døgn pr. deltager, er omfattet af den almindelige  

 mødepligt.
En kursist kan ikke udelukkes fra deltagelse heri på  

 grund af manglende erlæggelse af deltagerbetaling.
Stk. 4. Deltagelse i ekskursioner m.v. med en  

 deltagerbetaling, der vedrører andet end forplejning eller  

 udgør mere end 50 kr. pr. døgn pr. deltager, er frivillig for  

 den enkelte kursist, og kurset skal tilbyde alternativ undervisning til  

 kursister, der ikke deltager Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 Stk. 2 - 12 bliver herefter stk. 4 - 14.
 Stk. 6. De undervisningsmidler, der er nødvendige for  

 undervisningen, skal stilles til rådighed for kursisterne uden  

 betaling, jf. dog stk. 7.
Stk. 7. Undervisningsministeren kan bestemme, at kursisterne i  

 begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en  

 gennemsnitsbetaling for kursets kursister eller for grupper af kursister  

 på institutionen.
 Stk. 8. Undervisningsministeren kan delegere sin  

 beføjelse efter stk. 7 til vedkommende amtsråd eller til  

 institutionerne.
 7. § 29 stk. 9 - 11, som bliver stk. 11 - 13,  

 affattes således:
Stk. 9. Undervisningsministeren kan fastsætte regler om,  

 at deltagere i studieforberedende enkeltfagsundervisning for voksne skal  

 betale et gebyr pr. fag.
Gebyrets størrelse fastsættes af  

 ministeren, som også fastsætter nærmere regler om  

 gebyrordningen, herunder om administrationen af den.
 »Stk. 11. Undervisningsministeren fastsætter regler om,  

 at kursister og selvstuderende ved studieforberedende enkeltfagsundervisning  

 for voksne skal betale et gebyr for de fag, der ikke kræves betaling  

 for, jf. stk. 2.
 Stk. 10. Undervisningsministeren kan fastsætte regler  

 om, at studerende, som indstiller sig til prøve uden at være  

 tilmeldt undervisningen (selvstuderende), skal betale et gebyr.
 Stk. 12. Undervisningsministeren fastsætter  

 nærmere regler om gebyrordningen, jf. stk. 11, herunder om  

 gebyrets størrelse.
 Stk. 11. Indbetaling af gebyr efter stk. 9 og 10 er en  

 betingelse for at kunne deltage i undervisning og eksaminer.
 Stk. 13. Indbetaling af gebyr, jf. stk. 11, eller  

 deltagerbetaling for det pågældende fag, jf. stk. 2, er en  

 betingelse for at kunne deltage i undervisning og prøver.«.
 Stk. 12. Reglerne i stk. 9 - 11 finder ikke anvendelse,  

 hvor der i anden lovgivning er fastsat bestemmelser om gebyr eller betaling  

 for undervisningen.
 8. I § 29, stk. 12, som bliver  

 stk. 14, ændres »i anden lovgivning« til: »i øvrigt«  

 og »stk. 9 - 11« til: »stk. 2 - 13«.
§ 3 Loven træder i kraft den 1. august 2000.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
