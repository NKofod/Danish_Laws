 Sagen drejer sig principielt om fortolkning af begrebet  

 »ensilering«.
Det pågældende foderstoffirma klagede over fastsættelse af en bøde for  

 overtrædelse af bkg. om tilsætningsstoffer i foderstoffer.
Bøden blev pålagt  

 da foderstoffirmaet havde anvendt formalin ved produktionen af foderstoffer.  

 Foderstoffirmaet hævdede overfor Statens foderstofkontrol, at ensilering  

 betyder at konservere, og at man i foderstoffirmaet konserverer proteiner i  

 foderet ved at anvende formalin i en ensileringsproces.
Landbrugsministeriet fastholder i sin afgørelse den hidtidige danske  

 forståelse af begrebet ensilering.
Ensilering betegnes som en proces, hvor et  

 produkt opbevares under anaerobe forhold med henblik på at opnå en  

 konservering af produktet, indtil det skal anvendes som foder.
 De har i Deres brev til landbrugsministeren om anvendelse af formalin som  

 tilsætning til foder rejst spørgsmål om betydningen af ordet ensilering.
Med henblik på at få en klar definition af, hvad der forstås ved  

 »ensilering« på fællesskabsplan, har sagen været rejst overfor  

 EF-Kommissionen.
Kommissionen har i denne forbindelse meddelt, at der ikke på  

 fællesskabsplan findes en bindende definition af, hvad der forstås ved  

 ensilering.
 Landbrugsministeriet har på denne baggrund anmodet Plantedirektoratet om  

 at tage spørgsmålet om en fælles EF-definition af begrebet ensilering op i  

 Den Stående Foderstofkomite i Bruxelles.
 I perioden indtil en bindende EF-definition foreligger, vil man i Danmark  

 fortolke begrebet ensilering -i overensstemmelse med den hidtidige  

 forståelse, som en proces, hvor et produkt opbevares under anaerobe forhold  

 med henblik på at opnå en konservering af produktet, indtil det skal anvendes  

 som foder.
 På den baggrund fastholder Landbrugsministeriet den tidligere trufne  

 afgørelse, hvorefter Deres firmas anvendelse af formalin i  

 kvægfoderblandinger ikke kan anses som ensilering og derfor er i strid med de  

 gældende danske foderstofbestemmelser.
 P.M.V.
 E.B.
Inga Steen Jensen Bek. nr 337 af 17. juni 1988 er baseret på en ændring af Rådets direktiv  

 om tilsætninsstoffer til foderstoffer ved Kommissionens direktiv af 28. juli  

 1986.
