Meddelelser fra Søfartsstyrelsen B.  

 Skibes bygning og udstyr m.v.
Kapitel B II-2 A og B  Konstruktion  

 brandsikring, opdagelse og slukning af brand, Almindelige bestemmelser,  

 Forebyggelse af brand og eksplosion, 1. juli 2002 Kapitel II-2 Konstruktion   brandsikring, opdagelse og   

 slukning af brand Almindelige bestemmelser Forebyggelse af brand og eksplosion Afsnit A  

 	Almindelige bestemmelser Regel  

 1	Anvendelse 1	Anvendelse 1.1	Medmindre andet udtrykkeligt er bestemt, finder  

 dette kapitel anvendelse på skibe, bygget den 1. juli 2002 eller  

 senere.
 1.2	I dette kapitel:
.1	betyder udtrykket »skibe bygget« skibe, hvor  

 kølen er lagt, eller som er på et tilsvarende byggestadium; .2	betyder udtrykket »alle skibe« skibe uanset type,  

 som er bygget før den 1. juli 2002, på denne dato eller senere; .3	et lastskib, som ombygges til et passagerskib,  

 uanset hvornår det er bygget, skal behandles som et passagerskib, der  

 er bygget på den dato, hvor en sådan ombygning påbegyndes.
 1.3	I dette kapitel betyder udtrykket »som befinder sig  

 på et tilsvarende byggestadium« det stadium, hvor:
.1	et byggeri, der kan identificeres med et bestemt  

 skib, påbegyndes; og .2	samling af dette skib er påbegyndt og omfatter  

 mindst 50 tons eller 1% af den anslåede samlede skrogmasse, hvad der  

 end er mindst.
2	Krav, der finder anvendelse på eksisterende  

 skibe Bortset fra henvisningen i stk. 2.2.1 til stk. 3  

 skal stk. 2 ikke anvendes på lastskibe med en bruttotonnage under  

 500,  der er bygget før 1. juli  

 2002.
 2.1	Medmindre andet udtrykkeligt er bestemt, skal  

 Administrationen for skibe, der er bygget før 1. juli 2002,  

 sikre sig, at kravene i henhold til kapitel II-2 i den internationale  

 konvention om sikkerhed for menneskeliv på søen (SOLAS) 1974,  

 som ændret ved resolution MSC.1 (XLV), MSC.6(48), MSC.13(57),  

 MSC.22(59), MSC.24(60), MSC.27(61), MSC.31(63) og MSC.57(67), er opfyldt.
 2.2	Skibe, som er bygget før 1. juli 2002, skal  

 også opfylde:
.1	stk. 3, 6.5 og 6.7, hvad der end måtte  

 være relevant; .2	reglerne 13.3.4.2 til 13.3.4.5, 13.4.3 og afsnit E,  

 undtagen reglerne 16.3.2.2 og 16.3.2.3 heri, hvor disse er relevante, senest  

 på dagen for det førstkommende syn efter 1. juli 2002; .3	reglerne 10.4.1.3 og 10.6.4, kun for nye  

 installationer, og .4	regel 10.5.6 senest 1. oktober 2005 for  

 passagerskibe med en bruttotonnage på 2.000 og derover.
3	Reparationer, forandringer, ombygninger og  

 udrustning 3.1	Alle skibe, der bliver repareret, forandret,  

 ombygget og udrustningsmæssigt forandres i forbindelse hermed, skal  

 fortsat som minimum opfylde de krav, som tidligere var gældende for  

 disse skibe.
Sådanne skibe skal, hvis de er bygget før 1. juli  

 2002, som en hovedregel opfylde kravene for skibe, der er bygget på  

 eller efter denne dato, i mindst samme omfang, som de gjorde, før de  

 blev repareret, forandret, ombygget eller udrustningsmæssigt  

 forandret.
 3.2	Reparationer, forandringer og ombygninger, som  

 væsentligt ændrer dimensionerne på et skib eller  

 passagerapteringens rum eller væsentligt forøger et skibs  

 levetid samt udrustningen i forbindelse hermed, skal opfylde kravene for  

 skibe, der er bygget 1. juli 2002 eller senere, for så vidt  

 Administrationen anser dette for rimeligt og praktisk muligt.
4	Undtagelser 4.1	Administrationen kan, hvis den skønner, at  

 rejsen foregår under så betryggende forhold, at anvendelsen af en  

 eller flere bestemmelser i dette kapitel ville være urimelig eller  

 unødvendig, fritage  bestemte  

 skibe eller klasser af skibe, som fører dens flag, fra at opfylde  

 disse krav,  forudsat at sådanne  

 skibe under rejsen ikke fjerner sig mere end 20 sømil fra  

 nærmeste land.
 4.2	Hvad angår passagerskibe, der anvendes i  

 speciel fart til befordring af et større antal passagerer, som f.eks.  

 pilgrimsfart, kan Administrationen, hvis den skønner, at det ikke er  

 praktisk muligt at forlange kravene i dette kapitel opfyldt, fritage  

 sådanne skibe fra at opfylde disse krav, forudsat at de fuldt ud  

 overholder bestemmelserne i:
.1	de regler, der er i bilaget til overenskomst om  

 passagerskibe i speciel fart, 1971 (Special Trade Passenger Ships Agreement,  

 1971); og .2	de regler, som er i bilaget til protokollen om  

 pladskrav for passagerskibe i speciel fart, 1973 (Protocol on Space  

 Requirements for Special Trade Passenger Ships, 1973).
5	Krav, der finder anvendelse afhængig  

 af skibstype Medmindre andet udtrykkeligt er bestemt,  

 skal:
.1	krav, der ikke referer til en særlig  

 skibstype, opfyldes af skibe af alle typer; og .2	krav, der referer til »tankskibe«, opfyldes af  

 tankskibe i overensstemmelse med kravene som specificeret i stk. 6  

 nedenfor.
6	Anvendelsesområde på tankskibe 6.1	Kravene i dette kapitel finder anvendelse på  

 tankskibe, der transporterer råolie og petroleumsprodukter med et  

 flammepunkt, som ikke overstiger 60°C (prøve i lukket apparat) som  

 målt ved hjælp af et godkendt flammepunktsapparat, og et  

 Reid-damptryk, som er lavere end det atmosfæriske tryk, samt andre  

 flydende produkter, der frembyder en lignende brandrisiko.
 6.2	Hvor det er hensigten at føre en anden  

 flydende last end omhandlet i stk. 6.1 eller flydende gas, og denne last  

 medfører yderligere brandrisiko, skal der kræves ekstra  

 sikkerhedsforanstaltninger under passende hensyntagen til bestemmelserne i  

 den internationale kemikaliekode, som defineret i regel VII/8.1 (the  

 International Bulk Chemical Code), kemikaliekoden (the Bulk Chemical Code),  

 den internationale gaskode som defineret i regel VII/11.1 (the International  

 Gas Carrier Code) og gaskoden (the Gas Carrier Code), alt efter  

 omstændighederne.
 6.2.1	En flydende last med et flammepunkt på  

 mindre end 60°  

 C, for hvilken et almindeligt skumslukningssystem, der opfylder kravene i  

 »Fire Safety Systems Code«, ikke er effektivt, anses for at være en  

 last, der medfører ekstra brandrisiko i denne forbindelse.  

 Følgende ekstra forholdsregler kræves opfyldt:
.1	skummet skal være af en type, der er  

 modstandsdygtig over for alkohol; .2	typen af skumkoncentrater til anvendelse i  

 kemikalietankskibe skal være til Administrationens tilfredshed under  

 hensynstagen til de vejledninger, som er udarbejdet af Organisationen;  og .3	kapaciteten og skumslukningssystemets  

 leveringshastighed skal opfylde kapitel 11 i the International Bulk Chemical  

 Code, bortset fra at lavere leveringshastigheder kan accepteres på  

 basis af en prøve af ydeevnen.
På tankskibe, som har anlæg  

 for inert gas, kan en skumkoncentratskvantitet tilstrækkelig til 20  

 minutters skumproduktion accepteres.
6.2.2	Ved anvendelsen af denne regel anses en flydende  

 last med et absolut damptryk større end 1.013 bar ved 37,8°  

 C for at være en last, der medfører ekstra brandrisiko.
Skibe,  

 som transporterer sådanne stoffer, skal opfylde stk. 15.14 i IBC koden.  

 Når skibe sejler inden for begrænsede områder og i  

 begrænsede tidsrum, kan Administrationen måske acceptere at se  

 bort fra kravene om kølesystemer i overensstemmelse med stk. 15.14.3 i  

 the International Bulk Chemical Code.
 6.3	Flydende laster med et flammepunkt på over  

 60°C, bortset fra olieprodukter eller flydende last der er underlagt kravene  

 i the International Bulk Chemical Code, anses for at have en lav brandrisiko,  

 der ikke kræver beskyttelse af et fast skumslukningsanlæg.
 6.4	Tankskibe, som transporterer petroleumsprodukter  

 med et flammepunkt på over 60°C (prøve i lukket apparat) som  

 målt ved hjælp af et godkendt flammepunktapparat, skal opfylde  

 bestemmelserne i regel 10.2.1.4.4 og 10.10.2.3 samt kravene til lastskibe,  

 der ikke er tankskibe, bortset fra at i stedet for det faste  

 brandslukningsanlæg som krævet i regel 10.7 skal de forsynes med  

 et fast skumanlæg på dækket, som skal opfylde kravene i  

 »Fire Safety Systems Code«.
 6.5	Kombinationsskibe, som er bygget før den 1.  

 juli 2002 på denne dato eller senere, må ikke medføre  

 andre laster end olie, medmindre alle lastrum er tomme for olie og fri for  

 gas, eller medmindre det aktuelle arrangement i hvert tilfælde er  

 blevet godkendt af Administrationen i overensstemmelse med de vejledninger,  

 der er udarbejdet af Organisationen.
 6.6	Kemikalietankskibe og gastankskibe skal opfylde  

 kravene til tankskibe, undtagen hvor der er truffet alternative eller  

 supplerende foranstaltninger, som Administrationen finder tilfredsstillende  

 under fornøden hensyntagen til bestemmelserne i den internationale  

 kemikaliekode (the International Bulk Chemical Code) og den internationale  

 gaskode (the International Gas Carrier Code), alt efter  

 omstændighederne.
6.7	Kravene i regel 4.5.10.1.1 og 4.5.10.1.4. skal  

 være opfyldt, og et system til konstant overvågning af  

 koncentrationen af kulbrintegasser skal monteres på alle tankskibe  

 bygget før den 1. juli 2002 på datoen for den første  

 planlagte dokning efter den 1. juli 2002, dog senest den 1. juli 2005.  

 Prøveudtagningssteder eller detektorhoveder skal placeres på  

 passende steder, for at mulige farlige lækager hurtigt opdages.  

 Når kulbrintegaskoncentrationen når et forudindstillet niveau,  

 som ikke må være højere end 10% af den nedre  

 flammegrænse, skal en kontinuerlig hørbar og visuel alarm  

 automatisk gå i gang i pumperummet og lastkontrolrummet for at alarmere  

 personer om den mulige fare.
Imidlertid kan et eksisterende  

 overvågningssystem, som allerede er installeret, og som har et  

 forhåndsindstillingsniveau, der ikke er over 30%, accepteres.
Regel 2	Brandsikringens  

 formål og funktionsmæssige krav 1	Brandsikringens formål 1.1	Brandsikringens formål i dette kapitel er  

 at:
.1	forhindre forekomsten af brand og eksplosion; .2	formindske livsfare forårsaget af brand; .3	formindske faren for skade på skibet, dets  

 last og miljøet forårsaget af brand; .4	afgrænse, kontrollere og standse brand og  

 eksplosion i det rum, hvor de opstår; og .5	sørge for passende og let tilgængelige  

 flugtveje/udgangsveje for passagerer og besætning.
2	Funktionsmæssige krav 2.1	For at opnå brandsikringens formål som  

 angivet i stk. 1 ovenfor er følgende funktionsmæssige krav  

 indarbejdet i reglerne i dette kapitel, hvor det måtte være  

 relevant:
.1	inddeling af skibet i lodrette og vandrette  

 hovedzoner ved hjælp af konstruktioner, der er modstandsdygtige  

 i varme- og styrkemæssig henseende; .2	adskillelse af apteringsrum fra den øvrige  

 del af skibet med konstruktioner, der er modstandsdygtige i varme og  

 styrkemæssig henseende, .3	begrænset brug af brændbare  

 materialer; .4	opdagelse af enhver brand i den zone, hvor den  

 opstår; .5	afgrænsning og slukning af enhver brand i det  

 rum, hvor den opstår; .6	beskyttelse af flugtveje og adgangsveje til  

 brandbekæmpelse; .7	let tilgængelighed til brandslukningsudstyr;  

 og .8	begrænsning af muligheden for antændelse  

 af brændbare dampe fra lasten til et minimum.
3	Opnåelse af brandsikringens formål Brandsikringens formål som angivet i stk. 1  

 ovenfor skal opnås ved at sikre opfyldelsen af de  

 forskriftsmæssige krav, der er specificerede i afsnit B, C, D, E eller  

 G i dette kapitel, eller ved alternative konstruktioner eller arrangementer,  

 der opfylder afsnit F i dette kapitel.
Et skib skal anses for at opfylde de  

 funktionsmæssige krav, der er angivet i stk. 2, samt for at  

 tilfredsstille de brandsikringsformål, der er angivet i stk. 1,  

 når enten:
.1	skibets konstruktion og arrangementer som helhed  

 opfylder de relevante forskriftsmæssige krav i afsnit B, C, D, E eller  

 G i dette kapitel; .2	skibets konstruktion og arrangementer som helhed er  

 blevet gennemgået og godkendt i overensstemmelse med afsnit F i dette  

 kapitel; eller .3	en eller flere dele af skibets konstruktioner og  

 arrangementer er blevet gennemgået og godkendt i overensstemmelse med  

 afsnit F i dette kapitel, og de øvrige dele af skibet opfylder de  

 relevante forskriftsmæssige krav i afsnit B, C, D, E eller G i dette  

 kapitel.
Regel  

 3	Definitioner I dette kapitel gælder, medmindre andet  

 udtrykkeligt er bestemt, følgende definitioner:
 1	»Aptering« er de rum, som er almindeligt  

 tilgængelige rum, gange, toiletter, kamre, kontorer, hospitaler,  

 biografer, rum til brug for spil og hobby, barbersaloner, pantries, der ikke  

 indeholder kogeindretninger, og lignende rum.
 2	Klasse »A«-inddelinger består af skotter og  

 dæk, der opfylder følgende krav:
.1	De skal være bygget af stål eller andet  

 tilsvarende materiale ; .2	de skal være passende afstivet; .3	de skal være isoleret med godkendte,  

 ikke-brændbare materialer, således at gennemsnitstemperaturen  

 på den ikke-udsatte side ikke stiger mere end 140°C over  

 begyndelsestemperaturen, og således at temperaturen ikke på noget  

 punkt, herunder en samling, stiger mere end 180°C over  

 begyndelsestemperaturen inden for de nedenfor anførte  

 tidsrum:
Klasse »A-60«	60 minutter Klasse »A-30«	30 minutter Klasse »A-15«	15 minutter Klasse »A-0«	0 minutter .4	de skal være således konstrueret, at de  

 kan forhindre gennemtrængning af røg og flammer indtil  

 udløbet af en standardbrandprøvning på 1 time; og .5	Administrationen har krævet, at der foretages  

 en prøvning af prototypen af et skot eller et dæk i  

 overensstemmelse med »Fire Test Procedures Code« for at sikre, at det  

 opfylder ovennævnte krav om mekanisk modstandsevne (integritet) og  

 temperaturstigning.
.6	Brandisolering med blød mineraluld og  

 lignende materiale på lodrette og under-op flader skal fastholdes  

 på en solid måde. (F.eks. med stifter/clips med ca. 300 mm  

 indbyrdes afstand og ståltrådsnet, glasvæv eller andet  

 egnet ikke-brændbart materiale.) 3	»Atrium« er almindeligt tilgængelige rum inden  

 for en enkelt lodret hovedzone, der strækker sig over tre eller flere  

 dæk.
 4	Klasse »B«-inddelinger består af skotter,  

 dæk, lofter eller garneringer, der opfylder følgende  

 krav:
.1	De skal være konstrueret af godkendte,  

 ikke-brændbare materialer, og alle materialer, som er anvendt i  

 konstruktionen og monteringen af klasse »B«-inddelinger, skal være  

 ikke-brændbare med den undtagelse, at brændbare finerer må  

 anvendes, forudsat de opfylder andre anvendelige krav i dette kapitel; .2	de skal have en sådan isolationsevne, at  

 gennemsnitstemperaturen på den ikke-udsatte side ikke stiger mere end  

 140°C over begyndelsestemperaturen, og at temperaturen ikke på noget  

 punkt, herunder en samling, stiger mere end 225°C over  

 begyndelsestemperaturen inden for de nedenfor anførte  

 tidsrum:
Klasse »B-15« 	15 minutter Klasse »B-0« 	 0 minutter .3	de er konstrueret, så de forhindrer  

 gennemtrængning af flammer indtil udløbet af den første  

 halve time af standardbrandprøvningen; og .4	Administrationen har krævet, at der foretages  

 en prøvning af prototypen på en inddeling i henhold til »Fire  

 Test Procedures Code« for at sikre, at den opfylder ovennævnte krav om  

 mekanisk modstandsevne og temperaturstigning.
 5	»Skotdæk« er det øverste dæk, som  

 de vandtætte tværskibsskotter er ført op til.
 6	»Lastområde« er den del af skibet, som  

 indeholder lastrum, lasttanke, sloptanke, lastpumperum inkl. pumperum,  

 kofferdamme, ballasttanke og tomme rum, der støder op til lasttanke,  

 samt dæksarealer i hele skibets længde og bredde over de  

 ovennævnte områder.
 7	»Lastskib« er et skib som defineret i regel  

 I/2(g).
 8	»Lastrum« er alle rum, der anvendes til ladning,  

 lastolietanke, tanke til anden flydende last og trunke til sådanne  

 rum.
 9	»Centrale kontrolrum« er kontrolrum, i hvilke  

 følgende kontrol- og indikatorfunktioner er samlet:
.1	faste brandvisnings- og brandalarmsystemer; .2	automatiske sprinkler-, brandvisnings- og  

 brandalarmsystemer; .3	tavler til indikering af branddøre; .4	lukning af branddøre; .5	tavler til indikering af vandtætte  

 døre; .6	lukning af vandtætte døre; .7	ventilationsblæsere; .8	hovedalarm/brandalarm; .9	kommunikationssystemer inklusiv telefoner; og .10	mikrofoner til højttalersystemer.
10	Klasse »C«-inddelinger er inddelinger konstrueret af  

 godkendte, ikke-brændbare materialer.
De behøver hverken opfylde  

 krav med hensyn til gennemtrængning af røg og flammer eller  

 begrænsninger af temperaturstigningen.
Anvendelsen af brændbart  

 finer er tilladt, forudsat at det opfylder andre krav i dette kapitel.
 11	»Kemikalietanker« er et tankskib, der er bygget  

 eller indrettet og anvendes til transport i bulk af et flydende produkt af  

 brændbar art, der er opført i kapitel 17 i Den internationale  

 kode for konstruktion og udrustning af skibe, der transporterer farlige  

 kemikalier i bulk (the International Bulk Chemical Code), som defineret i  

 regel VII/8.1.
 12	»Lukkede ro/ro-rum« er ro/ro-rum, som hverken er  

 åbne ro/ro-rum eller vejrdæk.
 13	»Lukkede rum til køretøjer« er rum til  

 køretøjer, som hverken er åbne rum til  

 køretøjer eller vejrdæk.
 14	»Kombinationsskib« er et lastskib indrettet til  

 transport af såvel olie som fast ladning i bulk.
 15	»Brændbart materiale« er ethvert materiale,  

 der ikke er et »ikke-brændbart materiale«.
 16	Gennemgående klasse »B«-lofter eller  

 garneringer er sådanne klasse »B«-lofter eller garneringer, som  

 afsluttes ved en klasse »A«- eller en klasse »B«-inddeling.
 17	»Permanent bemandet centralt kontrolrum« er et  

 centralt kontrolrum, som altid er bemandet af et ansvarligt medlem af  

 besætningen.
18	»Kontrolrum« er de rum, hvor radiostationen,  

 hovednavigationsudstyret, nødenergianlægget eller de centrale  

 installationer for brandmelding eller brandkontroludstyr er samlet.
Rum, hvor  

 de centrale installationer for brandmelding eller brandkontroludstyr er  

 samlet, anses også for at være brandkontrolrum.
 19	»Råolie« er enhver olie, der forekommer  

 naturligt i undergrunden, uanset om den er behandlet for at gøre den  

 egnet til transport eller ej, og omfatter råolie, hvorfra der  

 måtte være fjernet eller tilsat visse  

 destillationsfraktioner.
 20	»Farligt gods« er det gods, der henvises til i regel  

 VII/2.
 21	»Dødvægt« er forskellen i tons mellem  

 et skibs deplacement i vand af en massefylde på 1,025 ved den  

 lastevandlinie, der svarer til det tildelte sommerfribord, og skibets  

 letvægt.
 22	»Fire Safety Systems Code« er the International Code  

 for Fire Safety Systems , som er vedtaget af  

 Organisationens Maritime Sikkerhedskomite ved resolution MSC.98(73), som kan  

 ændres af Organisationen, forudsat at sådanne ændringer  

 vedtages, træder i kraft og bringes til virkning i overensstemmelse med  

 bestemmelserne i Artikel VIII i SOLAS konventionen vedrørende de  

 ændringsprocedurer, som finder anvendelse på andre tillæg  

 end kapitel I.
 23	»Fire Test Procedures Code« er the International  

 Code for Application of Fire Test Procedures, som er vedtaget af  

 Organisationens Maritime Sikkerhedskomite ved resolution MSC.61(67) , som kan ændres af Organisationen,  

 forudsat at sådanne ændringer vedtages, træder i kraft og  

 bringes til virkning i overensstemmelse med bestemmelserne i Artikel VIII i  

 SOLAS konventionen vedrørende de ændringsprocedurer, som finder  

 anvendelse på andre tillæg end kapitel I.
 24	»Flammepunkt« er den temperatur i grader celsius og  

 målt ved hjælp af et godkendt flammepunktapparat (prøve i  

 lukket apparat), ved hvilken et produkt vil afgive brændbare dampe nok  

 til at blive antændt.
 25	»Gastankskib« er et lastskib, der er bygget eller  

 indrettet og anvendes til transport i bulk af enhver fordråbet luftart  

 eller andre stoffer af brændbar art, der er opført i kapitel 19  

 i the International Gas Carrier Code, som defineret i regel VII/11.1.
 26	»Helidæk« er et til formålet bygget  

 helikopterlandingsområde placeret på et skib, inklusiv alle  

 konstruktioner, alt brandslukningsudstyr og anden udrustning, som er  

 nødvendig for en sikker drift af helikoptere.
 27	»Helikopteranlæg« er et helidæk inklusiv  

 eventuelle optanknings- og hangarfaciliteter.
 28	»Letvægt« betyder et skibs deplacement i tons  

 uden last, brændstof, smøreolie, ballastvand, ferskvand og  

 fødevand i tanke, skibsproviant samt passagerer og mandskab med deres  

 effekter.
 29	»Lav flammespredningsevne« betyder, at den  

 således betegnede overflade på fyldestgørende måde  

 vil begrænse flammespredningen i henhold til »Fire Test Procedures  

 Code«.
 30	»Maskinrum« er maskinrum af kategori A samt alle  

 andre rum, der indeholder fremdrivningsmaskineri, kedler,  

 brændselsolieinstallationer, dampmaskiner, forbrændingsmotorer,  

 generatorer og større elektriske maskiner, oliefyldningsstationer,  

 kølemaskiner, stabiliseringsanordninger, maskineri til ventilation og  

 luftkonditionering og lignende rum samt trunke til disse rum.
 31	»Maskinrum af kategori A« er de rum og trunke til  

 sådanne rum, som enten indeholder:
.1	Forbrændingsmotorer, som benyttes til  

 hovedfremdrivning, .2	forbrændingsmotorer, som benyttes til andre  

 formål end hovedfremdrivning, hvor dette maskineri har en samlet ydelse  

 på mindst 375 kW, eller .3	en oliefyret kedel eller  

 brændselsolieinstallation eller ethvert oliefyret udstyr ud over  

 kedler, som f.eks. inert gasgeneratorer, affaldsbrændere  

 (incineratorer) osv.
 32	»Lodrette hovedzoner« er de afdelinger, hvori skrog,  

 overbygning og dækshuse er inddelt ved klasse »A«-inddelinger, og hvis  

 middellængde og bredde normalt ikke overstiger 40 m på noget  

 enkelt dæk.
33	»Ikke-brændbart materiale« er et materiale,  

 der hverken kan brænde eller afgive brændbare dampe i en  

 sådan mængde, at der kan ske selvantændelse, når det  

 opvarmes til omkring 750°C, hvilket skal konstateres i henhold til »Fire Test  

 Procedures Code«. (Ethvert andet materiale er et brændbart  

 materiale.) 34	»Brændselsolieinstallationer« er de  

 installationer, som benyttes til behandling af brændselsolie til brug i  

 en oliefyret kedel, eller installationer, som benyttes til behandling af  

 olien for levering af forvarmet olie til en forbrændingsmotor, og  

 omfatter olietrykspumper, filtre og forvarmere, der behandler olien ved et  

 tryk på over 0,18 N/mm2.
 35	»Åbne ro/ro-rum« er ro/ro-rum, som er  

 åbne i begge ender eller åbne i den ene ende og forsynet med  

 tilstrækkelig naturlig ventilation, der er effektiv i rummenes hele  

 længde, gennem permanente åbninger i sideklædningen, oppe  

 under dækket eller fra oven, og som har et totalt areal på mindst  

 10% af det totale areal af rummets sider.
 36	»Åbne vogndæk« er vogndæk,  

 som er åbne i begge ender eller åbne i den ene ende og forsynet  

 med tilstrækkelig naturlig ventilation, der er effektiv i rummenes hele  

 længde, gennem permanente åbninger i sideklædningen, oppe  

 under dækket eller fra oven, og som har et totalt areal på mindst  

 10% af det totale areal af rummets sider.
 37	»Passagerskib« er defineret i regel I/2(f).
 38	»Forskriftsmæssige krav« er de særlige  

 konstruktioner, begrænsninger eller brandsikringsanlæg, som er  

 angivet i afsnit B, C, D, E eller G i dette kapitel.
 39	»Almindeligt tilgængelige rum« (public spaces)  

 er den del af apteringen, der anvendes som halls, spiserum, saloner og  

 lignende fast indskottede rum.
 40	»Rum, der indeholder møbler og inventar med  

 begrænset brandrisiko«, er ved anvendelsen af regel 9 rum, der  

 indeholder møbler og inventar med begrænset brandrisiko (det  

 være sig kamre, almindeligt tilgængelige rum, kontorer eller  

 andre typer apteringsrum), hvori:
.1	alle skuffemøbler, som f.eks. skriveborde,  

 klædeskabe, toiletborde, kommoder og lignende, udelukkende er  

 udført af godkendte, ikke-brændbare materialer, dog kan der  

 på arbejdsfladerne af sådant inventar anvendes brændbart  

 finer af højst 2 mm tykkelse; .2	alle fritstående møbler, som f.eks.  

 stole, sofaer og borde, er udført med et stel af ikke-brændbart  

 materiale; .3	alle forhæng, gardiner og andre ophængte  

 tekstilstoffer har egenskaber, der gør dem lige så  

 modstandsdygtige over for udbredelse af ild som uld med en masse på 0,8  

 kg/m2, som bestemt i henhold til »Fire Test Procedures Code«; .4	alle dørkbelægninger har lav  

 flammespredningsevne; .5	alle udsatte overflader af skotter, garneringer og  

 lofter har lav flammespredningsevne; .6	alle polstrede møbler er modstandsdygtige  

 over for antændelse og flammespredning, dette skal bestemmes i henhold  

 til »Fire Test Procedure Code«, og .7	alt sengeudstyr er modstandsdygtigt over for  

 antændelse og flammespredning, som bestemt i henhold til »Fire Test  

 Procedures Code«.
 41	»Ro/ro-rum« er rum, der ikke normalt er inddelt  

 på nogen måde, og som strækker sig enten i en betydelig  

 længde eller i hele skibets længde, hvori  

 motorkøretøjer med brændstof i deres tanke til egen  

 fremdrivning og/eller gods (emballeret eller i bulk, i skinne- eller  

 landevejsvogne), køretøjer (herunder tankvogne til landevej  

 eller skinner), anhængere, containere, lastpaller, demonterbare tanke  

 eller lignende transportmidler eller andre beholdere) normalt kan lastes og  

 losses i vandret retning.
 42	»Ro/ro-passagerskib« er et passagerskib med  

 ro/ro-rum eller speciallastrum.
 43	»Stål eller andet tilsvarende materiale« er et  

 ikke-brændbart materiale, som i sig selv eller ved anvendelse af  

 isolation besidder egenskaber, der svarer til stålets egenskaber i  

 henseende til holdbarhed og mekanisk modstandsevne ved afslutningen af den  

 foreskrevne standardbrandprøvning (f.eks. en passende isoleret  

 aluminiumslegering).
 44	»Sauna« er et varmt rum med temperaturer, som  

 normalt varierer mellem 80°  

 -120°  

 , og hvor varmen fremkommer ved en varm overflade (f.eks. en elektrisk ovn).  

 Det varme rum kan også inkludere det rum, hvor ovnen er placeret, og  

 tilhørende baderum.
 45	»Tjenesterum« er rum, der anvendes som kabysser,  

 pantries, der indeholder kogeindretninger, skabsrum, post- og boksrum,  

 storesrum, værksteder bortset fra værksteder i maskinrum og  

 lignende rum samt trunke til sådanne rum.
46	»Speciallastrum« er indskottede rum over eller under  

 skotdækket, hvor køretøjer kan køre til og fra, og  

 hvortil passagerer har adgang.
Speciallastrum kan strække sig over mere  

 end to dæk, forudsat at den totale frie højde for  

 køretøjer ikke overstiger 10 m.
 47	»En standardbrandprøvning« er en  

 prøvning, hvorved prøveemner af de pågældende  

 skotter eller dæk i en prøveovn udsættes for temperaturer,  

 der omtrentligt svarer til standardkurven for tid og temperaturer, i  

 overensstemmelse med prøvemetoder specificeret i »Fire Test Procedures  

 Code«.
 48	»Tankskib« er et skib som defineret i regel  

 I/2(h).
 49	»Vogndæksrum« er lastrum bestemt for transport  

 af motorkøretøjer med brændstof i tankene til brug for  

 egen fremdrivning.
 50	»Vejrdæk« er dæk, som er  

 fuldstændigt udsat for vejret fra oven og fra mindst to sider.
Afsnit  

 B	Forebyggelse af brand og eksplosion Regel 4	Mulighed for  

 antændelse 1	Formål Formålet med denne regel er at forebygge  

 antændelse af brændbare materialer eller brændbare  

 væsker.
Til dette formål skal følgende  

 funktionsmæssige krav opfyldes:
.1	der skal findes midler til at kontrollere  

 lækager af brændbare væsker; .2	der skal findes midler til at begrænse  

 ansamling af brændbare dampe; .3	antændeligheden af brændbare materialer  

 skal begrænses; .4	antændelseskilderne skal begrænses; .5	antændelseskilderne skal adskilles fra  

 brændbare materialer og brændbare væsker; og .6	atmosfæren i lasttanke skal holdes uden for  

 det eksplosionsfarlige område.
2	Installationer til brændselsolie,  

 smøreolie og andre brændbare olier 2.1	Begrænsninger i anvendelsen af olie som  

 brændstof Følgende begrænsninger gælder for  

 anvendelsen af olie som brændstof:
.1	Medmindre andet er tilladt efter bestemmelserne i  

 dette stykke, må der ikke anvendes brændselsolie med et  

 flammepunkt på under 60°C ; .2	I nødgeneratorer kan der anvendes  

 brændselsolie med et flammepunkt på mindst 43°C; .3	Anvendelse af brændselsolie, der har et  

 flammepunkt på under 60°C, men ikke under 43°C, kan tillades (f.eks.  

 til at drive nødbrandpumpens maskineri og hjælpemaskineri, som  

 ikke er placeret i maskinrum af kategori A) under følgende  

 forudsætninger:
.1	brændselsolietanke skal, bortset fra dem der  

 er placeret i dobbeltbunden, placeres uden for maskinrum af kategori A; .2	det skal være muligt at måle  

 olietemperaturen på brændselsoliepumpens sugeledning; .3	der skal være stopventiler og/eller haner  

 på sugesiden og på tryksiden af brændselsoliefiltre; og .4	rørsamlinger af svejset konstruktion eller af  

 skærerings- eller klemringsfittingstypen skal anvendes så meget  

 som muligt; og .4 	I lastskibe kan det tillades at anvende  

 brændsel, der har et lavere flammepunkt end anført i stk. 2.1,  

 f.eks. råolie, forudsat at dette brændstof ikke er lagret i et  

 maskinrum, og at Administrationen har godkendt hele installationen.
2.2	Installationer til brændselsolie I et skib, hvor der bruges brændselsolie, skal  

 installationerne til opbevaring, fordeling og brug af brændselsolie  

 frembyde sikkerhed for skibet og de ombordværende personer og skal som  

 minimum opfylde følgende bestemmelser.
2.2.1	Placering af brændselsolieanlæg De dele af brændselsolieanlægget, som  

 indeholder opvarmet olie (olie over 60ºC) med et tryk, der overstiger  

 0,18 N/m2, må, såvidt det er praktisk muligt, ikke  

 være placeret tildækket, således at fejl og lækager  

 ikke let kan opdages.
Maskinrummene skal ved disse dele af  

 brændselsolieinstallationen være tilstrækkeligt oplyst.
2.2.2	Ventilation af maskinrum Ventilationen i maskinrummene skal være  

 tilstrækkelig til under normale forhold at forhindre ansamling af  

 oliedampe.
2.2.3	Brændselsolietanke 2.2.3.1	Brændselsolie, smøreolie og andre  

 brændbare olier må ikke transporteres i forpeaktanke.
2.2.3.2	Brændselsolietanke skal så vidt  

 muligt være indbygget i skroget og skal være anbragt uden for  

 maskinrum af kategori A.
Når det er nødvendigt at placere  

 brændselsolietanke, bortset fra dobbeltbundtanke, ved siden af eller i  

 maskinrum af kategori A, skal mindst en af deres lodrette sider støde  

 op til maskinrummets afgrænsninger og skal fortrinsvis have  

 fælles afgrænsninger med dobbeltbundtankene, og den af deres  

 afgrænsning, som er fælles med maskinrummene, skal være  

 så lille som muligt.
Hvor disse tanke er beliggende inden for  

 afgrænsningerne af maskinrum af kategori A, må de ikke indeholde  

 brændselsolie, der har et flammepunkt under 60° C.
I almindelighed skal  

 man undgå brug af fritstående brændselsolietanke.
Når  

 sådanne tanke anvendes, må de ikke bruges i maskinrum af kategori  

 A i passagerskibe.
Hvor de tillades, skal de være anbragt i en  

 tilstrækkelig stor, olietæt spildbakke med et passende  

 afløbsrør, der fører til en spildolietank af passende  

 størrelse.
 2.2.3.3	En olietank må aldrig være anbragt  

 på et sted, hvor udstrømning fra tanken eller utætheder i  

 denne kan udgøre en brand- eller eksplosionsfare, ved at  

 brændstoffet løber ned på en hed overflade.
2.2.3.4	Brændselsolieledninger, som i beskadiget  

 stand kan forårsage, at der slipper olie ud fra en opbevaringstank,  

 settling eller daglig forbrugstank med en kapacitet på 500 l eller  

 derover placeret over dobbeltbunden, skal direkte på tanken være  

 forsynet med en hane eller ventil, som kan lukkes fra et sikkert sted uden  

 for det pågældende rum i tilfælde af, at der opstår  

 brand i det rum, hvor sådanne tanke befinder sig.
I det særlige  

 tilfælde, hvor højtanke er placeret i en aksel- eller  

 rørtunnel eller lignende sted, skal tankene være forsynet med  

 afspærringsventiler, men afspærring af tankene i tilfælde  

 af brand kan tillades foretaget ved hjælp af en ekstra ventil på  

 rørledningen eller rørledningerne uden for tunnelen eller  

 tilsvarende rum.
Hvis en sådan yderligere ventil er placeret i  

 maskinrummet, skal den betjenes fra et sted uden for dette rum.
Betjeningen  

 til fjernbetjening af ventilen til nødgeneratorens brændstoftank  

 skal være placeret adskilt fra fjernbetjeningen af andre ventiler til  

 tanke placeret i maskinrum.
 2.2.3.5	Der skal findes sikre og effektive midler til  

 at konstatere mængden af olie i enhver brændselsolietank.
2.2.3.5.1	Hvor der anvendes pejlrør, må  

 disse ikke udmunde i et rum, hvor der kan opstå risiko for  

 antændelse af spild fra pejlrøret.
De må i  

 særdeleshed ikke udmunde i passager- eller mandskabsrum.
Som almindelig  

 regel må pejlrørene ikke udmunde i maskinrum.
Imidlertid kan  

 Administrationen, hvor den finder det umuligt at undgå i praksis,  

 tillade, at pejlrør udmunder i maskinrum under forudsætning af,  

 at alle følgende krav er opfyldt:
.1	Der skal findes en oliestandsmåler, der  

 opfylder kravene i stk. 2.2.3.5.2; .2	pejlrørene skal udmunde på et sted  

 fjernt fra antændelseskilder, medmindre der tages forholdsregler som  

 f.eks. effektiv afskærmning, der i tilfælde af spild fra  

 pejlrørene forhindrer brændselsolien i at komme i kontakt med  

 antændelseskilder; og .3	pejlrørene skal monteres med selvlukkende  

 afspærringsanordninger og med en selvlukkende kontrolhane med lille  

 diameter anbragt under afspærringsanordningen således, at man,  

 før afspærringsanordningen åbnes, kan konstatere, at der  

 ikke er brændselsolie i røret.
Der skal træffes  

 foranstaltninger til at sikre, at spild af brændselsolie gennem  

 kontrolhanen ikke medfører nogen antændelsesrisiko.
 2.2.3.5.2	Andre anordninger til kontrol af oliestanden  

 kan tillades anvendt i stedet for pejlrør på følgende  

 betingelser:
.1	I passagerskibe må sådanne  

 målingsanordninger ikke kræve gennembrydning af tanken under dens  

 top, og i tilfælde af svigt i disse anordninger eller overfyldning af  

 tanke må dette ikke forårsage udslip af brændstof; og .2	i lastskibe må svigt af sådanne  

 målingsanordninger eller overfyldning af tanke ikke forårsage  

 udslip af brændstof i rummet.
Anvendelsen af cylindriske oliestandsglas  

 er ikke tilladt.
Administrationen kan tillade, at der anvendes  

 oliestandsvisere med flade glas og selvlukkende ventiler mellem standglassene  

 og brændstoftankene.
 2.2.3.5.3	De midler, som er beskrevet i stk. 2.2.3.5.2,  

 og som er accepteret af Administrationen, skal vedligeholdes for at sikre, at  

 de fortsat fungerer korrekt under sejladsen.
2.2.4	Forhindring af overtryk Der skal træffes foranstaltninger til at  

 forhindre overtryk i olietanke eller i dele af  

 brændselsolieinstallationen, herunder de påfyldningsrør,  

 der betjenes af pumper om bord.
Luft- og overløbsrør samt  

 sikkerhedsventiler skal udmunde på et sted, hvor der ikke er fare for  

 brand eller eksplosion fra udslip af olie og dampe, og må ikke  

 føre ind i mandskabsrum, passagerrum eller ind i speciallastrum,  

 lukkede ro/ro-rum, maskinrum eller tilsvarende rum.
 .1	Eventuelle settlingstanke og/eller  

 servicetanke skal foruden luftrør være forsynet med  

 overløbsrør ført til en tilstrækkelig stor bund-  

 eller overflodstank.
.2	Ethvert overløbsrør fra tanke, bortset  

 fra dobbeltbundstanke, skal være forsynet med skueglas, og der skal  

 findes alarmudstyr, der alarmerer enten ved eller umiddelbart før  

 overløb.
Alarmudstyr kan udelades, såfremt automatisk stop af  

 pumper forefindes.
2.2.5	Brændselsolierør 2.2.5.1	Brændselsolierør, deres ventiler  

 og andet tilbehør skal være af stål eller andet godkendt  

 materiale, dog kan en begrænset anvendelse af fleksible rør  

 tillades på steder, hvor Administrationen finder det godtgjort, at det  

 er nødvendigt . Sådanne  

 fleksible rør med tilbehør skal være af godkendte,  

 brandsikre materialer af tilstrækkelig styrke og skal være  

 konstrueret på en måde, som Administrationen finder  

 tilfredsstillende.
På ventiler monteret på  

 brændselsolietanke, som er under statisk tryk, kan stål eller  

 sfærisk grafitstøbejern accepteres.
Dog kan ventiler af  

 almindeligt støbejern anvendes i rørsystemer, hvor  

 designtrykket er under 7 bar, og designtemperaturen er under 60°  

 C.
2.2.5.2	Udvendige højtryksrør mellem  

 højtryksbrændstofpumperne og brændstofventilerne skal  

 være beskyttet af et rørkappesystem, som kan opsamle  

 brændstof fra et utæt højtryksrør.
En  

 rørkappe består af et udvendigt rør, hvori  

 højtryksrøret er monteret, således at det danner en  

 samlet enhed.
Rørkappesystemet skal omfatte et arrangement til  

 opsamling af lækageolie, som er forsynet med en alarm, der aktiveres,  

 hvis et højtryksrør bliver utæt.
2.2.5.3	Brændselsolierør må ikke  

 placeres umiddelbart over eller nær enheder med høj temperatur  

 herunder kedler, dampledninger, udstødsmanifold, lyddæmpere  

 eller andet udstyr, som kræves isoleret i henhold til stk. 2.2.6.  

 Så vidt muligt skal brændselsolierør placeres langt fra  

 varme overflader, elektriske installationer eller andre  

 antændelseskilder og skal afskærmes eller passende beskyttes  

 på anden måde for at undgå oliesprøjt eller  

 olielækager på antændelseskilden.
Antallet af samlinger i  

 sådanne rørsystemer skal holdes på et minimum.
2.2.5.4	Komponenter i en dieselmotors  

 brændstofsystem skal konstrueres under hensyntagen til det maksimale  

 (peak) tryk, som vil forekomme under drift, inklusiv enhver  

 højtrykspulsering, som opstår og ledes tilbage til  

 brændstoftilførsels- og drænledninger ved hjælp af  

 brændstofindsprøjtningspumpen.
Forbindelser inden for  

 brændstoftilførsels- og drænledninger skal udføres  

 under hensyntagen til deres evne til at forebygge, at olie under tryk  

 lækker, medens de er i drift og efter vedligeholdelse.
2.2.5.5	Ved maskininstallationer med flere motorer, som  

 fødes fra samme brændstofkilde, skal der findes mulighed for at  

 afskære brændstofforsyningen og drænledningerne til hver  

 enkelt motor.
Midlerne til at afskære forsyningen må ikke have  

 indvirkning på driften af de andre motorer og skal kunne betjenes fra  

 et sted, der ikke bliver utilgængeligt ved en brand i en af  

 motorerne.
 2.2.5.6	Hvor Administrationen tillader transport af  

 olie og brændbare væsker gennem apterings- og servicerum, skal  

 rørene, hvori olie eller brændbare væsker transporteres,  

 være af et materiale, som er godkendt af Administrationen med hensyn  

 til faren for brand.
2.2.6	Beskyttelse af overflader med høje  

 temperaturer 2.2.6.1	Overflader med en temperatur over 220ºC, som i  

 tilfælde af lækager i brændselsoliesystemet kan blive  

 oversprøjtet med olie, skal være hensigtsmæssigt  

 isoleret.
 2.2.6.2	Der skal træffes forholdsregler til at  

 forebygge, at udslip af olie under tryk fra pumpe, filter eller varmer kan  

 komme i forbindelse med opvarmede overflader.
2.3	Installationer til  

 smøreolieinstallationer 2.3.1	Arrangement til opbevaring, fordeling og brug af  

 olie til tryksmøreanlæg skal være af en sådan art,  

 at de ikke udsætter skibet og de ombordværende personer for fare.  

 Sådanne installationer i maskinrum af kategori A og hvor som helst, det  

 er praktisk muligt i andre maskinrum, skal mindst opfylde bestemmelserne i  

 stk. 2.2.1, 2.2.3.3, 2.2.3.4, 2.2.3.5, 2.2.4, 2.2.5.1, 2.2.5.3 og 2.2.6, dog  

 bortset fra at:
.1	dette ikke udelukker brugen af skueglas i  

 smøreolieanlæg, forudsat at de ved afprøvning har vist  

 sig at være tilstrækkeligt modstandsdygtige over for brand;  

 og .2	pejlrør kan tillades i maskinrum; kravene i  

 stk. 2.2.3.5.1.1 og 2.2.3.5.1.3 behøver dog ikke at opfyldes, forudsat  

 at pejlrørene er monteret med egnede lukkemidler.
 2.3.2	Bestemmelserne i stk. 2.2.3.4 skal også  

 gælde for smøreolietanke bortset fra dem med en kapacitet  

 på mindre end 500 l, opbevaringstanke, hvis ventiler er lukkede under  

 skibets normale sejlads, eller hvor det er bestemt, at en utilsigtet  

 betjening af en hurtiglukkerventil på smøreolietanken ville  

 indebære en risiko for den sikre drift af hovedfremdrivningsmaskineriet  

 og vigtigt hjælpemaskineri.
2.4	Installationer til andre brændbare  

 olier Installationer til opbevaring, fordeling og brug af andre  

 brændbare olier, som anvendes under tryk i  

 kraftoverføringsanlæg, kontrol- og aktiveringsanlæg samt  

 opvarmningsanlæg, skal være af en sådan art, at de ikke  

 udsætter skibet og de ombordværende personer for fare.
Passende  

 arrangementer til opsamling af lækkende olie skal monteres under  

 hydraulikventiler- og cylindre.
På steder, hvor der består  

 mulighed for antændelse, skal disse installationer som minimum opfylde  

 bestemmelserne i stk. 2.2.3.3, 2.2.3.5, 2.2.5.3 og 2.2.6 samt bestemmelserne  

 i stk. 2.2.4 og 2.2.5.1, hvad angår styrke og konstruktion.
2.5	Installationer til brændselsolie i  

 periodisk ubemandede maskinrum Foruden kravene i stk. 2.1 til 2.4 skal  

 brændselsolie- og smøreolieanlæg i periodisk ubemandede  

 maskinrum opfylde følgende krav:
.1	Hvor brændselsolieservicetanke fyldes  

 automatisk eller ved fjernstyring, skal der findes midler til at undgå  

 overløbsspild.
Andet udstyr til automatisk behandling af  

 brændbare væsker (f.eks. brændselsoliecentrifuger), der om  

 muligt skal være installeret i et særligt rum forbeholdt  

 centrifuger og deres forvarmere, skal være udstyret med anordninger,  

 der forhindrer overløbsspild; og .2	hvor brændselsolieservicetanke eller  

 settlingstanke er udstyret med opvarmningsmidler, skal der forefindes en  

 alarm for høj temperatur, hvis brændselsoliens flammepunkt kan  

 overskrides.
3	Installationer til gasbrændstof til  

 husholdningsbrug om bord Gasbrændstofsanlæg anvendt til  

 husholdningsbrug om bord skal godkendes af Administrationen.
Gasflasker skal  

 opbevares på åbent dæk eller i et godt ventileret rum, som  

 kun har åbninger til åbent dæk.
4	Forskellige antændelseskilder 4.1	Elektriske radiatorer Hvis der anvendes elektriske radiatorer, skal disse  

 være fastgjorte og konstrueret, så de reducerer brandrisikoen til  

 et minimum.
Ingen sådanne radiatorer må monteres med et  

 utildækket varmeelement, så tøj, gardiner eller  

 tilsvarende materialer kan blive forbrændt eller antændt af  

 varmen fra elementet.
4.2	Affaldsbeholdere Affaldsbeholdere skal udføres af  

 ikke-brændbare materialer uden åbninger i sider og bund.
4.3	Beskyttelse af isolationsmaterialers overflade mod  

 gennemtrængning af olie I rum, hvor der er risiko for gennemtrængning af  

 olieprodukter, skal overfladen af isolationsmaterialet være  

 uigennemtrængelig for olie eller oliedampe (forsynet med  

 dampspærre). Sådanne dampspærrer skal være  

 udført af et materiale med lav flammespredningsegenskab og skal
sikres mod mekanisk overlast med et ikke-brændbart materiale med  

 gode styrkeegenskaber.
Dampspærrer kan til dette brug afdækkes  

 med perforeret stålplade eller et tilsvarende andet  

 ikke-brændbart materiale, men ikke aluminium.
4.4	Dæksbelægningers nederste lag Det nederste lag af en eventuel dæksbelægning  

 i aptering, tjenesterum og kontrolrum skal være af godkendt, ikke let  

 antændeligt materiale; dette skal bestemmes i overensstemmelse med  

 »Fire Test Procedures Code«.
5	Lastområder på tankskibe 5.1	Adskillelse af lastolietanke 5.1.1	Lastpumperum, lasttanke, sloptanke og kofferdamme  

 skal være placeret foran for maskinrummene.
Dog behøver en  

 brændselsoliebunkertank ikke være foran for maskinrum.
Lasttanke  

 og sloptanke skal være adskilte fra maskinrum af kofferdamme,  

 lastpumperum, bunkertanke eller ballasttanke.
Pumperum, som indeholder pumper  

 med tilbehør beregnet til ballastning af de rum, som er placeret,  

 så de støder op til lasttanke og sloptanke, og pumper beregnet  

 til transfer af brændselsolie skal betragtes som ækvivalente med  

 et lastpumperum med henblik på denne regel, forudsat at sådanne  

 pumperum har samme sikkerhedsstandard som den, der kræves for  

 lastpumperum.
Pumperum, der udelukkende er beregnet til ballast eller  

 transfer af brændselsolie, behøver dog ikke opfylde kravene i  

 regel 10.9. Den nederste del af pumperummet kan dog indrettes som en reces  

 ind i maskinrum af kategori A til anbringelse af pumper, forudsat at  

 recessens højde i almindelighed ikke er mere end 1/3 af den mouldede  

 dybde over kølen.
For skibe på indtil 25.000 tons  

 dødvægt, hvor det kan påvises, at dette vil være  

 uigennemførligt af hensyn til adgangsmulighederne og til en  

 tilfredsstillende anbringelse af rørledninger, kan Administrationen  

 dog tillade en reces af større højde, men ikke over halvdelen  

 af skibets mouldede dybde over kølen.
5.1.2	Hovedlastkontrolrum, kontrolrum, apterings- og  

 tjenesterum (bortset fra separate storesrum til lastegrej) skal være  

 placeret agten for alle lasttanke, sloptanke og rum, der adskiller last-  

 eller sloptanke fra maskinrum, men ikke nødvendigvis agten for  

 brændselsoliebunkertanke og ballasttanke, og de skal indrettes  

 således, at en enkelt lækage i et dæk eller skot ikke  

 tillader, at gas eller dampe siver fra lasttanke ind i apterings- og  

 hovedlastkontrolrum, kontrolrum eller tjenesterum.
Når placeringen af  

 disse rum fastlægges, er det ikke nødvendigt at tage hensyn til  

 en reces, som er udført i overensstemmelse med stk. 5.1.1.
5.1.3	Hvor det anses for nødvendigt, kan  

 Administrationen tillade hovedlastkontrolrum, kontrolrum, aptering- og  

 tjenesterum placeret foran for lasttanke, sloptanke og rum, som adskiller  

 last- og sloptanke fra maskinrum, men ikke nødvendigvis foran for  

 brændselsoliebunkertanke eller ballasttanke.
Maskinrum af andet end  

 kategori A kan tillades placeret foran for lasttanke og sloptanke, forudsat  

 at de er adskilt fra lasttanke og sloptanke ved hjælp af kofferdamme,  

 lastpumperum, brændselsoliebunkertanke eller ballasttanke og har mindst  

 en transportabel brandslukker.
I tilfælde, hvor de indeholder  

 forbrændingsmotorer, skal der findes en godkendt skumslukker med en  

 kapacitet på mindst 45 l eller tilsvarende ud over transportable  

 brandslukkere.
Hvis anvendelsen af en semi-transportabel brandslukker er  

 upraktisk, kan denne brandslukker erstattes af to ekstra transportable  

 brandslukkere.
Hovedlastkontrolrum, kontrolrum, apterings- og tjenesterum  

 skal indrettes således, at en enkelt lækage i et dæk eller  

 skot ikke tillader, at gas eller dampe fra lasttanke siver ind i  

 sådanne rum.
Desuden kan Administrationen, hvor det skønnes  

 nødvendigt for skibets sikre sejlads, tillade, at maskinrum, der  

 indeholder forbrændingsmotorer med en effekt på over 375 kW, der  

 ikke er hovedfremdrivningsmaskineri, er anbragt foran for lasteområdet,  

 forudsat at anbringelsen er i overensstemmelse med bestemmelserne i dette  

 stykke.
 5.1.4	For kombinationsskibe gælder:
.1	Sloptanke skal være omgivet af kofferdamme,  

 undtagen hvor sloptankenes begrænsninger er skibsskroget,  

 hovedlastdækket, skottet til lastpumperummet eller bunkertanke til  

 brændselsolie.
Disse kofferdamme må ikke have  

 adgangsåbninger til dobbeltbund, rørtunnel, pumperum eller andre  

 lukkede rum, ligesom de ikke må anvendes til last eller ballast og ikke  

 må være forbundet med rørsystemer til olielast eller  

 ballast.
Der skal forefindes midler til at fylde kofferdammene med vand og  

 til at lænse dem.
Hvor en sloptanks begrænsninger er  

 lastpumperumsskottet, må pumperummet ikke have adgangsåbninger  

 mod dobbeltbund, rørtunnel eller andre lukkede rum; dog kan  

 åbninger med gastætte, påboltede dæksler  

 tillades; .2	Der skal findes midler til at afspærre de  

 rør, der forbinder pumperum med de sloptanke, der er omtalt i stk.  

 5.1.4.1. Afspærringsmidlerne skal bestå af en ventil efterfulgt  

 af en brilleflange eller et kort aftageligt rørstykke med  

 tilhørende blændflange.
Dette arrangement skal placeres i  

 umiddelbar nærhed af sloptankene, men hvor det er urimeligt eller  

 umuligt, kan det anbringes inde i pumperummet lige efter  

 rørgennemføringen.
Et særskilt, fast installeret pumpe-  

 og rørarrangement, inklusive manifold og udstyret med en  

 afspærringsventil og blændflange, skal forefindes til at  

 tømme sloptanke direkte til åbent dæk for bortskaffelse  

 til modtageanlæg i land, når skibet sejler med tørlast.  

 Når transfersystemet anvendes til transfer af slop, når skibet  

 sejler med tørlast, må det ikke have forbindelse med andre  

 systemer.
Adskillelse fra andre systemer ved hjælp af aftageligt  

 rørstykke (spool piece) kan accepteres; .3	Luger og tankrensningsåbninger til sloptanke  

 er kun tilladt på åbent dæk og skal være forsynet med  

 lukkearrangement.
Med undtagelse af, hvor lukkearrangementer består af  

 plader med bolte ved vandtætte adskillelser, skal disse  

 lukkearrangementer være forsynet med låseanordninger, som skal  

 være under tilsyn af den ansvarlige officer; og .4	Hvor der findes lastvingetanke, skal  

 lastolieledninger under dækket være installeret inde i disse  

 tanke.
Administrationen kan dog tillade, at lastolieledninger anbringes i  

 særlige kanaler, forudsat at de kan rengøres og ventileres  

 tilstrækkeligt til Administrationens tilfredshed.
Hvor der ikke findes  

 lastvingetanke, skal lastolieledninger under dæk anbringes i  

 særlige kanaler.
5.1.5	Hvor det viser sig nødvendigt at indrette  

 et styrerum over lastområdet, må det kun benyttes til  

 navigationsformål, og det skal adskilles fra lasttankdækket ved  

 et åbent rum med en højde på mindst 2 m.
Brandbeskyttelsen  

 af et sådant styrerum skal desuden opfylde kravene for kontrolrum i  

 regel 9.2.4.2 og andre relevante bestemmelser for tankskibe, hvor det  

 måtte være relevant.
5.1.6	Der skal findes midler til at forhindre, at spild  

 på dæk spreder sig til apterings- og serviceområder.
Dette  

 kan ske ved anbringelse af en fast, gennemgående karm af en  

 højde på mindst 300 mm, der strækker sig fra side til  

 side.
I forbindelse med arrangementer til lastning over agterskibet skal der  

 træffes særlige foranstaltninger.
5.2	Begrænsning af åbninger i  

 afgrænsninger 5.2.1	Bortset fra, hvad der er tilladt i  

 efterfølgende stk. 5.2.2, må adgangsdøre, luftindtag og  

 åbninger til apteringsrum, tjenesterum, kontrolrum og maskinrum ikke  

 vende ud mod lastområdet.
De skal anbringes i det  

 tværgående skot, som ikke vender ud mod lastområdet, eller  

 på den udenbords side af overbygningen eller dækshus i en afstand  

 på mindst 4% af skibets længde, dog mindst 3 m fra den ende af  

 overbygningen eller dækshus, som har front mod lastområdet.
Denne  

 afstand behøver ikke at overstige 5 m.
5.2.2	Administrationen kan tillade adgangsdøre i  

 de skotter, som vender imod lastområdet, eller inden for den 5 m  

 begrænsning, som er angivet i stk. 5.2.1, til hovedlastkontrolrum og  

 til tjenesterum såsom proviantrum, storesrum og skabsrum, forudsat at  

 de ikke giver hverken direkte eller indirekte adgang til noget andet rum, som  

 indeholder eller er bestemt til aptering, kontrolrum eller tjenesterum  

 såsom kabysser, pantries og værksteder eller lignende rum, der  

 kan indeholde kilder til antændelse af dampe.
Afgrænsningen af et  

 sådant rum skal isoleres til »A-60«-standard med undtagelse af den  

 afgrænsning, der vender mod lastområdet.
Påboltede plader  

 for åbninger til udtagning af maskindele kan monteres inden for den  

 begrænsning, som er angivet i stk. 5.2.1. Styrehusdøre og  

 vinduer kan anbringes inden for de begrænsninger, som er angivet i stk.  

 5.2.1, når de er således konstrueret, at de sikrer, at styrehuset  

 hurtigt og effektivt kan gøres gas- og damptæt.
5.2.3	Vinduer og koøjer, der vender imod  

 lastområdet og på siderne af overbygninger og dækshuse  

 inden for den begrænsning, som er angivet i stk. 5.2.1, skal være  

 af en fast type, som ikke kan åbnes.
Sådanne vinduer og  

 koøjer, med undtagelse af vinduer i styrehuset, skal være  

 af klasse »A-60« standard.
 5.2.4	Hvor der er permanent adgang fra en  

 rørtunnel til hovedpumperummet, skal der være anbragt en  

 vandtæt dør, som opfylder bestemmelserne i kapitel II-1/25-9.2  

 samt endvidere følgende bestemmelser:
.1	Den vandtætte dør skal ud over at kunne  

 betjenes fra kommandobroen også kunne lukkes manuelt uden for indgangen  

 til hovedpumperummet; og .2	den vandtætte dør skal holdes lukket  

 under normale forhold, undtagen når adgang til rørtunnellen  

 kræves.
 5.2.5	Godkendte, permanent installerede, gastætte  

 lysarmaturer til oplysning af lastpumperummene kan tillades i skotter og  

 dæk, som adskiller lastpumperum og andre rum, forudsat at de er af  

 passende styrke, og at skottets integritet og gastæthed  

 opretholdes.
5.2.6	Arrangementet af ventilationsindtag- og udgange  

 og andre åbninger i dækshuse og overbygningers  

 afgrænsninger skal være således, at de opfylder stk. 5.3 og  

 regel 11.6. Sådanne ventilatorer, og især dem til maskinrum, skal  

 placeres så langt mod agter som muligt.
Der skal i denne forbindelse  

 tages behørigt hensyn, når skibet er udstyret til at laste eller  

 losse over agterstævnen.
Antændelseskilder såsom elektrisk  

 udstyr skal placeres, så eksplosionsfare undgås.
5.3	Udluftning af lasttanke 5.3.1	Almindelige bestemmelser Udluftningssystemerne til lasttanke skal holdes helt  

 adskilt fra luftrørene til skibets andre rum. Åbninger i  

 lasttankdækket, hvorfra der kan slippe brændbare dampe ud, skal  

 være således indrettet og anbragt, at der er mindst mulig risiko  

 for, at brændbare dampe trænger ind i indskottede rum, hvor der  

 er risiko for antændelse eller ansamling af sådanne dampe i  

 nærheden af maskineri og udstyr på dæk, der kan frembyde  

 fare for antændelse.
I overensstemmelse med dette almindelige princip  

 finder kriterierne i stk. 5.3.2 til 5.3.5 samt regel 11.6 anvendelse.
5.3.2	Udluftningsarrangementer 5.3.2.1	Udluftningsarrangementet i hver enkelt lasttank  

 kan være uafhængigt eller kombineret med andre lasttanke og kan  

 være omfattet af inertgasrørsystemet.
5.3.2.2	Hvor arrangementerne er kombineret med andre  

 lasttanke, skal der findes stopventiler eller andre acceptable midler til  

 afspærring af hver enkelt lasttank.
Hvor der benyttes stopventiler,  

 skal disse forsynes med låseanordninger, som skal stå under den  

 ansvarlige skibsofficers tilsyn.
Der skal være en klar synlig visning,  

 som angiver stopventilernes stilling, eller et andet acceptabelt  

 arrangement.
Hvor tanke har været afspærret, skal det sikres, at  

 de relevante stopventiler åbnes, før lastning, indtagelse af  

 ballast eller lænsning af disse tanke påbegyndes.
Enhver  

 afspærring skal til stadighed muliggøre udligning af de tryk,  

 der er forårsaget af termiske variationer i en lasttank, i  

 overensstemmelse med stk. 11.6.1.1.
 5.3.2.3	Hvis det er hensigten at laste, at indtage  

 ballast eller at lænse en lasttank eller gruppe af lasttanke, som er  

 afspærret fra et fælles udluftningssystem, skal denne lasttank  

 eller gruppe af lasttanke være forsynet med et arrangement til over- og  

 undertryksbeskyttelse, som krævet i regel 11.6.3.2.
5.3.2.4	Udluftningsarrangementerne skal være  

 forbundet med hver enkelt lasttanks top og skal være  

 selv-drænende til lasttankene under alle normale trim- og  

 krængningsforhold.
Hvor det ikke måtte være muligt at  

 installere selv-drænende ledninger, skal der forefindes permanente  

 indretninger til dræn af udluftningsledningerne til en lasttank.
5.3.3	Sikkerhedsanordninger i  

 udluftningssystemer Udluftningssystemet skal være forsynet med  

 anordninger til at hindre, at flammer kan komme ind i lasttanke.
Disse  

 anordningers konstruktion, afprøvning og anbringelse skal opfylde  

 Administrationens krav, som er baseret på de af Organisationen  

 udarbejdede vejledninger .  

 Ullageåbninger må ikke anvendes til trykudligning.
De skal  

 forsynes med selvlukkende, tætlukkende dæksler.
Flammenet og  

 skærme er ikke tilladt i disse åbninger.
5.3.4	Udmunding af udluftninger i forbindelse med  

 lastbehandling og ballastning 5.3.4.1	Udmundinger fra udluftninger for lastning,  

 lænsning og ballastning, som foreskrevet i stk. 11.6.1.2,  

 skal:
.1.1	Muliggøre fri udstrømning af  

 blandede dampe; eller .1.2	muliggøre regulering af  

 udstrømningen af blandede dampe med henblik på at opnå en  

 hastighed på mindst 30 m i sekundet; .2	være således indrettet, at blandingen af  

 dampe strømmer lodret opad; .3	hvor metoden består i fri udstrømning  

 af blandingen af dampe være således indrettet, at  

 udstrømningsåbningerne ikke er mindre end 6 m over  

 lasttankdækket eller løbebroen fra for til agter, når dets  

 beliggenhed målt i vandret retning er inden for 4 m fra  

 løbebroen og placeret ikke mindre end 10 m fra det nærmeste  

 luftindtag og åbninger til lukkede rum, der indeholder en  

 antændelseskilde, samt fra maskineri, herunder ankerspil og  

 kædekasseåbninger, og udstyr på dæk, som kan  

 udgøre en risiko for antændelse; og .4	hvor metoden består i udtømning ved  

 høj hastighed, være anbragt i en højde af mindst 2 m over  

 lastdækket og mindst 10 m, målt vandret, fra de nærmeste  

 lufttilgange og åbninger til lukkede rum, der indeholder en  

 antændelseskilde, og fra sådant maskineri og udstyr på  

 dæk, som kan udgøre en risiko for antændelse.
Disse  

 afgangsåbninger skal være forsynet med højhastighedsudstyr  

 af en godkendt type.
 5.3.4.2	Arrangementet til at udlufte dampe  

 fortrængt fra lasttankene under lastning og ballastning skal opfylde  

 stk. 5.3 og regel 11.6 og skal bestå af enten en eller flere  

 stigrør i master eller et antal højhastighedsudtag.  

 Inertgassens hovedtilførselsledning kan anvendes til denne  

 udluftning.
5.3.5	Afsondring af sloptanke i  

 kombinationsskibe I kombinationsskibe skal arrangementet til at afsondre  

 sloptanke, der indeholder olie eller olierester fra andre lasttanke,  

 bestå af blændflanger, som altid vil forblive på plads,  

 når der transporteres andre laster end flydende laster som nævnt  

 i regel 1.6.1.
5.4	Ventilation 5.4.1	Ventilationssystemer i lastpumperum Lastpumperum skal have mekanisk ventilation, og  

 afgangen fra udsugningsventilatorerne skal føres til et sikkert sted  

 på det åbne dæk.
Ventilationen af disse rum skal have  

 tilstrækkelig kapacitet til, at muligheden for ophobning af  

 brændbare dampe bliver minimal.
Luften skal udskiftes mindst 20 gange i  

 timen, baseret på rummets bruttovolumen.
Luftkanalerne skal være  

 således placeret, at hele rummet bliver effektivt ventileret.  

 Ventilationen skal ske ved sugeventilation ved brug af ventilatorer af en  

 type, der ikke er gnistdannende.
5.4.2	Ventilationssystemer i kombinationsskibe I kombinationsskibe skal alle lastrum og alle  

 indskottede rum, der grænser op til lastrum, have mekanisk ventilation.  

 Den mekaniske ventilation kan ske ved transportable ventilatorer.
Der skal  

 installeres et godkendt, fast anbragt gasalarmanlæg til  

 overvågning af brændbare dampe i lastpumperum, rørkanaler  

 og kofferdamme, der støder op til sloptanke, og som der  

 henvises til i regel 5.1.4. Der skal træffes egnede foranstaltninger  

 til at lette målingen af brændbare dampe i alle andre rum inden  

 for lastområdet, og der skal tilvejebringes mulighed for, at  

 sådanne målinger kan foretages fra åbent dæk eller  

 fra let tilgængelige steder.
5.5	Inertgassystemer 5.5.1	Anvendelse 5.5.1.1	På tankskibe med en tonnage på  

 20.000 tons dødvægt og derover skal beskyttelsen af lasttanken  

 ske ved et fast inertgasanlæg i overensstemmelse med kravene i »Fire  

 Safety Systems Code«, bortset fra at i stedet for ovennævnte kan  

 Administrationen i overensstemmelse med regel I/5 efter at have overvejet og  

 vurderet skibets arrangement og udrustning acceptere andre faste  

 installationer, hvis de yder en beskyttelse, som er ækvivalent med  

 ovennævnte.
Kravene til alternative faste installationer skal opfylde  

 kravene i stk. 5.5.4.
 5.5.1.2	Tankskibe, som anvender en  

 tankrensningsprocedure med råolievask (Crude Oil Washing), skal  

 forsynes med et inertgassystem, der opfylder kravene i »Fire Safety Systems  

 Code«, og have faste tankrensningsmaskiner.
 5.5.1.3	Tankskibe, som skal have inertgassystem, skal  

 opfylde følgende krav:
.1	Rum i dobbeltskrog skal være forsynet med  

 egnede forbindelser til tilførsel af inert gas, .2	hvor sådanne rum er forbundet til et fast  

 anbragt inertgasfordelingssystem, skal der findes midler, som forhindrer, at  

 kulbrintegasser fra lasttankene trænger ind i dobbeltskrogsrummene via  

 systemet; og .3	hvor sådanne rum ikke er fast forbundet til et  

 inertgasfordelingssystem, skal der findes egnede midler med henblik på  

 tilkobling til systemets hovedfordelingsrør.
5.5.2	Inertgassystemer på kemikalietankskibe og  

 gastankskibe Kravene til inertgassystemer i »Fire Safety Systems  

 Code« behøver ikke opfyldes på:
.1	kemikalietankskibe og gastankskibe, når de  

 transporterer laster som angivet i regel 1.6.1, forudsat at de opfylder  

 kravene til inertgassystemer på kemikalietankskibe fastsat af  

 Administrationen på basis af de vejledninger, der er udarbejdet af  

 Organisationen ; eller .2	kemikalietankskibe og gastankskibe, som  

 transporterer brændbare laster, bortset fra råolie eller  

 olieprodukter såsom laster angivet i kapitel 17 og 18 i the  

 International Bulk Chemical Code, forudsat at kapaciteten af de tanke, der  

 anvendes til dette, ikke overstiger 3.000 m3, og at den  

 individuelle strålespidskapacitet af tankvaskemaskinerne ikke  

 overstiger 17,5 m3/time, og at den totale kombinerede  

 gennemstrømning fra det antal maskiner, der er i brug i en lasttank,  

 ikke på noget tidspunkt overstiger 110 m3/time.
5.5.3	Generelle krav til inertgassystemer 5.5.3.1	Inertgassystemet skal være i stand til at  

 inerte, udrense og gøre tomme tanke gasfrie samt opretholde  

 atmosfæren i lasttanke med et krævet iltindhold.
 5.5.3.2	Det inertgassystem, som der henvises til i stk.  

 5.5.3.1, skal konstrueres, udføres og afprøves i  

 overensstemmelse med »Fire Safety Systems Code«.
 5.5.3.3	Tankskibe med et fast monteret inertgassystem  

 skal have et lukket ullagesystem.
5.5.4	Krav til ækvivalente systemer 5.5.4.1	Hvor der installeres en ækvivalens til et  

 fast inertgassystem, skal dette:
.1	være i stand til at forebygge farlige  

 ansamlinger af eksplosive blandinger i intakte lasttanke under normal drift,  

 under rejser i ballast og under nødvendige tankoperationer; og .2	være konstrueret, så det minimerer faren  

 for antændelse fra systemets egen udvikling af statisk  

 elektricitet.
5.6	Inerting, rensning (purging) og  

 gasfrigøring 5.6.1	Foranstaltninger til rensning (purging) og/eller  

 gasfrigørelse skal være således, at det medfører  

 mindst mulig risiko for spredning af brændbare dampe i atmosfæren  

 og lasttankene.
 5.6.2	Proceduren for lasttankrensning og/eller  

 gasfrigørelse skal udføres i overensstemmelse med regel  

 16.3.2.
 5.6.3	Arrangementerne til at inerte, rense eller  

 frigøre tomme tanke som krævet i stk. 5.5.3.1 skal være  

 til Administrationens tilfredshed og skal være således, at  

 ansamling af kulbrintedampe i lommer dannet af dele af den indvendige  

 konstruktion i en tank bliver minimeret, og således at:
.1	Hvis der er gasudledningsrør på  

 individuelle lasttanke, skal dette være placeret så langt som  

 praktisk muligt fra indtag for inertgas eller luft og i overensstemmelse med  

 stk. 5.3 og regel 11.6. Indtagene for sådanne udledningsrør kan  

 placeres enten ved dæksniveau eller ikke mere end 1 m over bunden af  

 tanken; .2	tværsnitsarealet af sådanne  

 gasudledningsrør, som der henvises til i stk. 5.6.3.1, skal være  

 sådan, at en udgangshastighed på mindst 20 m/s kan opretholdes,  

 når hvilke som helst tre tanke bliver forsynet med inertgas samtidigt.  

 Deres udmunding skal være mindst 2 m over dæksniveau; og .3	hver udmunding for gasudledning, som der henvises  

 til i stk. 5.6.3.2, skal være forsynet med et passende  

 afblændingsarrangement.
5.7	Gasmåling 5.7.1	Transportable instrumenter Tankskibe skal have mindst et transportabelt  

 instrument til måling af brændbare koncentrationer af dampe samt  

 en tilstrækkelig forsyning af reservedele.
Der skal være passende  

 midler til kalibrering af sådanne instrumenter.
5.7.2	Arrangementer til måling af gas i  

 dobbeltskrogs- og dobbeltbunds-rum 5.7.2.1	Der skal være egnede transportable  

 instrumenter til måling af ilt og koncentrationer af brændbare  

 dampe.
Ved udvælgelsen af disse instrumenter skal der tages  

 særligt hensyn til deres brug sammen med det faste  

 gasprøveudtagningsanlæg, som der henvises til i stk.  

 5.7.2.2.
5.7.2.2	Hvor atmosfæren i rum i dobbeltbunden  

 ikke kan måles pålideligt ved brug af fleksible  

 gasprøveudtagningsslanger, skal sådanne rum forsynes med  

 permanente gasprøveudtagningsrør.
Formen af  

 gasprøveudtagningsrør skal tilpasses til sådanne rums  

 konstruktion.
5.7.2.3	Materialerne til konstruktionen og  

 dimensionerne af gasprøveudtagningsrør skal være  

 således, at der undgås begrænsninger.
Hvor  

 plastikmaterialer anvendes, skal de være elektrisk ledende.
5.8	Lufttilførsel til dobbeltskrogs- og  

 dobbeltbundsrum Dobbeltskrogs- og dobbeltbundsrum skal forsynes med  

 egnede forbindelser for tilførsel af luft.
5.9	Beskyttelse af lastområder Der skal være drypbakker til opsamling af  

 lastrester fra lasterør og slanger i det område, hvor rør  

 og slanger forbindes i manifoldområdet.
Lasteslanger og slanger til  

 tankvaskning skal være elektrisk ledende i deres hele længde,  

 inklusiv koblinger og flanger (undtagen landforbindelser), og skal have  

 jordforbindelse med henblik på fjernelse af elektrostatisk  

 opladning.
5.10	Beskyttelse af lastpumperum 5.10.1	I tankskibe:
.1	Lastpumper, ballastpumper og strippingpumper, som  

 installeres i lastpumperum, og som drives ved aksler, der går gennem  

 pumperumsskotter, skal være forsynet med anordninger med  

 temperaturfølere på akselgennemføringer i skot, lejer og  

 pumpehus.
Et vedvarende hørbart og synligt alarmsignal skal automatisk  

 gå i gang i lastkontrolrummet eller i pumpekontrolstationen; .2	belysningen i lastpumperum, undtagen  

 nødbelysning, skal være sammenkædet med ventilationen,  

 så ventilationen går i gang, når lyset tændes.
Fejl i  

 ventilationsanlægget må ikke medføre, at lyset går  

 ud; .3	et system til konstant overvågning af  

 koncentrationen af kulbrintegasser skal installeres.  

 Prøveudtagningssteder eller detektorhoveder skal placeres på  

 egnede steder, således at eventuelle farlige lækager hurtigt  

 opdages.
Når kulbrintegaskoncentrationen når et forudindstillet  

 niveau, som ikke må være højere end 10% af det nedre  

 flammepunkt, skal et vedvarende hørbart og synligt alarmsignal  

 automatisk gå i gang i pumperummet, i maskinkontrolrummet, i  

 lastkontrolrummet og på kommandobroen med henblik på at alarmere  

 mandskabet om den mulige fare; og .4	alle pumperum skal forsynes med  

 rendestens-niveauovervågningsanlæg samt alarmer placeret på  

 passende steder.
Regel 5	Mulighed for udvikling af brand 1	Formål Formålet med denne regel er at begrænse  

 muligheden for udvikling af brand i alle rum på skibet.
Til dette  

 formål skal følgende funktionskrav opfyldes:
.1	Der skal findes midler til at styre lufttilgangen  

 til rummene; .2	der skal findes midler til at kontrollere, om der er  

 brændbare væsker i rummet; og .3	brugen af brændbare materialer skal  

 begrænses.
2	Styring af tilgang af luft og brændbare  

 væsker til rummet 2.1	Lukkeanordninger og midler til standsning af  

 ventilation 2.1.1	De vigtigste tilgangs- og afgangsåbninger i  

 alle ventilationssystemer skal kunne lukkes fra et sted uden for det rum, der  

 ventileres.
Lukkeanordningerne skal være let tilgængelige  

 såvel som iøjnefaldende og permanent afmærket og skal  

 vise, om lukkemidlet er åbent eller lukket.
2.1.2	Mekanisk ventilation af aptering, tjenesterum,  

 lastrum, kontrolrum og maskinrum skal kunne standses fra et let  

 tilgængeligt sted uden for det rum, der betjenes.
Adgangen til dette  

 sted må ikke let kunne afskæres i tilfælde af brand i de  

 rum, de betjener.
2.1.3	I passagerskibe, der befordrer mere end 36  

 passagerer, skal den mekaniske ventilation, bortset fra ventilation til  

 maskinrum og lastrum, samt ethvert alternativt anlæg, som måtte  

 være påbudt i henhold til regel 8.2, være forsynet med  

 afbrydere, der er grupperet således, at alle ventilatorer kan stoppes  

 fra to steder, der skal være beliggende så langt fra hinanden som  

 praktisk muligt.
Ventilatorer til mekaniske ventilationssystemer til lastrum  

 skal kunne stoppes fra et sikkert sted uden for disse rum.
2.2	Midler til regulering/styring i maskinrum 2.2.1	Der skal være midler til styring af  

 åbning og lukning af skylights, lukning af åbninger i skorstene,  

 som normalt tillader afgang af ventilation, samt til lukning af  

 ventilatorspjæld.
2.2.2	Der skal være midler til standsning af  

 ventilatorer.
Styringen af den mekaniske ventilation, som betjener maskinrum,  

 skal være forsynet med afbrydere, der er grupperet således, at  

 alle ventilatorer kan stoppes fra to steder, hvoraf det ene skal være  

 placeret uden for disse rum.
De midler, der skal være til at standse  

 den mekaniske ventilation af maskinrummene, skal være helt adskilt fra  

 de midler, som findes til at standse ventilationen af andre rum.
 2.2.3	Der skal være midler til standsning af  

 tryk- og sugetræksventilatorer, oliebrændstoftransferpumper,  

 oliebrændstofpumper, smøreolieservicepumper, servicepumper,  

 hedtolie-cirkulationspumper og olieseparatorer (purifiers). Dog  

 behøver stk. 2.2.4 og 2.2.5 ikke at opfyldes for  

 olievandseparatorer.
 2.2.4	De midler til styring, som kræves i stk.  

 2.2.1 til 2.2.3 og i regel 4.2.2.3.4, skal være placeret uden for det  

 rum, der er tale om, således at de ikke afskæres i tilfælde  

 af brand i det rum, de betjener.
2.2.5	I passagerskibe skal de midler til styring, som  

 kræves i stk. 2.2.1 til 2.2.4 og i regel 8.3.3 og 9.5.2.3, og styringen  

 af ethvert krævet brandslukningsanlæg være placeret ved en  

 kontrolplads eller grupperet så få steder som muligt til  

 Administrationens tilfredshed.
Sådanne positioner skal have sikker  

 adgang fra åbent dæk.
2.3	Yderligere krav til midler til styring i  

 periodisk ubemandede maskinrum 2.3.1	I periodisk ubemandede maskinrum skal  

 Administrationen særligt tage hensyn til at opretholde  

 brandintegriteten af maskinrummene, placeringen og centraliseringen af  

 brandslukningsanlægget, de nødvendige lukkearrangementer (f.eks.  

 ventilation, brændstofpumper, osv.), ligesom ekstra  

 brandslukningsapparater og andet brandslukningsudstyr og  

 åndedrætsapparater kan være nødvendige.
 2.3.2	I passagerskibe skal disse krav være mindst  

 ækvivalente med, hvad der kræves for maskinrum, der normalt er  

 bemandede.
3	Materialer til brandsikring 3.1	Brug af ikke-brændbare materialer 3.1.1	Isoleringsmaterialer Isoleringsmaterialer skal være  

 ikke-brændbare, undtagen i lastrum, postrum, bagagerum eller  

 proviantkølerum.
Dampspærrer og lim, der anvendes i forbindelse  

 med isolering, samt 3.1.2	Lofter og garneringer 3.1.2.1	I passagerskibe skal, bortset fra i lastrum,  

 alle garneringer (beklædninger), underlag (grundmaterialer),  

 trækstop (draught stops) og lofter være af ikke-brændbare  

 materialer, undtagen i postrum, bagagerum, saunaer eller  

 proviantkølerum.
Partielle skotter eller dæk, der anvendes til  

 opdeling af et rum til brugsformål eller med henblik på  

 udsmykning, skal ligeledes være af ikke-brændbare materialer.
 3.1.2.2	I lastskibe skal alle indvendige garneringer,  

 lofter, trækstop (draught stops) og deres tilhørende  

 grundmaterialer være af ikke-brændbare materialer i  

 følgende rum:
.1	I apterings-, tjeneste- og kontrolrum på  

 skibe, hvor metode IC er foreskrevet som nævnt i regel 9.2.3.1; og .2	i gange og trapperum i apterings- og tjenesterum  

 på skibe, hvor metode IIC eller IIIC er foreskrevet som nævnt i  

 regel 9.2.3.1.
3.2	Brug af brændbare materialer 3.2.1	Almindelige bestemmelser 3.2.1.1	I passagerskibe skal klasse »A«-, »B«- eller  

 »C«-inddelinger i apterings- og tjenesterum, som er beklædt med  

 brændbare materialer, skotbeklædning, pynteprofiler, udsmykning  

 og finerer, opfylde bestemmelserne i stk. 3.2.2 til 3.2.4 samt regel 6. Dog  

 er traditionelle træbænke og træbeklædninger på  

 skotter og lofter tilladt i saunaer, og sådanne materialer  

 behøver ikke være genstand for de beregninger, der er  

 foreskrevet i stk. 3.2.2 og 3.2.3.
 3.2.1.2	I lastskibe må ikke-brændbare  

 skotter, lofter og indvendige garneringer i apteringsrum og tjenesterum  

 beklædes med brændbare materialer, skotbeklædninger,  

 pynteprofiler, udsmykninger og finerer, forudsat at rummene er  

 afgrænsede af ikke-brændbare skotter, lofter og indvendige  

 garneringer i overensstemmelse med kravene i stk. 3.2.2 til 3.2.4 samt regel  

 6.
3.2.2	Maksimal brændværdi af  

 brændbart materiale Brændbare materialer brugt på overflader  

 af lofter og garneringer som specificeret i stk. 3.2.1 skal have en  

 brændværdi , der ikke overstiger  

 45 MJ/m2 af arealet for den anvendte tykkelse.
3.2.3	Samlet rumfang af brændbare materialer Hvor der anvendes brændbare materialer i  

 overensstemmelse med stk. 3.2.1, skal de opfylde følgende  

 krav:
.1	Det samlede rumfang af brændbare  

 overfladematerialer, lister, udsmykninger og finerer i apterings- og  

 tjenesterum må ikke overstige et rumfang, der svarer til 2,5 mm  

 på det samlede skot- og loftsareal.
Møbler, som er fastgjort til  

 garneringer, skotter eller dæk, behøver ikke blive inkluderet i  

 beregningen af det samlede rumfang af brændbare materialer; og .2	i skibe, som er udstyret med et automatisk virkende  

 sprinkleranlæg, der opfylder bestemmelserne i »Fire Safety Systems  

 Code«, kan det nævnte rumfang inkludere en vis mængde  

 brændbart materiale, der er benyttet til opstilling af klasse  

 »C«-inddelinger.
3.2.4	Lav flammespredningsevne på udsatte  

 overflader Følgende overflader skal have lav  

 flammespredningsevne i overensstemmelse med »Fire Test Procedures Code«:
 3.2.4.1	I passagerskibe:
.1	Udsatte overflader i gange og trapperum samt  

 på skotter og loftsgarneringer i apterings- og tjenesterum (undtagen  

 saunaer) og i kontrolrum; og .2	overflader og grundmaterialer i aflukkede eller  

 utilgængelige rum i aptering, tjenesterum og kontrolrum.
 3.2.4.2	I lastskibe:
.1	Udsatte overflader i gange og trapperum samt  

 på lofter i apterings- og tjenesterum (undtagen saunaer) og i  

 kontrolrum; og .2	overflader og grundmaterialer i aflukkede eller  

 utilgængelige rum i aptering, tjenesterum og kontrolrum.
3.3	Møbler i trapperum på  

 passagerskibe Møbler i trapperum skal være  

 begrænset til siddemøbler.
Møblerne skal være  

 fastgjorte, begrænset til seks siddepladser på hvert dæk i  

 hver trappeskakt, have begrænset brandrisiko, som fastsat i  

 overensstemmelse med »Fire Test Procedures Code« og må ikke  

 begrænse passagerernes flugtvej.
Administrationen kan dog tillade, at  

 der anbringes ekstra siddepladser i hovedreceptionsområdet, inden for  

 et trapperum, hvis de er fastgjorte, ikke-brændbare og ikke  

 begrænser passagerernes flugtvej (evakueringsrute). Møbler kan  

 ikke tillades i passager- og besætningskorridorer, som udgør  

 flugtveje i kahytsområder.
Ud over de nævnte møbler kan  

 anbringelsen af skabe af ikke-brændbart materiale til opbevaring af det  

 ikke farlige sikkerhedsudstyr, som er foreskrevet i disse regler, tillades.  

 Drikkevandsautomater og isterningemaskiner kan tillades i korridorer,  

 forudsat at de er fastgjorte og ikke begrænser bredden af flugtvejene.  

 Dette gælder tillige for blomsterdekorationer eller  

 plantearrangementer, statuer eller andre kunstgenstande såsom malerier  

 og vægtæpper i gange og trapperum.
Regel 6	Mulighed for udvikling  

 af røg og giftige produkter 1	Formål Formålet med denne regel er at reducere risikoen  

 for skader på eller tab af menneskeliv på grund af røg og  

 giftige produkter udviklet under en brand i rum, hvor personer normalt  

 arbejder eller bor.
Til dette formål skal mængden af røg  

 og giftige produkter, som frigøres under brand fra brændbare  

 materialer, inklusive overfladematerialer, være begrænset.
2	Maling, lakker og andre overfladematerialer Maling, lak og andre overfladematerialer, som bruges  

 på udsatte indvendige overflader, må ikke kunne frembringe store  

 mængder røg og giftige produkter.
Dette skal bestemmes i  

 overensstemmelse med »Fire Test Procedures Code«.
3	Nederste lag af dæksbelægning Det nederste lag af en eventuel  

 dæksbelægning i apterings- og tjenesterum samt kontrolrum skal  

 være af et godkendt materiale, som ikke frembyder risiko for udvikling  

 af røg eller giftige eller eksplosionsfarlige luftarter ved  

 høje temperaturer.
Dette skal bestemmes i overensstemmelse med »Fire  

 Test Procedures Code«.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
 For lastskibe køllagt den  

 1. juni 1985 eller senere, men før 1. juli 2002, er de tilsvarende  

 gældende bestemmelser indeholdt i Skibstilsynets Meddelelser C med  

 senere ændringer.
