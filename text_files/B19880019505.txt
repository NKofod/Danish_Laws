 I medfør af §§ 4 og 5 i lov om miljøbeskyttelse, jf. lovbekendtgørelse nr.  

 85 af 8. marts 1985 som senest ændret ved lov nr. 392 af 10. juni 1987  

 fastsættes:
Bekendtgørelsens område § 1.  Denne bekendtgørelse regulerer svømmebassiner,  

 der er omfattet af reglerne i kapitel 9 i bekendtgørelse nr. 664 af 16.  

 december 1982 af reglement om miljøbeskyttelse som ændret ved bekendtgørelse  

 nr. 196 af 5. april 1988.
Kvalitetskrav til bassinvand § 2.  Vand til fyldning af svømmebassiner samt  

 spædevand skal være drikkevand jf. dog stk. 2. Bassinvandet skal overholde de  

 kvalitetskrav, der er angivet i bilag 1.
 Stk.2.  Kommunalbestyrelsen kan fastsætte særlige  

 vandkvalitetskrav til svømmebassiner, der påfyldes overfladevand.
Anlægs- og driftskrav § 3.  Vandet i svømmebassiner med recirkulerende vand  

 skal filtreres og desinficeres.
Filtrering og desinfektion af den til  

 stadighed recirkulerende vandmængde skal ske kontinuerligt.
 § 4.  Desinfektion af vandet i svømmebassiner påfyldt  

 drikkevand skal foretages ved klorgas eller hypokloritopløsning.
 § 5.  For indendørs svømmebassiner på mindst 25 m skal  

 klordosering og pH-justering være automatisk styret.
 § 6.  For svømmebassiner med recirkulerende vand skal  

 bassinvandets omsætningstid opfylde de krav, der er angivet i bilag 2 til  

 bekendtgørelsen.
 § 7.  Kommunalbestyrelsen kan fastsætte særlige  

 anlægs- og driftskrav til svømmebassiner med overfladevand.
Bassinvands kontrol § 8.  Kontrollen med bassinvandets kvalitet jf. bilag  

 1 udføres som egenkontrol for ejerens regning.
 Stk. 2.  Omfanget af egenkontrollen fastsættes af  

 kommunalbestyrelsen.
 Stk. 3.  Kommunalbestyrelsen kan, hvis egenkontrollen  

 ikke findes at være udført på forsvarlig måde, lade kontrollen udføre for  

 ejerens regning.
§ 9.  Resultaterne af egenkontrollen skal meddeles  

 kommunalbestyrelsen efter anmodning fra denne.
Resultaterne skal opbevares i  

 mindst 2 år, og skal på begæring udleveres til kommunalbestyrelsen.
Dispensation § 10.  Kommunalbestyrelsen kan i særlige tilfælde  

 tillade, at reglerne i §§ 4 og 6 fraviges.
 Stk. 2.  Kommunalbestyrelsens afgørelser efter § 2, stk.  

 2, § 7, § 8, stk. 2 og 3 og § 10 kan ikke påklages anden administrativ  

 myndighed.
Ikrafttræden § 11.  Bekendtgørelsen træder i kraft den 15. april  

 1988.
 Stk. 2.  Reglerne i § 5 træder dog først i kraft den 1.  

 juli 1989.
Miljøministeriet, den 5. april 1988 Christian Christensen /Erik Lindegaard Bilag 1 Kvalitetskrav til bassinvand (* 1) (* 1) Prøvetagning, transport og opbevaring skal ske efter den af  

 Miljøstyrelsen anviste metode i vejl. om kontrol med svømmebassiner.
 (* 2) Bedømt på statistisk grundlag og efter de af Miljøstyrelsen anviste  

 kemiske og mikrobiologiske analysemetoder i vejl. om kontrol med  

 svømmebassiner.
 (* 3) Herunder anlæg med vandrutchebane eller andre legeindretninger med  

 eget nedslagsbassin.
