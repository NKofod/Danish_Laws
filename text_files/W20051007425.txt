Selvstændig  

 virksomhed, hovedbeskæftigelse, omdannet, bibeskæftigelse, landbrug,  

 lønmodtagerarbejde, 52 uger, 65 uger, ophør, bortforpagtning,  

 interessentskab,  

 I/S, uden for normal arbejdstid Ankenævnet har behandlet Deres klage på vegne af xxx på  

 møde den 1. september 2005.
Nævnet traf denne AFGØRELSE 1. Deres klient havde ved sin ledigmelding fra  

 lønmodtagerarbejde den 19. november 2003 omdannet sin selvstændige  

 hovedbeskæftigelse med landbrug til selvstændig bibeskæftigelse ved  

 lønmodtagerarbejde  

 i fagets fulde, sædvanlige arbejdstid i mindst 52 uger inden for de seneste  

 65  

 uger.
2. Deres klient opfyldte ikke ved sin ledigmelding fra  

 lønmodtagerarbejde den 19. november 2003 betingelsen for dagpengeret samtidig  

 med udøvelse af selvstændig bibeskæftigelse om, at arbejdet med den  

 selvstændige bibeskæftigelse til enhver tid kunne udføres uden for normal  

 arbejdstid.
Deres klient var derfor ikke dagpengeberettiget.
 3. Deres klients selvstændige bibeskæftigelse var ikke ophørt ved  

 bortforpagtning.
 Ankenævnet tiltræder således direktoratets afgørelse af  

 18. november 2004.
BEGRUNDELSE Ad 1. Det fremgår af reglerne, at for et medlem, der  

 fortsætter med sit personlige arbejde i virksomheden efter at have påbegyndt  

 lønmodtagerarbejde, vurderes retten til dagpenge ved ledighed fra  

 lønmodtagerarbejdet efter reglerne for medlemmer, der under ledighed har  

 bibeskæftigelse  

 ved selvstændig virksomhed, når medlemmet dokumenterer umiddelbart forud for  

 ledigheden at have haft lønmodtagerarbejde i en tid, der sammenlagt svarer  

 til  

 fagets fulde, sædvanlige arbejdstid i mindst 52 uger inden for de seneste 65  

 uger.
Ankenævnet lægger vægt på, at Deres klient siden 1977 havde drevet  

 selvstændig virksomhed som hovedbeskæftigelse med sit landbrug, og at han fra  

 den 1. januar 2000 var indgået med sit landbrug i et driftsfællesskab i form  

 af  

 xxx I/S.
Endvidere havde Deres klient i perioden 12. januar 1999-19. november  

 2003 arbejdet på fuld tid som slagteriarbejder.
 Ad 2. Det fremgår af reglerne, at dagpengeretten for et medlem,  

 der udøver selvstændig virksomhed som bibeskæftigelse er betinget af, at  

 medlemmet over for arbejdsløshedskassen sandsynliggør, at arbejdet med  

 virksomheden til enhver tid kan udføres uden for normal arbejdstid.
Ankenævnet lægger vægt på, at xxx I/S blev ledet af en bestyrelse,  

 som Deres klient var medlem af.
I henhold til interessentskabsaftalen  

 stillede  

 Deres klient sin arbejdskraft til rådighed for interessentskabet.
Deres  

 klients  

 arbejde for interessentskabet ville blive honoreret i overensstemmelse med de  

 gældende satser inden for landbruget.
Endvidere skulle Deres klient i henhold  

 til interessentskabsaftalen deltage i 4 bestyrelsesmøder om året.
Nævnet  

 finder  

 derfor, at Deres klient må anses for at have haft reel indflydelse.
 Ankenævnet lægger videre vægt på, at det forhold, at Deres klient  

 i henhold til interessentskabsaftalen var forpligtet til at stille sin  

 arbejdskraft til rådighed for interessentskabet i et eller andet omfang,  

 medførte, at det ikke kan anses for sandsynliggjort, at denne bibeskæftigelse  

 til enhver til ville kunne udføres uden for normal arbejdstid.
 Ankenævnet lægger endelig vægt på, at selv om det er oplyst, at  

 Deres klient intet arbejde havde udført for interessentskabet, ville  

 interessentskabet til enhver tid kunne gøre krav på Deres klients  

 arbejdskraft,  

 jf. interessentskabsaftalens § 14.
 Ad 3. Det fremgår af reglerne, at ophør med selvstændig  

 bibeskæftigelse kan anerkendes, når medlemmet fremlægger dokumentation for,  

 at  

 virksomheden er bortforpagtet til andre end ægtefællen/samleveren eller  

 umyndige børn.
Ankenævnet lægger vægt på, at ifølge interessentskabsaftalen var  

 Deres klient forpligtet til at deltage i driften.
Betingelserne for ophør med  

 den selvstændige bibeskæftigelse ved bortforpagtning var derfor ikke opfyldt.
REGLER Ankenævnet henviser til lov om arbejdsløshedsforsikring m.v., jf. lovbekendtgørelse nr.  

 708 af 13. august 2003 § 58, stk. 1, nr. 2, litra a, Direktoratet for Arbejdsløshedsforsikringens bekendtgørelse nr.  

 1146 af 20. december 1995 om udøvelse af selvstændig virksomhed som  

 bibeskæftigelse - med de ændringer, der følger af Arbejdsdirektoratets  

 bekendtgørelse nr. 851 af 16. oktober 2002 om ændring af bekendtgørelse om  

 udøvelse af selvstændig virksomhed som bibeskæftigelse - § 1,  

 stk. 3,  

 § 2, stk. 1, og § 7, stk. 2, og Arbejdsdirektoratets bekendtgørelse nr. 850 af 16. oktober 2002 om  

 ophør med udøvelse af selvstændig virksomhed som hovedbeskæftigelse  

 § 20,  

 stk. 1, og stk. 2, nr. 1.
OPLYSNINGERNE  

 I SAGEN Sagen er afgjort på grundlag af de akter, som er  

 modtaget fra direktoratet.
På ankenævnets vegne Xxx fuldmægtig De kan læse om afgørelsens retlige grundlag på de  

 følgende sider.
 Kopi til:
xxx xxx Arbejdsløshedskasse Arbejdsdirektoratet Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 58.  

  

 Efter  

 forhandling med Beskæftigelsesrådet kan direktøren for Arbejdsdirektoratet  

 fastsætte  

 regler om 2)  

 	  

 retten til dagpenge  

 for et medlem, a)  

 	  

 som under ledighed  

 har bibeskæftigelse ved selvstændig virksomhed, eller Direktoratet  

 for Arbejdsløshedsforsikringens bekendtgørelse nr. 1146 af 20. december 1995  

 om  

 udøvelse af selvstændig virksomhed som bibeskæftigelse  med de  

 ændringer, der  

 følger af Arbejdsdirektoratets bekendtgørelse nr. 851 af 16. oktober 2002 om  

 ændring af bekendtgørelse om udøvelse af selvstændig virksomhed som  

 bibeskæftigelse § 1.
 Stk. 3.  

  

 Et medlem,  

 der har udøvet selvstændig virksomhed som hovedbeskæftigelse, er kun omfattet  

 af denne bekendtgørelse, hvis medlemmet opfylder betingelserne i § 20 i  

 direktoratets bekendtgørelse om ophør med udøvelse af selvstændig virksomhed  

 som hovedbeskæftigelse.
§ 2.  

  

 Dagpengeretten  

 for et medlem, der udøver selvstændig virksomhed som bibeskæftigelse, er  

 betinget af, at medlemmet over for kassen sandsynliggør, at arbejdet med  

 virksomheden til enhver tid kan udføres uden for normal arbejdstid § 7.
 Stk. 2.  

  

 Ophøret kan  

 endvidere anerkendes, når medlemmet fremlægger dokumentation for, at  

 virksomheden  

 er bortforpagtet eller udlejet til andre end ægtefællen/samleveren eller  

 umyndige  

 børn.
Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 20.  

  

 Et  

 medlem, der fortsætter med sit personlige arbejde i virksomheden efter at  

 have  

 påbegyndt lønarbejde, kan ikke anses for ledig, før betingelserne i kapitel 1  

 og 2 er opfyldt, jf. dog stk. 2.
