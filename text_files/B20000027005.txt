Bekendtgørelse om  

 veterinærkontrol ved ind- og udførsel af avlsmateriale og  

 animalske non-food produkter m.v.1) I medfør af § 9, stk. 3, § 12, § 22, § 33, stk. 2, §  

 35, stk. 2, § 37, stk. 1, § 42 og § 43, stk. 2 og 3, i lov nr. 351 af 2. juni  

 1999 om sygdomme og infektioner hos dyr fastsættes:
Kapitel 1 Bekendtgørelsens område og definitioner § 1. Denne bekendtgørelse omfatter  

 veterinærkontrol ved handel mellem EU-lande samt ved indførsel  

 fra og udførsel til tredjelande af produkter af animalsk oprindelse,  

 bortset fra de i stk. 2 nævnte produkter, samt hø og halm.
 Stk. 2. Følgende produkter er ikke omfattet af  

 bekendtgørelsen:
 1)	Produkter, som i småpakninger sendes til privatpersoner,  

 såfremt det ikke drejer sig om indførsel af kommerciel karakter,  

 og den fremsendte mængde ikke overstiger en mængde på 1 kg,  

 og såfremt produkterne kommer fra et tredjeland eller en del af det  

 tredjeland, som er opført på den liste, der er vedtaget efter  

 EU-reglerne, og hvorfra indførsel ikke er forbudt.
 2)	Produkter, som ikke overstiger en mængde på 1 kg, og som  

 har undergået varmebehandling i en hermetisk lukket beholder til en  

 Fo-værdi på 3,00 eller derover, som sendes i småpakninger  

 til privatpersoner, såfremt der ikke er tale om indførsel af  

 kommerciel karakter.
 3)	Ferske fisk, bestemt til fremstilling af fiskemel og fiskeolie, som  

 er fanget fra fiskefartøjer fra andre EU-lande eller fra tredjelande,  

 og som af disse fartøjer landes direkte fra søen i Danmark,  

 samt fersk affald fra fabriksfartøjer fra andre EU-lande og  

 tredjelande.
 Stk. 3. Privates indførsel fra andre EU-lande af  

 foder til hunde og katte og andre selskabsdyr (petfood) er ikke omfattet af  

 bekendtgørelsen, når indførslen er til brug for egne  

 selskabsdyr.
 Stk. 4. Anvendelsesområdet for  

 bekendtgørelse nr. 980 af 13. december 1999 om veterinærkontrol  

 ved indførsel af animalske fødevarer berøres ikke af  

 denne bekendtgørelse.
 § 2. I denne bekendtgørelse forstås  

 ved:
 1)	Avlsmateriale: Sæd, æg og embryoner.
 2)	Animalske non-food produkter: Produkter med animalsk indhold, der  

 ikke er beregnet til konsum.
 3)	Produkter: Avlsmateriale og animalske non-food produkter.
 4)	Samhandel: Handel mellem lande inden for Den Europæiske Union  

 (EU-lande).
 5)	Veterinærkontrol af produkter, som modtages ved samhandel:  

 Tilsynsmyndighedens ikke-diskriminerende stikprøvekontrol på  

 bestemmelsesstedet, kontrol under transporten eller skærpet  

 kontrol.
 6)	Dokumentkontrol: Kontrol af veterinærcertifikater eller  

 veterinærdokumenter eller andre dokumenter, som ledsager en  

 varesending.
 7)	Identitetskontrol: Verifikation ved besigtigelse af  

 overensstemmelsen mellem veterinærcertifikaterne eller  

 veterinærdokumenterne eller andre dokumenter, der er fastsat i  

 veterinærforskrifterne, og produkterne.
 8)	Fysisk kontrol: Kontrol af selve produktet, som kan omfatte kontrol  

 af emballage og temperatur samt prøveudtagning og laboratorietest.
 9)	Veterinærkontrol af produkter, som indføres fra lande,  

 der ikke er medlemmer af Den Europæiske Union (tredjelande):  

 Embedsdyrlægens dokumentkontrol, identitetskontrol og fysiske kontrol,  

 herunder eventuelt laboratorieundersøgelse på  

 grænsekontrolstedet samt udtagning af prøver til analyse  

 på Fødevaredirektoratets laboratorier, og desuden den dokument-,  

 identitets- og fysiske kontrol, som foretages med varer, som oplægges i  

 forbindelse med transit.
 10)	Embedsdyrlæge: Dyrlæge udpeget af medlemsstatens  

 kompetente centrale myndigheder.
 11)	Indførsel:
 a)	Modtagelse af produkter fra EU-lande og Norge, og af fisk og  

 fiskevarer fra Island samt produkter med oprindelse i tredjelande via et  

 andet EU-land, Norge eller for fisk og fiskevarer Island, hvor de efter  

 veterinærkontrol er accepteret til fri omsætning.
 b)	Import fra tredjelande af produkter til fri omsætning,  

 eventuelt efter oplagring på toldoplag.
 c)	Indførsel i henhold til § 21 af produkter, som ikke er til  

 fri omsætning.
 12)	Udførsel: Afsendelse af produkter ved samhandel med EU-lande  

 samt eksport til tredjelande.
 13)	Transit: Landtransport gennem Danmark med eller uden oplagring af  

 produkter med oprindelse i et tredjeland bestemt til et tredjeland.
 14)	Foreskrevet dokument: Certifikater, sundhedsattester eller andre  

 dokumenter, f.eks. handelsdokumenter, som kræves i henhold til  

 EU-lovgivning eller national lovgivning.
 15)	Handelsdokument: Et transportdokument, en faktura eller lignende,  

 som ikke skal underskrives af en embedsdyrlæge.
 16)	Gældende bestemmelser: Bestemmelser, som er udstedt for det  

 pågældende produkt.
 17)	Parti: En mængde produkter af samme art og  

 forarbejdningsgrad, som er omfattet af samme foreskrevne dokument,  

 hidrører fra samme afsender, transporteres med samme transportmiddel,  

 præsenteres samtidig for veterinærkontrol og er bestemt til samme  

 modtager.
 18)	Sending: En mængde produkter af samme type, som er omfattet  

 af samme veterinærcertifikat eller veterinærdokument eller andre  

 dokumenter, der er fastsat i veterinærforskrifterne, og som befordres  

 med samme transportmiddel og kommer fra samme tredjeland eller del af et  

 tredjeland.
 19)	Importør: Enhver person eller virksomhed  

 hjemmehørende i Danmark, som fra udlandet modtager produkter.
 20)	Eksportør: Enhver person eller virksomhed, som er ansvarlig  

 for udførsel af produkter.
 21)	Modtager: Enhver person eller virksomhed, hvortil produkter i  

 overensstemmelse med oplysningerne i det foreskrevne dokument fysisk  

 ankommer.
 22)	Arbejdsdag: Ugedagene mandag-fredag, incl., undtagen eventuelle  

 helligdage.
Kapitel 2 Krav til importører og eksportører § 3. Den, der er ansvarlig for indførsel  

 eller udførsel, skal registreres i Fødevaredirektoratet med  

 hensyn til produktkategori og afsendelses- eller modtagerland, inden  

 indførsel eller udførsel kan finde sted.
 Stk. 2. Ansøgning om registrering skal sendes til  

 den lokale fødevareregion og være føderegionen i  

 hænde senest 5 arbejdsdage før den første  

 indførsel eller udførsel af de registrerede  

 produktkategorier.
Stk. 3. De i stk. 1 anførte personer skal  

 føre optegnelser over leveringer med angivelse af 1)	dato, 2)	antal, 3)	produktkategori, 4)	afsender, 5)	afsendelsessted, 6)	modtager, 7)	bestemmelsessted og 8)	eventuelt senere bestemmelsessted for produkter.
 Stk. 4. De i stk. 3 nævnte optegnelser skal  

 opbevares i mindst 5 år og på forlangende forevises en  

 embedsdyrlæge fra Fødevaredirektoratet.
Kapitel 3 Indførsel fra andre EU-lande § 4. Produkter nævnt i bilag 1 skal  

 være ledsaget af de foreskrevne dokumenter, og opfylde betingelserne  

 heri.
 Stk. 2. Andre end de i bilag 1 nævnte produkter  

 skal være ledsaget af foreskrevne dokumenter, der forud er godkendt af  

 Fødevaredirektoratet, og opfylde betingelserne heri.
 § 5. Skriftlig forhåndsanmeldelse skal  

 være fødevareregionen for modtageradressen i hænde senest  

 1 arbejdsdag før forventet ankomst.
 Stk. 2. Anmeldelsen skal indeholde oplysning om  

 produktets art og antal, afsendelsesstedet og bestemmelsesstedets adresse,  

 forventet ankomsttidspunkt og evt. navn og adresse på  

 bestemmelsesstedets dyrlæge.
 § 6. Modtageren skal give en embedsdyrlæge  

 fra Fødevaredirektoratet adgang til i forbindelse med udøvelse  

 af den veterinære kontrol at undersøge produkterne, herunder  

 adgang til udtagelse af prøver.
 § 7. Såfremt der for  

 Fødevaredirektoratet foreligger oplysninger, som giver anledning til  

 mistanke om, at der sker overtrædelse af gældende regler, kan  

 direktoratet foretage kontrol under produkternes transport.
 § 8. Inden der foretages opdeling eller  

 afsætning, skal modtageren påse, at de foreskrevne dokumenter  

 forefindes og i øvrigt er i overensstemmelse med gældende  

 bestemmelser om samhandel for de enkelte produkter.
Stk. 2. Såfremt de pågældende  

 dokumenter ikke foreligger, eller er der mangler herved, skal modtageren give  

 meddelelse herom til fødevareregionen.
Modtageren skal holde  

 produkterne isoleret, indtil fødevareregionen har truffet  

 afgørelse i sagen.
 § 9. Modtageren skal opbevare foreskrevne  

 dokumenter, der har ledsaget produkterne, i mindst 5 år fra  

 modtagelsen, jf. dog stk. 2. Dokumenterne skal på forlangende forevises  

 Fødevaredirektoratet.
Stk. 2. For avlsmateriale skal dokumenterne dog opbevares  

 i al den tid, avlsmaterialet er oplagret, og dokumenterne skal opbevares i  

 mindst 2 år, efter at den sidste portion avlsmateriale er  

 fraført det godkendte opbevaringssted.
Kopi af dokumenterne skal  

 endvidere opbevares i tilslutning til det sted, hvor avlsmaterialet opbevares  

 eller sidst har været opbevaret.
Kapitel 4 Udførsel til andre EU-lande § 10. Udførsel til et EU-land af produkter  

 skal senest 1 arbejdsdag før udførslen anmeldes skriftligt til  

 fødevareregionen for afsenderadressen.
 § 11. Under transporten skal produkterne  

 være ledsaget af de foreskrevne dokumenter.
Kapitel 5 Indførsel fra tredjelande Almindelige bestemmelser § 12. Indførsel direkte fra tredjelande af  

 produkter skal finde sted over et af de i bilag 2 nævnte  

 grænsekontrolsteder for produkter, hvor produkterne underkastes  

 dokument- og identitetskontrol samt fysisk kontrol, jf. dog § 18, § 19, stk.  

 1 og stk. 3-5, § 20, stk. 2, 1. pkt., og stk. 4-5, § 21, stk. 3, § 22, stk. 2  

 og 8, §§ 26-27, § 31, stk. 2, § 34, stk. 1 og 3, og § 37, stk. 1 og 3.
 Stk. 2. Stk. 1 gælder ikke for produkter, der  

 indføres i Danmark via et andet EU-land, såfremt de i dette  

 EU-land har været underkastet veterinærkontrol og er godkendt til  

 forsendelse til Danmark.
 Stk. 3. Produkter, som uanset stk. 1 ikke har været  

 underkastet den påkrævede veterinærkontrol ved den ydre  

 grænse, beslaglægges af embedsdyrlægen, som påbyder  

 produkterne returneret eller destrueret.
 § 13. Den ansvarlige for indførslen skal  

 senest 1 arbejdsdag før indførslen underrette  

 grænsekontrolstedet og den told- og skatteregion, der er nærmest  

 grænsekontrolstedet, om produkternes art, mængde og forventede  

 ankomsttidspunkt ved hjælp af den i bilag 3 anførte  

 formular.
Stk. 2. Den, der er ansvarlig for partiet, skal endvidere  

 foranledige, 1)	at side 1 af den i stk. 1 nævnte formular udfyldes, 2)	at originalen samt 2 kopier af den udfyldte formular sendes til  

 grænsekontrolstedet senest 1 arbejdsdag før partiets forventede  

 ankomst og 3)	at 1 kopi af den udfyldte formular sendes til den told- og  

 skatteregion, som er nærmest grænsekontrolstedet.
 Stk. 3. Den i stk. 1 nævnte formular skal udfyldes  

 på dansk og, såfremt bestemmelsesstedet er et andet land end  

 Danmark, endvidere på mindst ét af bestemmelseslandets  

 sprog.
 Stk. 4. For produkter, som skal oplagres på  

 toldoplag m.v., skal underretning foruden den i stk. 1 nævnte formular  

 omfatte en skriftlig erklæring i overensstemmelse med den i bilag 4  

 viste formular om, hvorvidt produkterne er endeligt bestemt til at  

 overgå til fri omsætning i EU, og om produkterne opfylder  

 gældende bestemmelser.
 Stk. 5. Foreligger den i stk. 4 nævnte  

 erklæring ikke, vil produkterne blive underkastet  

 veterinærkontrol med henblik på overgang til fri omsætning  

 i EU.
§ 14. Indførsel fra tredjelande af  

 produkter skal af importøren anmeldes skriftligt til  

 fødevareregionen senest 1 arbejdsdag før ankomsten.
Anmeldelsen  

 skal indeholde oplysning om produkternes art og antal, afsendelsesstedets og  

 bestemmelsesstedets adresse, forventet ankomsttidspunkt samt evt. navn og  

 adresse på bestemmelsesstedets dyrlæge.
 Stk. 2. Indførsel af produkter omfattet af bilag 1  

 kan finde sted, når de af EU fastsatte bestemmelser eller gyldige  

 nationale bestemmelser er opfyldt.
Stk. 3. Indførsel af andre end de i bilag 1  

 nævnte produkter må kun finde sted, når produkterne er  

 ledsaget af foreskrevne dokumenter, der forud er godkendt af  

 Fødevaredirektoratet.
Fødevareregionen meddeler, på  

 hvilke betingelser indførslen eventuelt vil kunne finde sted.
§ 15. Originalen af de ledsagende dokumenter skal  

 afleveres til embedsdyrlægen, som opbevarer dokumenterne på  

 grænsekontrolstedet.
Embedsdyrlægen udsteder en bekræftet  

 kopi af dokumentet, som skal ledsage produktet, eller i tilfælde, hvor  

 produktet opdeles i partier, hvert enkelt parti.
 Stk. 2. Modtageren skal opbevare den berigtigede kopi  

 eller de originale foreskrevne dokumenter, der har ledsaget produkterne, i  

 mindst 5 år fra modtagelsen, jf. dog stk. 3. Dokumenterne skal på  

 forlangende forevises Fødevaredirektoratet.
Stk. 3. For avlsmateriale skal ovennævnte  

 dokumenter dog opbevares i al den tid, avlsmaterialet er oplagret, og i  

 mindst 2 år, efter at den sidste portion avlsmateriale er  

 fraført det godkendte opbevaringssted.
Kopi af dokumenterne skal  

 endvidere opbevares i tilslutning til det sted, hvor avlsmaterialet opbevares  

 eller sidst har været opbevaret.
 Stk. 4. Uanset stk. 1 skal produkter, der ikke opfylder  

 gældende betingelser for indførsel, ledsages af originalen af de  

 foreskrevne dokumenter efter foretagen veterinærkontrol, jf. § 12, stk.  

 1.
 Stk. 5. Efter at veterinærkontrollen er  

 gennemført, attesterer embedsdyrlægen originalen og de  

 medfølgende kopier af den i § 13, stk. 1, omhandlede formular, som  

 efter embedsdyrlægens attestation benævnes  

 Veterinærkontrolcertifikatet.
Stk. 6. Veterinærkontrolcertifikatet skal ledsage  

 partiet, 1)	så længe partiet forbliver under toldtilsyn; i så  

 fald skal certifikatet henvise til tolddokumentet, 2)	ved indførsel, indtil partiet når den virksomhed, hvor  

 partiet fortoldes.
Oplagring på toldoplag, i frilagre og lagre i  

 frizoner § 16. Virksomheder, der anvendes som toldoplag,  

 frilagre og lagre i frizoner, skal registreres af  

 Fødevaredirektoratet, før der må oplagres produkter.
Stk. 2. Anmodning om registrering i henhold til stk. 1  

 skal sendes til fødevareregionen.
Anmodningen skal ledsages af en kopi  

 af bevillingen fra told- og skattemyndighederne.
 § 17. Toldoplag, frilagre og lagre i frizoner  

 skal:
 1)	Råde over lokaler, som er forbeholdt det personale, som  

 udfører veterinærkontrollen.
 2)	Råde over særskilte oplagrings- og/eller  

 kølelokaler til oplagring af produkter, som ikke opfylder  

 gældende bestemmelser.
3)	Bestå i et lukket område, hvor tilgangs- og  

 afgangsstederne er under konstant opsyn af den ansvarlige for fragten.
I  

 frizonelagre skal hele frizonen være indhegnet og underlagt permanent  

 kontrol.
 4)	Opfylde de godkendelsesbetingelser, der er fastsat for lagre og  

 oplag for det eller de pågældende produkter i EU-lovgivningen  

 eller i mangel heraf i den nationale lovgivning.
Stk. 2. Lagre i frizoner og frilagre eller toldoplag skal  

 føre daglig journal over sendinger, der indgår på eller  

 fragår disse lagre og oplag, idet produkternes art og mængde  

 anføres for hver sending samt modtagerens navn og adresse.
Denne  

 journal skal opbevares i mindst 3 år.
 § 18. Produkter, som oplægges på  

 udpeget toldoplag, frilager eller en frizone, for hvilke det efter  

 fuldstændig veterinærkontrol, der i disse tilfælde omfatter  

 dokument- og identitetskontrol, konstateres, at EU-kravene er opfyldt, er  

 dermed erklæret egnede til senere at indgå i fri  

 omsætning.
 Stk. 2. Hvis der er grund til mistanke om en fare for  

 folke- eller dyresundheden, foretages fysisk kontrol, hvis det af  

 dokumentkontrollen fremgår, at produkterne ikke opfylder  

 EU-kravene.
Transport med fly og skib § 19. For produkter, som med fly eller skib  

 mellemlander i eller anløber det sted, hvor der er oprettet et  

 godkendt grænsekontrolsted, kan den fuldstændige  

 veterinærkontrol, der i disse tilfælde omfatter identitets- eller  

 fysisk kontrol, afvente produkternes ankomst til bestemmelsesstedet på  

 de i nr. 1-4 nævnte betingelser, jf. dog stk. 2-5:
1)	der findes et godkendt grænsekontrolsted i  

 bestemmelseslufthavnen henholdsvis bestemmelseshavnen, 2)	der foretages dokumentkontrol på grænsekontrolstedet for  

 mellemlandingen, 3)	produkterne transporteres enten ad luftvejen eller ad søvejen  

 direkte til bestemmelsesstedet, og 4)	produkterne transporteres uden omladning.
 Stk. 2. Hvis produkterne omlades fra et fly til et andet  

 fly eller fra et skib til et andet skib inden for den samme lufthavns eller  

 havns område, skal den, der er ansvarlig for fragten, underrette  

 embedsdyrlægen herom.
 Stk. 3. Embedsdyrlægen kan, hvis der er fare for  

 folke- eller dyresundheden, foretage dokumentkontrol af produkter, som  

 omlades enten direkte eller efter at have været aflæsset i  

 højst 12 timer for flyfragt henholdsvis 7 dage for skibsfragt.
 Stk. 4. Embedsdyrlægen foretager dokumentkontrol af  

 produkter, som i forbindelse med omladningen er aflæsset i  

 længere tid end anført i stk. 3. Hvis der er fare for folke-  

 eller dyresundheden, kan embedsdyrlægen foretage identitets- og fysisk  

 kontrol af disse.
 Stk. 5. Embedsdyrlægen foretager fuldstændig  

 veterinærkontrol af produkter, som i forbindelse med omladning har  

 været aflæsset i over 24 timer for flyfragt henholdsvis 20 dage  

 for skibsfragt.
Transit § 20. Indførsel af produkter fra tredjelande beregnet  

 på udførsel til tredjelande via andre EU-lande kan kun finde  

 sted, såfremt produkterne opfylder gældende bestemmelser for  

 indførsel, jf. dog § 19, stk. 1, og såfremt indførslen  

 forudgående er tilladt af embedsdyrlægen.
Stk. 2. Produkter, som losses og midlertidigt opbevares  

 det sted, hvor de er kommet ind i landet, jf. bilag 2, indtil de videresendes  

 til det forudbestemte tredjeland, skal uanset § 12, stk. 1, kun underkastes  

 dokument- og identitetskontrol.
Produkterne skal være ledsaget af den i  

 § 13, stk. 1, nævnte formular.
 Stk. 3. I forbindelse med den i stk. 1 nævnte  

 kontrol angiver embedsdyrlægen de nærmere betingelser for  

 videreforsendelse af produkterne, herunder en frist på 30 dage efter  

 afgangen fra det grænsekontrolsted, hvor sendingen blev ført ind  

 i Danmark, for videreforsendelsen.
 Stk. 4. Såfremt produkter omfattet af stk. 1 ikke  

 er videresendt til det forudbestemte tredjeland inden for den af  

 embedsdyrlægen meddelte tidsfrist, jf. stk. 3, skal produkterne  

 underkastes den i § 12, stk. 1, nævnte kontrol.
 Stk. 5. I undtagelsestilfælde, hvor der kan  

 være fare for folke- eller dyresundheden, eller hvor der er mistanke om  

 uregelmæssigheder, skal der foretages en yderligere fysisk kontrol.
 Stk. 6. Embedsdyrlægen på  

 udgangsgrænsekontrolstedet bekræfter på den i § 13, stk. 1,  

 nævnte formular, at de pågældende sendinger har forladt  

 EU.
§ 21. Produkter, der har oprindelse i tredjelande,  

 som ikke er godkendt til eksport til EU, og produkter, der ikke er omfattet  

 af bilag 1, og som ikke opfylder de danske krav, kan efter skriftlig  

 tilladelse fra embedsdyrlægen ved det grænsekontrolsted, hvor  

 varerne føres ind i Danmark, indføres fra tredjelandet med  

 henblik på videre transport til et andet tredjeland.
For  

 udførslen gælder reglerne i § 29.
 Stk. 2. En tilladelse i henhold til stk. 1 vil være  

 betinget af, at produkterne ikke returneres til EU.
 Stk. 3. Produkter omfattet af stk. 1 skal, uanset  

 bestemmelsen i § 12, stk. 1, kun underkastes dokument- og identitetskontrol  

 ved grænsekontrolstedet.
 Stk. 4. Transporten skal foregå uden  

 håndtering, jf. dog stk. 5, og under toldtilsyn i et transportmiddel  

 eller i en beholder, der er identificeret og forseglet af den kompetente  

 myndighed på en sådan måde, at seglene brydes, så  

 snart transportmidlet eller beholderen åbnes.
 Stk. 5. Embedsdyrlægen kan tillade, at der sker  

 omladning af produkterne på grænsekontrolstedet.
Oplagring § 22. Fødevareregionen kan tillade, at  

 produkter, som har oprindelse i tredjelande, for hvilke der ikke er forbud  

 mod eksport til EU, som ikke opfylder EU-kravene, og produkter, der ikke er  

 EU-harmoniseret, og som ikke opfylder danske regler, kan oplægges  

 på toldoplag, i frizone eller på frilager, såfremt  

 sendingen er toldforseglet, og embedsdyrlægen efter skriftlig anmodning  

 giver tilladelse hertil.
Tilladelsen er betinget af, at 1)	den ansvarlige for fragten forinden har afgivet erklæring om,  

 hvorvidt produkterne er endeligt bestemt til at overgå til fri  

 omsætning, eller om deres endelige bestemmelse er en anden, som  

 fastsættes senere, samt om produkterne opfylder betingelserne for  

 import eller ej, og 2)	ejeren af partiet over for  embedsdyrlægen fremlægger  

 den i stk. 10, nr. 3, litra a, nævnte dokumentation.
Stk. 2. Produkterne skal være ledsaget af de  

 foreskrevne dokumenter.
Produkterne skal, uanset § 12, stk. 1, alene  

 underkastes dokument- og identitetskontrol på det  

 grænsekontrolsted, jf. bilag 2, hvor produkterne præsenteres for  

 veterinærkontrol.
Ved mistanke om fare for folke- eller dyresundhed  

 foretages dog desuden fysisk kontrol.
 Stk. 3. Hvis det ved de i stk. 2 nævnte  

 kontrolforanstaltninger påvises, at den for fragten ansvarlige har  

 afgivet falsk erklæring i henhold til stk. 1, nr. 1, skal han forholde  

 sig med sendingen som anført i § 33.
 Stk. 4. Fødevareregionen kan af folke- eller  

 dyresundhedsmæssige grunde nægte at give produkter, som ikke  

 opfylder EU-lovgivningens krav, adgang til et toldoplag, et frilager eller en  

 frizone.
Stk. 5. Produkter, som ankommer til oplagring på et  

 toldoplag, i et lager i en frizone eller et frilager i Danmark fra et andet  

 samhandelsland, meddeles den i stk. 1 nævnte tilladelse af  

 embedsdyrlægen på det grænsekontrolsted, som er placeret  

 nærmest ved lageret, hvor produkterne skal oplagres.
Produkterne skal  

 være ledsaget af de i § 13, stk. 4, nævnte dokumenter.
 Stk. 6. Produkter, som er oplagt i et lager på et  

 toldoplag, i en frizone eller et frilager, må kun efter  

 forudgående tilladelse fra fødevareregionen fraføres med  

 henblik på udførsel til et tredjeland.
Stk. 7. Fraførsel, som omhandlet i stk. 6,  

 må efter forudgående tilladelse fra fødevareregionen  

 desuden ske med henblik på destruktion.
Der skal efterfølgende  

 forevises fødevareregionen skriftlig dokumentation for foretaget  

 destruktion.
 Stk. 8. Produkter må kun til- eller fraføres  

 et toldoplag, et lager i en frizone eller et frilager, såfremt  

 fødevareregionen forinden har underkastet produkterne dokument- og  

 identitetskontrol på stedet.
Stk. 9. Udførsel af produkter, som har været  

 oplagt på et toldoplag, i et lager i en frizone eller på et  

 frilager, må kun ske efter forudgående tilladelse fra  

 fødevareregionen ved lageret.
En sådan tilladelse er betinget  

 af, at den ansvarlige for udførslen af produkterne skriftligt over for  

 fødevareregionen erklærer, at produkterne forlader EU inden for  

 30 dage, samt at produkterne i tilfælde af afvisning ikke returneres  

 til omsætning i EU men søges returneret til tredjeland.
 Stk. 10. For produkter, som skal oplægges eller er  

 oplagt på et toldoplag, et lager i en frizone eller et frilager,  

 gælder ud over, hvad der fastsættes i den givne tilladelse,  

 følgende generelle betingelser:
1)	Produkterne skal anbringes således, at de er tydeligt adskilt  

 fra produkter, som kan overgå i fri omsætning i EU, 2)	produkterne må ikke underkastes nogen anden håndtering,  

 end hvad der er nødvendigt for selve oplagringen, og 3)	produkternes transport er underkastet følgende  

 betingelser:
a)	den, der er ansvarlig for partiet, skal over for  

 embedsdyrlægen på grænsekontrolstedet fremlægge  

 dokumentation for, at den fødevareregion, som er ansvarlig for den  

 veterinære kontrol ved bestemmelseslageret, ikke modsætter sig,  

 at de pågældende produkter oplagres, b)	transporten skal foregå uden omladning i et transportmiddel  

 eller en beholder, som er vandtæt, identificeret og forseglet,  

 således at seglet brydes, så snart transportmidlet eller  

 beholderen åbnes, og c)	produkterne skal ledsages af originalen af de foreskrevne dokumenter  

 eller for hvert delparti af en bekræftet kopi heraf.
 Stk. 11. Betingelserne i stk. 10 gælder også  

 for produkter, som fraføres et toldoplag, et lager i en frizone eller  

 et frilager, dog skal dokumentation i henhold til nr. 3, litra a,  

 fremlægges for fødevareregionen ved lageret.
 Vareprøver m.v.
 § 23. Fødevareregionen kan tillade  

 indførsel fra tredjelande af produkter, der sendes som  

 vareprøver, eller er bestemt til udstillinger, for så vidt det  

 ikke er hensigten at markedsføre dem, og de på forhånd er  

 blevet godkendt til dette formål af fødevareregionen.  

 Tilladelsen vil endvidere være betinget af, at produkterne destrueres  

 eller sendes tilbage på betingelser, der fastsættes af  

 fødevareregionen, når udstillingen er afsluttet.
Stk. 2. Fødevareregionen kan tillade  

 indførsel af produkter, som er bestemt til særlige  

 undersøgelser eller analyser, såfremt 1)	importøren er registreret af fødevareregionen, 2)	produktet føres direkte og uden omladning til  

 bestemmelsesstedet, 3)	produktet udelukkende anvendes til det angivne formål og ikke  

 bringes i omsætning eller udleveres, 4)	emballage og rester af produktet destrueres ved forbrænding, 5)	genstande, som har været i berøring med produktet, samt  

 disses omgivelser grundigt rengøres og desinficeres, og 6)	produkterne ikke leveres til konsum, og de, når de  

 særlige undersøgelser eller analyserne er foretaget, med  

 undtagelse af de mængder, der er anvendt til analyse, destrueres eller  

 sendes tilbage på betingelser, der fastsættes af  

 fødevareregionen.
 Stk. 3. I de i stk. 1 og 2 omhandlede tilfælde  

 må de pågældende produkter ikke anvendes til anden brug end  

 den, hvortil de er indført i Danmark.
Køretøjer og beholdere § 24. Køretøjer og beholdere, der er  

 anvendt ved transport af de i §§ 20 og 21 nævnte produkter, skal  

 rengøres og desinficeres, eller bortskaffes i overensstemmelse med  

 embedsdyrlægens anvisninger.
Mægleres m.v. meddelelsespligt § 25. Mæglere, luftfartsselskaber,  

 linieagenter, fragtselskaber, kurérselskaber m.v. skal fremsende  

 fortegnelse (manifest) til grænsekontrolstedet om enhver last, som kan  

 indeholde animalske produkter i fly eller skibe, som lander i eller  

 anløber Danmark.
Dette gælder, uanset om lasten eller dele heraf  

 forbliver ombord, omlades, oplægges, indføres eller transiteres.  

 Meddelelsen, som skal udformes således, at flyets henholdsvis skibets  

 identitet og produkt tydeligt fremgår, skal være  

 grænsekontrolstedet i hænde senest 24 timer før flyets  

 eller skibets forventede ankomst.
 Stk. 2. Bortset fra de tilfælde, hvor de i stk. 1  

 nævnte produkter forbliver ombord, skal desuden foretages  

 forhåndsanmeldelse, jf. § 13, stk. 1.
Særlige toldmæssige bestemmelser § 26. Produkter, hvis toldmæssigt godkendte  

 bestemmelse eller anvendelse efter forordning (EØF) nr. 2913/92 er en  

 anden end fastsat i denne bekendtgørelse, skal, medmindre de  

 destrueres eller afvises, underkastes identitetskontrol og fysisk kontrol til  

 konstatering af, hvorvidt de opfylder betingelserne for import eller ej.
Mistanke om overtrædelse § 27. Ved mistanke om overtrædelse af  

 veterinærbestemmelserne eller tvivl med hensyn til produktets identitet  

 foretages enhver kontrol, som anses for nødvendig.
Produkterne kan  

 underkastes dokumentkontrol på et hvilket som helst sted under  

 transporten.
Kapitel 6 Udførsel direkte til tredjelande samt  

 udførsel til tredjelande via andre EU-lande § 28. Udførsel direkte fra Danmark af  

 produkter skal, såfremt det pågældende tredjeland  

 kræver det, finde sted over et af de i bilag 2 nævnte  

 grænsekontrolsteder.
Udførslen skal senest 1 arbejdsdag forud  

 anmeldes til grænsekontrolstedet.
Stk. 2. Ved udførsel skal produkterne være  

 ledsaget af de foreskrevne dokumenter, der kræves af det  

 pågældende tredjeland, og opfylde betingelserne heri.
Det  

 påhviler eksportøren selv forud for eksporten at fremskaffe  

 betingelserne for udførsel til det pågældende tredjeland.  

 Betingelserne skal fremsendes til fødevareregionen.
 Stk. 3. De i stk. 2 anførte foreskrevne dokumenter  

 skal være godkendt af  Fødevaredirektoratet.
 Stk. 4. Ved krav om, at foreskrevne dokumenter skal  

 attesteres af en embedsdyrlæge, skal fødevareregionen  

 underrettes mindst 1 arbejdsdag forud for udførsel af produkter.
 § 29. Udførsel fra Danmark til tredjelande  

 via et eller flere EU-lande af produkter skal, såfremt det  

 pågældende tredjeland kræver det, finde sted over et af EU  

 godkendt grænsekontrolsted ved EU s tredjelandsgrænse.
Stk. 2. Anmeldelsen skal indeholde oplysning om, over  

 hvilket grænsekontrolsted den endelige udførsel fra EU skal  

 finde sted.
Udførslen skal senest 1 arbejdsdag forud anmeldes til  

 fødevareregionen for afsenderadressen.
 Stk. 3. Ved udførsel skal produkterne, ud over at  

 opfylde betingelserne i § 28, stk. 2, ledsages af de foreskrevne  

 veterinære dokumenter, der kræves af det tredjeland, hvor den  

 endelige modtagelse af produkterne skal finde sted, ligesom betingelserne  

 heri skal være opfyldt.
 Stk. 4. De i stk. 3 anførte dokumenter skal  

 være godkendt af Fødevaredirektoratet.
Stk. 5. Fødevaredirektoratet kan dispensere fra de  

 i stk. 3 anførte betingelser.
Dette gælder navnlig i  

 tilfælde, hvor der ikke findes nogen bilateral aftale mellem Danmark og  

 det tredjeland, der er bestemmelsesland.
Kapitel 7 Betaling § 30. Produkterne kan i tilfælde omfattet af  

 kap. 5 og 6 først frigives, når der er 1)	betalt for veterinærkontrollen, herunder inspektions-, lager-  

 og kontroludgifter samt omkostningerne ved returnering eller destruktion af  

 sendinger eller ved anvendelse af produkter til andre formål, efter  

 gældende takster, jf. endvidere § 36, stk. 4, eller 2)	stillet den fornødne sikkerhed for betaling af disse, jf.  

 endvidere § 36, stk. 4.
Kapitel 8 Genindførsel § 31. Genindførsel til Danmark af  

 produkter, som er afvist i et tredjeland eller af myndighederne i et EU-land,  

 må kun ske efter forudgående tilladelse fra  

 fødevareregionen.
 Stk. 2. Produkterne underkastes dokumentkontrol og  

 identitetskontrol og, ved mistanke om, at gældende regler er  

 overtrådt, tillige fysisk kontrol.
 Stk. 3. Produkter, som er afvist i et tredjeland, skal  

 genindføres til Danmark via et godkendt grænsekontrolsted, hvor  

 partiet underkastes veterinærkontrol, og hvor følgende skal  

 forevises embedsdyrlægen:
1)	originaleksemplaret eller en af tredjelandets myndighed  

 bekræftet kopi af det eksportcertifikat, som ledsagede produkterne ved  

 udførslen, 2)	en erklæring fra tredjelandets myndighed med garanti for, at  

 betingelserne for produkternes oplagring og transport er blevet overholdt, og  

 hvori det er præciseret, at det afviste parti ikke er blevet  

 håndteret, samt for myndighedsafviste partier en begrundelse for  

 afvisningen, og 3)	i tilfælde af ikke plomberede containere en attest fra  

 transportvirksomheden om, at indholdet ikke er blevet håndteret eller  

 aflæsset.
 Stk. 4. Stk. 2 gælder også for  

 genindførsel til et EU-land via Danmark.
 Stk. 5. Sendingen returneres direkte til  

 oprindelsesvirksomheden i den medlemsstat, der har udstedt certifikatet, og  

 transporten er, hvis den omfatter passage af en anden medlemsstat, på  

 forhånd blevet tilladt af embedsdyrlægen på  

 grænsekontrolstedet i den medlemsstat, hvor sendingen først  

 ankommer til Danmark, på vegne af alle medlemsstater, hvorigennem  

 transitten skal finde sted.
Stk. 6. De i stk. 2 anførte produkter skal efter  

 endt veterinærkontrol transporteres direkte til den virksomhed, som er  

 anført i tilladelsen.
Tilladelse til genindførsel til et  

 EU-land via Danmark er betinget af, at den, der er ansvarlig for partiet, har  

 foranlediget, at modtagerlandets kompetente myndighed skriftligt har meddelt  

 embedsdyrlægen samtykke til genindførslen.
Stk. 7. Den i stk. 6 nævnte transport skal  

 foregå uden omladning i et transportmiddel eller i en beholder, som er  

 vandtæt, identificeret og forseglet af embedsdyrlægen,  

 således at seglet brydes, så snart transportmidlet eller  

 beholderen åbnes.
Partiet skal forblive under toldlukke frem til  

 bestemmelsesstedet.
 Stk. 8. Produkter, som er afvist af myndighederne i et  

 EU-land, skal, før de genindføres, af importøren  

 forhåndsanmeldes over for fødevareregionen.
Kapitel 9 Kontrol § 32. Importører af produkter skal  

 føre et register over indførte leverancer.
 Stk. 2. De i stk. 1 nævnte importører skal  

 kvartalsvis indberette til fødevareregionen om indførte  

 leverancer med angivelse af art, afsenderland, varemængde, antal  

 partier og for hvilken periode, indberetningen gælder, jf. bilag 5.
 Stk. 3. Indberetningen skal være  

 fødevareregionen i hænde senest 10 dage efter kvartalets  

 udløb.
 § 33. Sendinger, der er blevet ført ind  

 på et af EU-områderne uden at blive frembudt til  

 veterinærkontrol i henhold til kap. 5, beslaglægges, og  

 fødevareregionen afgør, om de skal destrueres efter denne  

 bestemmelses stk. 2, nr. 2, eller tilbagesendes efter stk. 2, nr. 1.
 Stk. 2. Hvis kontrol efter denne bekendtgørelse  

 viser fødevareregionen, at produktet ikke opfylder  

 importbetingelserne, eller hvis sådan kontrol afslører en  

 uregelmæssighed, træffer fødevareregionen i samråd  

 med den ansvarlige for fragten eller dennes repræsentant beslutning  

 om:
1)	At sende produktet tilbage fra EU fra det samme  

 grænsekontrolsted til et bestemmelsessted, der er aftalt med den  

 ansvarlige for fragten, med samme transportmiddel, inden for en frist  

 på højst 60 dage, såfremt resultaterne af  

 veterinærkontrollen og de sundheds- eller dyresundhedsmæssige  

 krav ikke er til hinder herfor, eller 2)	destruktion af produkterne på de nærmestliggende dertil  

 godkendte anlæg, hvis a)	returnering er umulig, b)	den i nr. 1 nævnte frist på 60 dage er overskredet,  

 eller c)	den ansvarlige for fragten giver sit øjeblikkelige samtykke  

 hertil.
 Stk. 3. I de i stk. 2, nr. 1, nævnte tilfælde  

 annullerer embedsdyrlægen det eller de veterinærcertifikater  

 eller dokumenter, der ledsager de afviste produkter, for at undgå, at  

 de anfægtede produkter indføres via et andet  

 grænsekontrolsted.
 Stk. 4. Indtil de i stk. 2 nævnte produkter  

 returneres, eller grunden til afvisningen bekræftes, oplagrer  

 fødevareregionen de anfægtede produkter under  

 fødevareregionens kontrol.
 Stk. 5. Stk. 2 finder ikke anvendelse, hvis  

 fødevareregionen har givet tilladelse til at anvende produkterne i  

 overensstemmelse med bekendtgørelse om bortskaffelse og forarbejdning  

 af animalsk affald og om fremstilling af dyrefoder med animalsk indhold.
§ 34. Uden at det i øvrigt berører  

 bestemmelserne i denne bekendtgørelse, foretager embedsdyrlægen  

 i tilfælde af mistanke om, at veterinærforskrifterne med hensyn  

 til 1)	produktets identitet eller faktiske bestemmelsessted, 2)	at produktet giver de garantier, som lovgivningen kræver for  

 den pågældende produkttype, eller 3)	overholdelse af EU-lovgivningens dyre- og folkesundhedsmæssige  

 garantier ikke er overholdt, eller hvis der er tvivl herom, den  

 veterinærkontrol, der skønnes relevant for at bekræfte  

 eller afkræfte enhver sådan mistanke.
 Stk. 2. De kontrollerede produkter forbliver under  

 embedsdyrlægens tilsyn, indtil resultatet af kontrollen foreligger.
 Stk. 3. Hvis mistanken bekræftes, skærpes  

 kontrollen med produkter af samme oprindelse.
§ 35. Fødevaredirektoratet kan  

 beslaglægge produkter og påbyde destruktion, udtagning af  

 prøver eller anden, mindre indgribende forholdsregel over for et  

 produkt, såfremt 1)	der i produktet forekommer stoffer, der kan forårsage sygdom,  

 som nævnt i direktiv 82/894/EØF om anmeldelse af dyresygdomme  

 inden for Fællesskabet, 2)	der konstateres forhold, der kan udgøre en fare for dyr eller  

 mennesker, eller 3)	der er mistanke om, at produktet kommer fra et område med en  

 epizootisk sygdom.
 Stk. 2. Ved indførsel fra tredjelande kan  

 Fødevaredirektoratet kræve sikkerhedsstillelse for udgifterne i  

 forbindelse med de i stk. 1 anførte foranstaltninger.
§ 36. Såfremt der konstateres, at et produkt  

 ikke opfylder gældende EU-bestemmelser eller nationale bestemmelser,  

 kan Fødevaredirektoratet påbyde 1)	tilbagekaldelse af produktet, 2)	tilbagesendelse af produktet, 3)	beslaglæggelse af produktet, 4)	destruktion af produktet eller 5)	anvendelse på anden måde af produktet.
 Stk. 2. Hvis der forekommer restkoncentrationer i  

 produkterne, og reglerne herom konstateres overtrådt, kan  

 fødevareregionen påbyde foranstaltninger i overensstemmelse med  

 de gældende regler.
 Stk. 3. Såfremt det udelukkende drejer sig om  

 mangler ved certifikater eller dokumenter, kan der af fødevareregionen  

 meddeles modtageren en frist til at få disse bragt i orden, inden anden  

 anvendelse eller tilbagesendelse af partiet påbydes.
 Stk. 4. Ved indførsel fra tredjelande kan  

 fødevareregionen kræve sikkerhedsstillelse for udgifterne i  

 forbindelse med de i stk. 1-3 anførte foranstaltninger.
 Stk. 5. Den, der er ansvarlig for et parti, som er  

 destrueret efter påbud, skal på forlangende forevise  

 fødevareregionen skriftlig dokumentation for foretaget  

 destruktion.
§ 37. Hvis den i denne bekendtgørelse  

 fastsatte kontrol gør det muligt at konstatere en grov  

 overtrædelse eller gentagne overtrædelser af  

 EU-veterinærlovgivningen eller nationale regler, skærper  

 fødevareregionen kontrollen med alle partier af produkter med samme  

 oprindelse.
Navnlig skal de 10 på hinanden følgende partier med  

 samme oprindelse tilbageholdes ved grænsekontrolstedet mod betaling af  

 et depositum til dækning af kontroludgifterne for at blive underkastet  

 en fysisk kontrol, bl.a. ved udtagning af repræsentative prøver  

 og laboratorieundersøgelser.
 Stk. 2. Hvis en ny kontrol viser, at EU-lovgivningen ikke  

 er overholdt, forholdes der med de anfægtede partier eller  

 anfægtede dele af partier som anført i § 33, stk. 2.
 Stk. 3. Hvis kontrollen viser, at  

 maksimalgrænseværdierne for restkoncentrationer er overskredet,  

 foretages den i stk. 1 omhandlede kontrol.
 § 38. Forsegling, som af embedsdyrlægen er  

 påsat partier af animalske produkter, må kun brydes af en  

 embedsdyrlæge.
 Stk. 2. Stk. 1 gælder ikke for partier, som efter  

 veterinærkontrol overgår til fri omsætning eller  

 føres ud af EU.
 § 39. Fødevaredirektoratet kan suspendere  

 eller tilbagekalde registreringen af toldoplag, frilagre eller lagre i  

 frizoner, jf. § 16, stk. 1.
Kapitel 10 Straffe- og ikrafttrædelsesbestemmelser § 40. Med bøde straffes den, der 1)	overtræder §§ 3-6, §§ 8-11, § 12, stk. 1, §§ 13-14, § 15, stk.  

 1-4 eller stk. 6, §§ 16-17, § 19, stk. 2, § 20, stk. 1, 2, 4 eller 5, § 21,  

 stk. 4, § 22, stk. 2 eller 3 eller stk. 5, 2. pkt., eller stk. 6-9, § 23,  

 stk. 3, §§ 24-28, § 29, stk. 1-4, §§ 31-32, § 36, stk. 5, eller § 38, stk.  

 1, 2)	undlader at efterkomme påbud efter § 12, stk. 3, § 33, stk. 1  

 eller 2, § 35, stk. 1, § 36, stk. 1-3, eller § 37, stk. 2, eller 3)	tilsidesætter betingelser i medfør af § 14, stk. 3, §  

 20, stk. 1 eller 3, § 21, stk. 1, 2 eller 5, § 22, stk. 1 eller stk. 5, 1.  

 pkt., eller stk. 6-7 eller 9-11, § 23, stk. 1 eller 2, § 29, stk. 5, eller §  

 31, stk. 1 eller 6.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 41. Bekendtgørelsen træder i kraft  

 den 16. april 2000.
 § 42. Bekendtgørelsen gælder ikke for  

 Grønland.
Fødevaredirektoratet, den 6. april  

 2000 P.D.V.Preben Willeberg /Pernille Birk Bilag 1 Produkter Bilag 2 GRÆNSEKONTROL-STEDER FOR KONTROL AF  

 PRODUKTER Indførselsstedets adresse:
Produkter Herunder sæd og embryoner Kontoradresse, hvortil  

 forhåndsanmeldelse skal ske:
 København:
Lufthavn Kystvejen 16 2770 Kastrup Tlf.: 32 46 00 99 Fax: 32 45 19 91 Københavns havn Glückstadtvej 8 2100 København Ø Køge havn Baltic Kaj 1 4600 Køge + +1) +1) Grænsedyrlægen Kystvejen 16 2770 Kastrup Tlf.: 32 46 00 99                         Fax: 32 45 19 91 Esbjerg:
Fødevaredirektoratet c/o Esbjerg Frysehus I/S Brittanniavej 10 6700 Esbjerg +1) Fødevareregion Esbjerg Høgevej 25 6705 Esbjerg Tlf.: 79 16 12 00                         Fax: 79 16 13 01 Frederikshavn:
Fødevaredirektoratet Færgehavnsvej 24 9900 Frederikshavn +1) Fødevareregion Nordjylland Sofiendalsvej 90 9200 Aalborg SV Tlf.: 98 78 10 00 Bil: 21 65 45 08              Fax kontor: 98 78 10 01 Hirtshals:
Fødevaredirektoratet Niels Juelsvej 3 9850 Hirtshals +1) Fødevareregion Nordjylland Sofiendalsvej 90 9200 Aalborg SV Tlf.: 98 78 10 00 Bil: 21 65 45 08              Fax kontor: 98 78 10 01 Hanstholm:
Fødevaredirektoratet Chr.
Damgaardsgade 2 7730 Hanstholm +1) Fødevareregion Viborg Chr.
Damgaardsgade 2 7730 Hanstholm Tlf.: 97 96 28 70                         Fax: 97 96 28 71 Århus:
Fødevaredirektoratet Hjortholmsvej 2 A 8100 Århus C +1) Fødevareregion Århus Hjortholmsvej 2 A P.O.Box 5111 8100  Århus C Tlf.: 86 18 44 67 Tlf.: 86 13 11 33 Fredericia:
Fødevaredirektoratet Centerhaven 23 7000 Fredericia +1) Fødevareregion Vejle Dianavej 3 7100 Vejle Tlf.: 79 43 22 00                         Fax: 79 43 22 01 (fra kl. 08.00-16.00) Aalborg:
Fødevaredirektoratet c/o Frigoscandia Lille Dybet 6 9220 Aalborg +1) Fødevareregion Nordjylland Sofiendalsvej 90 9200 Aalborg SV Tlf.: 98 78 10 00 Bil: 21 65 45 08              Fax kontor: 98 78 10 01 1) Ikke kontrol af sæd og embryoner i  

 flydende kvælstof Bilag 3 Certifikat til bekræftelse af veterinærkontrol  

 af produkter, der føres ind i samhandelsområdet fra tredjelande  

 ( Veterinærkontrol) Alle rettelser eller udstregninger, der ikke er attesteret af  

 embedsdyrlægen, gør dokumentet ugyldigt.
1. Oplysninger om det frembudte parti1) Grænsekontrolsted:
 Oprindelsesland:  	Afsendelsesland:  

 	Afsender:
 Importør:
 Bestemmelsessted i samhandelsområdet:
(land, virksomhed, adresse) Bestemmelsestoldsted:
Transportmiddel Luft:	rutenr.:
 Land:	registreringsnr.:
 Godsvognnr.:  	Vand:	skibsnavn og  

 containernr.:
 Plombenr.:
KN-kode Varebeskrivelse Opbevaringsmåde Antal kolli Bruttovægt Nettovægt I alt Produkternes forventede ankomstdato & klokkeslæt Originalcertifikat eller -dokument nr.:  

__________________________ Udstedelsesdato: ____________ Udstedelsessted: ____________ __________________________ Udstedende myndighed:
Klarerer (fulde navn og adresse):
___________________ ___________________ ___________________ Underskrift Dato:
1. Udfyldes af importøren eller dennes  

 befuldmægtigede 2. Afgørelse om det frembudte parti 1)	Løbenr  

         ..
Overgang til fri omsætning i  

 samhandelsområdet (land & virksomhed) (land & virksomhed) Indførsel i samhandelsområdet under  

 toldkontrol (angiv toldoplag) :
 .
 Afvist parti.
 Årsag:
 Bestemmelse:
 Tilbagesendes inden den:
 Destrueres inden den:         .
 Forarbejdes i henhold til artikel 4 i beslutning 93/13/EØF (angiv  

 forarbejdnings virksomhed):
 ...
Grænsekontrol- stedets fulde navn:
 Dato:
 Embedsdyrlæge:
 .   ..
 Underskrift 2) :
 .   ..
(Navn med blokbogstaver) Bemærkninger.
 Gennemført kontrol:
o  

 dokumentkontrol          o  

  identitetskontrol                               o  

  fysisk kontrol Foretagne laboratorieundersøgelser:  

            Resultater:
 Igangværende laboratorieundersøgelser:
 Veterinærtjenestens plombenr. på  

 grænsekontrolstedet:
____________ 1)   Udfyldes på embedsdyrlægens ansvar.
Det ikke  

 gældende overstreges, og det gældende indrammes.
 2)   Udfyldes af embedsdyrlægen på  

 grænsekontrolstedet.
Bilag 4 Erklæring vedrørende produkter, der skal  

 oplagres på toldoplag, frilager og/eller lager i frizone Undertegnede erklærer for nedennævnte parti (sæt  

 kryds):
Partiet er endeligt bestemt til at overgå til fri omsætning i  

 EU Partiet opfylder gældende bestemmelser med henblik på overgang  

 til fri omsætning i EU Partiet er ikke endeligt bestemt til at overgå til fri  

 omsætning i EU Partiidentifikation:
Certifikatnummer Udstedelsesdato Udstedelsessted Udstedende myndighed Plombenummer:
KN-kode 1)2) Varebeskrivelse 2) Opbevarings- måde 2) Antal kolli 2) Bruttovægt 2) Nettovægt 2) I alt 2):
Dato Navn og adresse for den ansvarlige for partiet Underskrift ( den ansvarlige for partiet) 1)	Positionsnummer i Toldtariffen 2)	Udfyldes kun for produkter, der i henhold til EU-reglerne ikke skal  

 ledsages af ledsagedokumenter ved indførslen, og som ikke er  

 plomberede.
Bilag 5 Indberetning om indførsel  

 af animalske non-food produkter IMPORTØR Navn:
 Adresse:
 Postnr.:
 By:
 har i perioden __________________ til  

___________________ indført følgende:
 Afsenderland:
(kun et land pr. skema) Totalmængder (netto) og antal partier pr. produktkategori:  

 (anføres eventuelt på bagsiden) TIL LAGERET*) Navn:
 Adresse:
 Postnr.:
 By:
 Dato:
Underskrift Fremsendes til Fødevareregionen.
 *) skal kun udfyldes i de tilfælde, hvor lageradressen  

 er forskellig fra importørens adresse.
