En grossist tilbød detailhandlere, der købte 500 LP-plader, et  

 farve-TV vederlagsfrit.
Forbrugerombudsmanden udtalte, at der ikke var tale  

 om ulovlig forhandlerpræmiering, fordi der efter hans opfattelse ikke var  

 risiko for usaglig kundebetjening, da kundernes valg af produkt hovedsagelig  

 måtte antages at basere sig på ønsker om bestemte pladeindspilninger.
 En grossist i grammofonplader udbød til detailhandlere en  

 »pakke« bestående af 500 LP-plader for en kontantpris på kr.  

 11.500,- med oplysning om, at der oveni handelen vederlagsfrit fulgte 1 stk  

 fabriksnyt Saba 20 farve-TV.
 FO udtalte, at kampagnen ikke kunne anses for ulovlig  

  forhandlerpræmiering, idet der i ordningen ikke kunne opstå risiko for  

 usaglig kundebetjening i forbindelse med salg af grammofonpladeindspilninger,  

 hvor kundernes valg af produkt hovedsagelig må antages at basere sig på  

 ønsker om bestemte pladeindspilninger.
