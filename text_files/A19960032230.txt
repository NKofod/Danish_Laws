 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 448 af 14. juni 1995 om statens uddannelsesstøtte foretages  

 følgende ændringer:
1. I § 24, stk. 1, ændres »3.493 kr.« til:  

 »4.467 kr.« 2. § 24, stk. 6, affattes således:
 »Stk. 6.  Årsfribeløbet forhøjes, hvis en  

 uddannelsessøgende i et støtteår gennemgår ph.d.-studiet og får  

 ph.d.-stipendium efter afsnit II, med:
 3. I § 30, stk. 5, 1. pkt., ændres »stk. 3 og 4«  

 til: »stk. 2 og 4«.
 4. I § 47, stk. 1, nr. 2, indsættes som 2. pkt.:
»Undervisningsministeren kan fastsætte regler om, hvilke  

 ph.d.-studerende der ligestilles med danske statsborgere.« 5. I § 50, stk. 1, indsættes efter  

 »(støtteåret)»: », og desuden som supplerende stipendium efter  

 § 53 a«.
 6. § 50, stk. 3, 2. og 3. pkt., affattes således:
»Der kan ikke udbetales mindre end en stipendierate pr. måned, jf.  

 dog § 53 a.
Udbetaling af stipendierater sker månedsvis forud.« 7. § 51 affattes således:
» § 51.  Der kan i alt gives 149 stipendierater  

 til ph.d.-studier.
Herudover kan der dog gives supplerende stipendierater  

 efter § 53 og supplerende stipendium efter § 53 a.« 8. Efter § 53 indsættes:
 » § 53 a.  En ph.d.-studerende, der får  

 ph.d.-stipendium, kan få supplerende stipendium i forbindelse med  

 studierejser i Danmark, hvis studierejserne indgår som en del af  

 ph.d.-studiet, og hvis rejseudgifterne afholdes af stipendiegiver og er  

 indkomstskattepligtige for den ph.d.-studerende.
 Stk. 2.  Det supplerende stipendium svarer til  

 rejseudgifterne.
 Stk. 3.  Undervisningsministeren kan fastsætte regler om  

 det supplerende stipendium, herunder om udbetalingen og om, at det  

 supplerende stipendium kan eller skal gives af den højere  

 uddannelsesinstitution, hvor den ph.d.-studerende er indskrevet til  

 ph.d.-studiet, selv om uddannelsesinstitutionen ikke er stipendiegiver.
Stk. 4.  Undervisningsministeren kan fastsætte regler  

 om, hvilke rejseudgifter der kan medføre supplerende stipendium.« 9. § 57, stk. 2, nr. 5, affattes således:
 10. I § 57 indsættes efter stk. 3 som nyt stykke:
»Stk. 4.  Stipendiegiver giver ved hvert støtteårs  

 udløb styrelsen oplysning om beløb, stipendiegiver efter § 53 a har afholdt  

 til rejseudgifter til studierejser i Danmark, når beløbene er  

 indkomstskattepligtige i støtteåret for den ph.d.-studerende.« Stk. 4  og 5 bliver herefter stk. 5 og 6.
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. januar 1996, jf. dog  

 stk. 3 og 4.
 Stk. 2.  De bestemmelser om fribeløb og supplerende  

 stipendium m.v., der er nævnt i § 1, nr. 2, 5, 6, 7, 8, 9 og 10, finder  

 tilsvarende anvendelse i støtteåret 1995.
 Stk. 3.  Undervisningsministeren kan efter drøftelse med  

 skatteministeren fastsætte særlige regler om, at supplerende stipendium i  

 forbindelse med studierejser i Danmark, jf. § 1, nr. 8, der udbetales for  

 perioden fra den 1. januar 1995 til den 1. september 1996, udbetales og  

 indberettes til de statslige told- og skattemyndigheder med oplysninger om  

 grundlaget for det stipendium, der er givet, herunder stipendiemodtagerens  

 personnummer.
 Stk. 4.  Skatteministeren kan efter drøftelse med  

 undervisningsministeren fastsætte særlige regler for den skattemæssige  

 behandling af supplerende stipendier i forbindelse med studierejser i  

 Danmark, jf. § 1, nr. 8, der udbetales for perioden fra den 1. januar 1995  

 til den 1. september 1996, herunder at stipendiet kan anvendes til  

 godskrivning som frivilligt indbetalt skat for indkomståret 1995 henholdsvis  

 1996 efter regler, der fraviger bestemmelserne i kildeskattelovens § 59.
Givet i København, den 29. april 1996 Under Vor Kongelige Hånd og Segl MARGRETHE R.
