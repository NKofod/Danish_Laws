Bekendtgørelse om ændring af bekendtgørelse om offentliggørelse af bygningsreglement 2010 (BR10) § 1 I bekendtgørelse nr. 810 af 28. juni 2010 om offentliggørelse af bygningsreglement 2010 (BR10) som ændret ved bekendtgørelse nr. 1309 af 29. november 2010, foretages følgende ændringer:
 1. I bilag I, kap. 1.2, stk. 3, indsættes efter »kap. 8.4 og«: »fyringsanlæg og«.
 2. Bilag I, kap. 1.3.2, stk. 4, nr. 3, affattes således:
»3) Kommunalbestyrelsen kan indhente en sagkyndig erklæring vedrørende den brandtekniske dokumentation, jf. nr. 1 og 2. Udgifterne hertil afholdes af ansøgeren.« 3. I bilag I, kap. 1.3.2, stk. 4, nr. 4, ændres »i Københavns Kommune af Stadskonduktøren, og i Frederiksberg Kommune af stadslandinspektøren« til: »i Københavns og Frederiksberg Kommune af Kort- og Matrikelstyrelsen«.
 4. Bilag I, kap. 1.3.3, stk. 3, nr. 3, affattes således:
»3) Kommunalbestyrelsen kan indhente en sagkyndig erklæring vedrørende den brandtekniske dokumentation, jf. nr. 1 og 2. Udgifterne hertil afholdes af ansøgeren.« 5. I bilag I, kap. 1.3.3, stk. 3, nr. 5, ændres »i Københavns Kommune af Stadskonduktøren, og i Frederiksberg Kommune af stadslandinspektøren« til: »i Københavns og Frederiksberg Kommune af Kort- og Matrikelstyrelsen«.
6. I bilag I, kap. 1.5, stk. 1, nr.1, ændres   »på højst 50 m²« til »på over 35 m² og højst 50 m², jf. dog nr. 2.« 7. I bilag I, kap. 1.5, stk. 1, indsættes som   nyt nummer 2:
»2) Garager, carporte, udhuse, drivhuse, overdækkede terrasser og lignende bygninger, som opføres i forbindelse med byggeri omfattet af kap. 1.3.2, stk. 1, nr. 1, på over 20 m² og højst 50 m².« Nr. 2 bliver herefter nr. 3.
8. I bilag I, kap. 1.5, stk. 1, nr. 2 , der bliver nr. 3, ændres » højst er 50 m²« til: »er over 35 m² og højst 50 m², jf. dog nr. 4.« 9. I bilag I, kap. 1.5, stk. 1 , indsættes efter nr. 2, der bliver nr. 3, som nyt nummer 4 :
»4) Tilbygninger til garager, carporte, udhuse, drivhuse, overdækkede terrasser og lignende bygninger, som opføres i forbindelse med byggeri omfattet af kap. 1.3.2, stk. 1, nr. 1, når arealet efter tilbygningen er over 20 m² og højst 50 m².« Nr. 3 til 6 bliver herefter nr. 5 til 8.
 10. I bilag I, kap. 1.5, stk. 1, indsættes som nr. 9 :
»9) Antennesystemer, der anvendes til radiokommunikation i elektroniske kommunikationsnet, som defineret i telelovens § 2, nummer 4) og 5).« 11. Som  vejledningstekst til bilag I, kap. 1.5, stk. 1, nr. 9, indsættes:
»(1.5, stk. 1, nr. 9) Bestemmelsen omhandler alene antenner, der anvendes til radiokommunikation.
Teleloven definerer elektroniske kommunikationsnet som enhver form for radiofrekvens- eller kabelbaseret teleinfrastruktur, der anvendes til formidling af elektroniske kommunikationstjenester.
Derudover er offentlige elektroniske kommunikationsnet defineret som elektroniske kommunikationsnet, der stilles til rådighed for en ikke på forhånd afgrænset kreds af slutbrugere eller udbydere af elektroniske kommunikationsnet eller  tjenester.
Som eksempler på antennesystemer i elektroniske kommunikationsnet kan nævnes offentlige mobilnet, SINE-nettet og tilhørende radiokæder.
Anmeldelsesbestemmelsen undtager ikke antenneejeren fra at indhente tilladelser, der er påkrævet i henhold til anden lovgivning, eksempelvis landzonetilladelse i henhold til planloven.« 12. I bilag I, kap. 1.5, stk. 5, ændres »ikke overstiger 50 m²« til: »er over 35 m² og ikke overstiger 50 m²«.
13. I bilag I, kap. 1.5, stk. 9, indsættes som 2. til 4. pkt .: »Angivelsen af antennens placering skal følge adressesystematikken, der fremgår af bekendtgørelse om vejnavne og adresser udstedt med hjemmel i lov om bygnings- og boligregistrering.
Ejeren af en antenne, der anvendes til radiokommunikation, og som er omfattet af mastelovens bestemmelser, skal desuden sammen med anmeldelsen indsende dokumentation for, at der er indgået en aftale om opsætning af en mobilantenne med bygningsejeren.
Af aftalen skal det fremgå, at der mellem parterne er enighed om antennens placering samt eventuel indfarvning af antennen.« 14. Som  vejledningstekst til bilag I, kap. 1.5, stk. 9, indsættes:
»(1.5, stk. 9) Angivelsen af antennens placering på bygningen skal fremgå så nøjagtigt som muligt og så vidt muligt med max. 1 m unøjagtighed i forhold til den geografiske position.« 15. I bilag I, kap. 1.6, stk. 1, indsættes efter nr. 1, som nyt nummer 2 :
»2) Garager, carporte, udhuse, drivhuse, overdækkede terrasser og lignende bygninger med et areal på højst 35 m², jf. dog nr. 3.« 16. I bilag I, kap. 1.6, stk. 1, indsættes efter nr. 2 som nyt nummer 3 :
»3) Garager, carporte, udhuse, drivhuse, overdækkede terrasser og lignende bygninger, som opføres i forbindelse med byggeri omfattet af kap. 1.3.2, stk. 1, nr. 1, med et areal på højst 20 m².« Nr. 2 til 9 bliver herefter nr. 4 til 11.
 17. Som vejledningstekst til bilag I, kap. 1.6, stk. 1, nr. 2 og nr. 3, indsættes:
 »(1.6, stk. 1, nr. 2 og 3) Bestemmelserne omfatter ikke integrerede garager.
 Der gøres opmærksom på, at såfremt der opføres mere end én bygning omfattet af bestemmelserne, skal denne medregnes i bebyggelsesprocenten.
Bestemmelser i byplanvedtægter og lokalplaner om bebyggelsens placering og udformning gælder fortsat, selvom byggearbejdet kan udføres uden tilladelse og anmeldelse.
Der gøres opmærksom på, at arbejder på fredede bygninger, der går ud over almindelig vedligeholdelse både udvendigt og indvendigt, kræver tilladelse efter bygningsfredningsloven.
For bevaringsværdige bygninger, der er omfattet af en bevarende byplanvedtægt, bevarende lokalplan eller tinglyst bevaringsdeklaration, gælder fortsat de bestemmelser for ombygninger, forandringer m.v., der fremgår heraf.
Der henvises til bekendtgørelse om ejeres pligt til at give oplysninger til Bygnings- og Boligregistret (BBR), hvorefter ejeren i forbindelse med opførelse af sådanne bygninger skal meddele alle oplysninger, som er af betydning for drift og ajourføring af BBR.« 18. I vejledningsteksten til bilag 1, kap. 1.6, stk. 1, nr. 9 , ændres »kap. 1,5, stk. 1, nr. 5« til:»kap. 1.5, stk. 1, nr. 7«.
 19. I bilag I, kap. 1.7, stk. 1, nr. 2, ændres »nr. 2-8« til: »nr. 2-11«.
 20. I vejledningsteksten til  bilag I, kap. 1.12, stk. 4, nr. 4, ændres »kap. 1.5, stk. 1, nr. 7« til: »kap. 1.5, stk. 1, nr. 8«.
 21. I bilag I, kap. 2.7.1, stk. 1, ændres »Ejendommens etageareal må ved opgørelse af bebyggelsesprocenten ikke overstige:« til: »Ejendommens bebyggelsesprocent må ved opgørelsen af etagearealet ikke overstige:«.
 22. I bilag I, kap. 2.7.6, stk. 2, nr. 2, ændres »skel« til: »naboskel«.
23. I vejledningsteksten til bilag I, kap. 4.2, stk. 1, affattes sidste afsnit således: »Når en bygningskonstruktion eller en bygning dimensioneres ved anvendelse af en standard, skal det sikres, at der er taget hensyn til de i stk. 1 nævnte eurocodes samt standarderne beskrevet i stk. 2-4 med tilhørende nationale annekser.« 24. I vejledningsteksten til bilag I, kap. 4.4, affattes første afsnit således: « »(4.4, stk. 1) Bestemmelsen finder alene anvendelse på redskaber, der er offentligt tilgængelige.
Bestemmelsen finder ligeledes anvendelse på motionsredskaber, der opsættes på offentligt tilgængelige arealer.
Der henvises til nedenstående standarder, hvori er angivet de specifikationer, som bør opfyldes, for i videst muligt omfang at beskytte mod den risiko, der kan være forbundet med, at børn benytter legeredskaber på legepladser.
Andre tekniske specifikationer kan lægges til grund, hvis de giver tilsvarende sikkerhedsmæssigt tilfredsstillende forhold.
Bestemmelsen omfatter også skateboardbaner m.v.«.
 25. I vejledningsteksten til bilag I, kap 4.4, efter overskriften »Oppustelige legeredskaber« udgår: »  Disse produkter hører under forlystelsescirkulæret  De kræver konstant overvågning og er IKKE redskaber til brug på offentlige legepladser«.
 26. I vejledningsteksten til bilag I, kap. 4.4, efter overskriften »Kunstige klatrevægge« udgår: »  Disse produkter er for sportsklatring  IKKE legepladsredskaber«.
27. I vejledningsteksten til bilag I, kap. 4.5, stk. 1, indsættes som 2. pkt.: »Der henvises til Erhvervs- og Byggestyrelsens vejledning om håndtering af fugt i byggeriet.« 28. I bilag I, kap. 5.4, stk. 11, udgår »- automatisk varslingsanlæg, hvis bygningsafsnittet anvendes på en måde der forringer mulighederne for evakuering.« og i stedet indsættes: »- varslingsanlæg.
Varslingsanlægget skal udføres som automatisk varsling, hvis bygningsafsnittet anvendes på en måde, der forringer mulighederne for evakuering.« 29. I bilag I, kap. 5.4, stk. 15, nr. 3, udgår »- har soverumsafsnit og  har et samlet etageareal større end 1000 m 2 « og i stedet indsættes: »- har soverumsafsnit, som har et samlet etageareal større end 1000 m 2 «.
 30. Bilag I, kap. 5.4, stk. 15, nr. 4, affattes således:
»4) Flugtvejs- og panikbelysning i flugtveje, hvis bygningsafsnittet har et etageareal større end 1.000 m².« 31. Bilag I, kap. 7.4.1, stk. 3, affattes således:
»Stk. 3. Ved ombygning og vedligeholdelse skal rentable energibesparelser i kap. 7.4.2, stk. 1-7 og i kap. 8 gennemføres.
Uanset rentabilitet skal arbejdet ikke gennemføres, hvis det ikke kan gennemføres på fugtteknisk forsvarlig måde.
Ombygning, der er led i en væsentlig anvendelsesændring, er omfattet af kap. 7.3 og skal gennemføres uanset, at ændringerne eventuelt ikke er rentable.« 32. Vejledningsteksten til bilag I, kap. 7.4.1, stk. 3 , affattes således:
»(7.4.1, stk. 3) Gennemførelse af de energibesparende foranstaltninger er begrænset til de foranstaltninger, der kan gennemføres fugtteknisk forsvarligt.
Er der foretaget energimærkning af ejendommen, vil rentable arbejder sædvanligvis fremgå af energimærkningen.« 33. I bilag I kap. 7.4.1 indsættes som stk. 4 :
»Stk. 4. Ved udskiftning af bygningsdele eller installationer skal bestemmelserne i kap. 7.4.2, stk. 1-7 og kap. 8 opfyldes uanset rentabilitet.« 34. Som vejledningstekst til bilag I, kap. 8.4.1, stk. 4, indsættes:
»(7.4.1, stk. 4) Ved udskiftning forstås f.eks. et helt nyt facadeparti, en ny tagkonstruktion inklusive tagdækning, spær, isolering og loft og udskiftning af et gasfyr.« 35. I bilag I, kap. 7.4.1 , indsættes som stk. 5 :
»Stk. 5. Bygningsmæssige ændringer, der indebærer et forøget energiforbrug, kan gennemføres, hvis der gennemføres tilsvarende kompenserende energibesparelser.« 36. Som vejledningstekst til bilag I, kap. 7.4.1, stk. 5, indsættes:
»(7.4.1, stk. 5) Bestemmelsen finder f.eks. anvendelse, såfremt der ønskes etableret nye vinduespartier i facaden eller i taget.
Den manglende energimæssige ydeevne dækkes ved f.eks. merisolering, solvarmeanlæg, varmepumpeanlæg, eller solceller.« 37. Som vejledningtekst til bilag I, kap. 7.4.2, stk. 1 , indsættes:
»(7.4.2, stk. 1) Artikel 7 i Europaparlamentets og Rådets direktiv 2010/31 af 19. maj 2010 om bygningers energimæssige ydeevne opfyldes af bestemmelserne i dette kapitel.
Malerbehandling, pudsning af facader, lapning af huller i tagdækningen og hulmurisolering er ændringer, som ikke udløser krav om gennemførelse af rentable energibesparelser.« 38. I 1. afsnit til vejledningsteksten til bilag I, kap. 7.4.2, stk. 2, ændres   »Den manglende ydeevne skal så erstattes af andre energimæssige løsninger, der kompenserer herfor« til: »Se bestemmelsens stk. 3.« 39. I bilag I, kap. 7.4.2, stk. 5, ændres »ovenlysvinduer« til: »ovenlyskupler«.
 40. Bilag I, kap. 7.4.3 ophæves.
41. I bilag 6, under overskriften Rentable energibesparelser udgår 2. afsnit : »Løsningerne gælder også for arbejder der, jf. kap. 7.4.3, indgår i et større renoveringsarbejde.
For de eventuelle arbejder, der ikke indgår i renoveringsarbejdet, men eventuelt skal gennemføres, hvis de er rentable, skal samtlige følgearbejder medtages og derfor kan beregning af rentabiliteten være nødvendig.« 42. I bilag 8, under Erklæring vedrørende teknisk dokumentation, ændres »Sted:« til: »Bebyggelsens beliggenhed:«.
§ 2 Bekendtgørelsen træder i kraft den 1. juli 2011.
