Nævnet fandt, at bladets oplysning om overgrebet på den  

 mindreårige pige var krænkende, og bladet havde handlet i strid  

 med god presseskik.
Nævnet udtalte sin kritik af bladet.
Nævnet  

 fandt videre, at oplysningen om episoden burde have været forelagt for  

 den pågældende   nu voksne   kvinde forud for  

 offentliggørelsen.
Da dette ikke var sket, havde bladet også  

 på dette punkt handlet i strid med god presseskik, og nævnet  

 udtalte tillige på dette punkt sin kritik.
 Selv om klager og hendes søstre efterfølgende var kommet til  

 orde i bladet i forhold til oplysningerne, fandt nævnet, at det burde  

 pålægges bladet at offentliggøre nævnets kendelse,  

 navnlig fordi krænkelsen angik mindreårige børn og disses  

 integritet..
Kendelse fra Pressenævnet i sag nr.  

 82/2001 [K] har på vegne af sine søstre [X] og [Y]  

 klaget over en artikel bragt i Fyens Stiftstidende den 16. august 2001, idet  

 hun mener, at god presseskik er tilsidesat.
Af artiklen med overskriften "Psykolog lod  

 mindreårige døtre sove med mænd" fremgik det af  

 en underrubrik, at "Møllebakken: Ni-årig pige fik  

 konstateret underlivsbetændelse efter seksuelt overgreb." I artiklen hed det:
 "Fyns Amt fastansatte i 1993 en psykolog til at  

 behandle adfærdsvanskelige unge på institutionen  

 Møllebakken på trods af, at kvinden af Svendborg Kommune var  

 erklæret uegnet som plejeforælder.
 Psykologen havde desuden   ifølge lederen af  

 Børnerådgivningen Sydfyn   udvist en adfærd, som  

 grænsede til børnemishandling over for sine egne  

 børn.
Årsagen var, at psykologen på et tidspunkt lod  

 to yngre mænd sove med sine to mindreårige døtre   heraf  

 en på ni år.
Den ene af de to mænd var i pleje på  

 landejendommen, mens den anden ikke havde tilknytning til husstanden.  

 Tværtimod havde han fra Svendborg Kommune fået forbud mod at vise  

 sig på stedet.
Den første blev af Svendborg Kommune betegnet som  

 voldelig, psykisk truende og seksuelt afvigende.
På et møde med  

 repræsentanter for Svendborg Kommune i april 1988 forklarede  

 psykologen, at hun ikke ville tage ansvar for sine børn   de  

 måtte tage ansvar for sig selv.
Det samme gjaldt plejebørn, og  

 dermed blev hun fyret af kommunen.
Ingen grænser Sagsbehandleren hos Svendborg Kommune konkluderede, at  

 psykologen ikke magtede at sætte grænser i målrettet  

 behandling.
 Sagen blev også forelagt  

 Børnerådgivningen i Svendborg, og ifølge centerlederen  

 udviste psykologen en adfærd, der "vidnede om en uansvarlighed,  

 som er uacceptabel for såvel en almindelig forældre som   og  

 måske især   for en person, som driver et døgn- eller  

 familiested".
Skarpe negle i numsen Psykologen drev på det tidspunkt et  

 bofællesskab på landejendommen, hvor hun blandt andet havde to  

 kvinder med børn i familiepleje.
Frederiksberg Kommune havde en mor og hendes to  

 børn i familiepleje hos psykologen, og i et brev til kommunen  

 forklarede psykologen selv om overgrebet mod sin ni-årige datter.
Den  

 unge mand havde befamlet datteren, så pigen ifølge moderens brev  

 fortalte følgende:
 "Han havde så skarpe negle, og jeg blev flov  

 over at det var i numsen, så jeg lod som om jeg sov videre og sagde  

 ingenting".
 Overgrebet kom da også kun til psykologens kendskab,  

 fordi datteren fortalte en anden pige om det   og fordi denne fortalte det  

 til psykologen.
En snak med manden Moderen fortæller i brevet til Frederiksberg  

 Kommune, at hun også selv var blevet kysset og befamlet af den  

 pågældende unge mand, mens hun sov, og derfor tog "en  

 snak" med ham.
Men efter overgrebet mod datteren blev snakken "en  

 tak vigtigere, og det bliver vigtigt at lægge tryk på det med de  

 sovende piger/kvinder", skriver hun i brevet.
Nogen tid efter overgrebet fik den ni-årige pige  

 ondt i maven, og psykologen gik til læge med hende.
Lægen  

 konstaterede, at pigen havde underlivsbetændelse og spurgte, om hun  

 havde været udsat for et overgreb, og det bekræftede moderen.
 I brevet til Frederiksberg Kommune lagde hun også  

 vægt på det vigtige i, at den unge mand fik "et dejligt  

 forhold til sin egen maskuline seksualitet". Og hun insisterede  

 på, at han blev boende på stedet.
I begyndelsen af brevet beskriver psykologen, hvordan hun  

 efter to parforhold nu var blevet forelsket i en ung mand på 16  

 år.
Men   forklarede hun   den biologiske alder svarede ikke til hans  

 "indvendige" alder, hvad der havde givet anledning til en  

 række konflikter og stofmisbrug.
Psykologen blev i oktober 1988 ansat som kommunekonsulent  

 i socialpsykiatrien hos Fyens Amt og kom derefter til  

 Møllebakken." Klager er søster til de to børn, der omtales  

 i artiklen.
 Klageren har anført, at det er yderst kritisabelt,  

 at 14 år gamle oplysninger vedrørende søstrene, som er  

 belagt med tavshedspligt, finder sin vej til medierne.
Klageren har oplyst, at dette er sket, uden at hendes  

 søstre er blevet gjort opmærksom på, at disse oplysninger  

 vil blive udstillet i pressen, og uden at søstrene er blevet bedt om  

 at udtale sig eller på anden måde kommentere disse sager, der  

 udstiller dem som krænkede.
Der er endvidere sket, uden at der  

 gøres opmærksom på, at tavshedspligten ikke er blevet  

 overholdt, ligesom der er sket en bevidst fejlinformation i artiklen på  

 trods af, at avisen har fået aktindsigt.
Således benævnes  

 bl.a. en 13-årig dreng som mand, mens en 12-årig pige er  

 mindreårig.
I artiklen prøver bladet på at skabe et  

 billede, som ikke findes, og forsøger at farvelægge det så  

 odiøst som muligt.
 Klageren har med hensyn til den 13-årige dreng  

 anført, at dette først blev rettet, da bladet modtog  

 søstrenes brev og bragte en helt klart mere ærlig artikel for  

 så dagen efter at bringe et brev fra samtlige søskende i bladet.  

 Klager kan godt se, at overskriften, som er blevet bragt, sælger bedre  

 end overskriften "Psykolog lod mindreårige døtre sove under  

 samme tag som 13-årig plejesøn", men det sker på  

 bekostning af klagers søstre.
Klageren har anført, at man ikke kan tale om  

 anonymitet i et så lille samfund.
Man burde derfor have fundet ud af  

 noget mere, inden man havde tænkt sig at bringe en artikel som denne.
 Klageren har videre anført, at det er tydeligt for  

 enhver, hvad en tidligere sagsbehandler fra Svendborg Kommune, der deltager i  

 lokalpolitik, er ude på, men det er ikke muligt at gennemskue, hvis man  

 ikke har fulgt med i denne sag.
Klageren har afslutningsvis anført, at der i store  

 træk klages over, at bladet lyver ved at fejlinformere så  

 kraftigt, og at man tegner et helt andet billede end det, der i virkeligheden  

 findes, og derved tegner et billede af klager og hendes søskende, som  

 de ikke ønsker at have siddende på sig.
Klagers søskende  

 er blevet brugt som ammunition i en bekrigelse af deres moder, uden at de har  

 fået en chance for at blive spurgt.
 Bladet har indledningsvis anført, at der i artiklen  

 ikke nævnes navne på de på daværende tidspunkt  

 berørte børn eller andre implicerede.
Bladet har videre anført, at eftersom den  

 pågældende psykolog er fuldtidsbeskæftiget ved en  

 institution ved Fyns Amt, kan det være af absolut interesse for  

 offentligheden, også hvad der er passeret i tidligere  

 behandlingsforløb.
Der tages i artiklen ikke stilling til skyld, men  

 der gives et nuanceret billede af det skete.
Bladet har yderligere anført, at i umiddelbar  

 forlængelse af artiklen får en amtspolitiker mulighed for at give  

 sin fulde støtte til psykologen vedrørende hendes  

 nuværende beskæftigelse.
I bladet den 19. august 2001 bringes i  

 øvrigt et åbent brev fra psykologens familie, hvor denne fuldt  

 ud får mulighed for at fremkomme med sine synspunkter.
 Bladet har herudover anført, at man i omtalen af  

 sagen har været så nuanceret som god presseskik kræver, og  

 bladet har naturligvis ladet alle komme til orde.
Bladet har endelig anført, at det ikke er klart,  

 hvad klager ønsker, men bladet afviser, at der er sket bevidste  

 fejlinformationer.
Det er uden betydning, om en person omtales som en ung  

 mand eller mindreårig, når personen ikke nævnes ved  

 navn.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Ulrik Holmstrup  

 og Kirsten Dyregaard.
 Pressenævnet udtaler:
 Bladet har over for Pressenævnet anført, at  

 man ikke i artiklen nævner navne på de på daværende  

 tidspunkt berørte børn eller andre implicerede.
Pressenævnet skal hertil bemærke, at det ikke  

 kan udelukkes, at de to søstre kan identificeres af en større  

 kreds af personer.
Det af bladet fremdragne synspunkt kan derfor ikke have  

 til følge, at sagen bør afvises.
Det fremgår af de vejledende regler for god  

 presseskik, at meddelelser, der kan krænke privatlivets fred, skal  

 undgås, medmindre klar almen interesse kræver offentlig omtale,  

 og at det enkelte menneske har krav på beskyttelse af sin personlige  

 anseelse.
Det fremgår endvidere, at det er massemediernes opgave at  

 bringe korrekt og hurtig information, samt at oplysninger, som kan være  

 skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og  

 fremmest ved forelæggelse for den pågældende.
Nævnet finder, at bladets oplysning om overgrebet  

 på den mindreårige pige er krænkende, herunder bladets  

 citat af den da 9-årige piges forklaring om det passerede.
Da episoden  

 efter det oplyste fandt sted for 14 år siden, og da den omtalte  

 psykolog   pigens moder   i de seneste 13 år har været fastansat  

 i en offentlig stilling, finder nævnet ikke, at klar almen interesse  

 kræver omtale af denne episode.
Nævnet finder, at bladet har  

 handlet i strid med god presseskik og udtaler sin kritik.
Nævnet finder endvidere, at oplysningen om episoden  

 burde have været forelagt for den pågældende - nu voksne -  

 kvinde forud for offentliggørelsen.
Da dette ikke er sket, har bladet  

 handlet i strid med god presseskik, og nævnet udtaler tillige på  

 dette punkt sin kritik.
 Endelig finder nævnet, at der ikke er belæg  

 for oplysningen i artiklen om, at klagers to søstre sov med  

 mænd, idet der efter klagers oplysning   hvilket bladet ikke har  

 bestridt   i hvert fald i det ene tilfælde var tale om en 13-årig  

 dreng.
 Selv om bladet den 18. august 2001 har omtalt, hvorledes  

 den omtalte psykologs børn stiller sig til oplysningerne i artiklen  

 den 16. august 2001, og selv om bladet den 19. august 2001 har ladet  

 børnene komme til orde i bladet i form af et længere åbent  

 brev, finder nævnet, at det bør pålægges bladet at  

 offentliggøre nævnets kendelse, navnlig fordi krænkelsen  

 angår mindreårige børn og disses integritet.
 I medfør af medieansvarslovens § 49  

 pålægges det herefter den ansvarshavende redaktør af Fyens  

 Stiftstidende at offentliggøre følgende:
Kendelse fra Pressenævnet Den 16. august 2001 bragte Fyens Stiftstidende en artikel  

 med overskriften "Psykolog lod mindreårige døtre sove med  

 mænd". I artiklen omtalte avisen bl.a. en episode, hvor en datter  

 til en offentlig ansat psykolog var blevet  udsat for et seksuelt overgreb.  

 De to døtre, der omtales i artiklen, har klaget til  

 Pressenævnet, idet de finder, at bladet har tilsidesat god  

 presseskik.
 Bladet har over for Pressenævnet anført, at  

 man ikke i artiklen nævner navne på de på daværende  

 tidspunkt berørte børn eller andre implicerede.
Pressenævnet skal hertil bemærke, at det ikke  

 kan udelukkes, at de to søstre kan identificeres af en større  

 kreds af personer.
Det af bladet fremdragne synspunkt kan derfor ikke have  

 til følge, at sagen bør afvises.
Det fremgår af de vejledende regler for god  

 presseskik, at meddelelser, der kan krænke privatlivets fred, skal  

 undgås, medmindre klar almen interesse kræver offentlig omtale,  

 og at det enkelte menneske har krav på beskyttelse af sin personlige  

 anseelse.
Det fremgår endvidere, at det er massemediernes opgave at  

 bringe korrekt og hurtig information, samt at oplysninger, som kan være  

 skadelige, krænkende eller virke agtelsesforringende for nogen, skal  

 efterprøves i særlig grad, inden de bringes, først og  

 fremmest ved forelæggelse for den pågældende.
Nævnet finder, at bladets oplysning om overgrebet  

 på den mindreårige pige er krænkende, herunder bladets  

 citat af den da 9-årige piges forklaring om det passerede.
Da episoden  

 efter det oplyste fandt sted for 14 år siden, og da den omtalte  

 psykolog   pigens moder   i de seneste 13 år har været fastansat  

 i en offentlig stilling, finder nævnet ikke, at klar almen interesse  

 kræver omtale af denne episode.
Nævnet finder, at bladet har  

 handlet i strid med god presseskik og udtaler sin kritik.
Nævnet finder endvidere, at oplysningen om episoden  

 burde have været forelagt for den pågældende - nu voksne -  

 kvinde forud for offentliggørelsen.
Da dette ikke er sket, har bladet  

 handlet i strid med god presseskik, og nævnet udtaler tillige på  

 dette punkt sin kritik.
 Endelig finder nævnet, at der ikke er belæg  

 for oplysningen i artiklen om, at klagers to søstre sov med  

 mænd, idet der efter klagers oplysning   hvilket bladet ikke har  

 bestridt   i hvert fald i det ene tilfælde var tale om en 13-årig  

 dreng.
 Selv om bladet den 18. august 2001 har omtalt, hvorledes  

 den omtalte psykologs børn stiller sig til oplysningerne i artiklen  

 den 16. august 2001, og selv om bladet den 19. august 2001 har ladet  

 børnene komme til orde i bladet i form af et længere åbent  

 brev, finder nævnet, at det bør pålægges bladet at  

 offentliggøre nævnets kendelse, navnlig fordi krænkelsen  

 angår mindreårige børn og disses integritet.
København, den 21. november 2001 Axel Kierkegaard, Bo Maltesen, Ulrik Holmstrup og Kirsten  

 Dyregaard." Afsagt den 21. november 2001.
