Klage  

 over afslag på ansøgninger om dispensation fra bopælspligten Direktoratet  

 for FødevareErhvervs skrivelse af 9. maj 2006  

  

 , j. nr. 3101-035-06-3164.
»--- I brev af 25. februar 2006 har De klaget  

 over, at Jordbrugskommissionen for Storstrøms Amt den 3. februar 2006 har  

 meddelt afslag på en ansøgning om tidsubegrænset dispensation fra  

 bopælspligten  

 eller yderligere forlængelse af fristen for opfyldelse af bopælspligten på  

 Deres landbrugsejendom S på 8,7 ha på -ø.
Direktoratets afgørelse Afgørelsen af, hvorvidt der i den  

 foreliggende sag kan meddeles dispensation fra bopælspligten, beror på et  

 skøn,  

 der udøves af jordbrugskommissionen.
Efter reglerne i § 16, stk. 1, i  

 bekendtgørelse nr. 863 af 19. august 2004 om regionale jordbrugskommissioner  

 mv. kan Direktoratet for FødevareErhverv kun tage stilling til klager over  

 retlige spørgsmål.
Jordbrugskommissionens afgørelse af skønsmæssige spørgsmål  

 kan der derimod ikke klages over.
 Direktoratet for FødevareErhverv finder,  

 at Jordbrugskommissionen for Storstrøms Amt har udøvet dette skøn inden for  

 landbrugslovens rammer, jf. nedenfor, og må derfor afvise Deres klage.
 Direktoratets afgørelse kan efter  

 bekendtgørelsens § 16, stk. 3, ikke påklages til anden administrativ  

 myndighed.
Redegørelse for sagen På baggrund af direktoratets afgørelse  

 af 1. november 2005 (3101-035-05-2566) har Jordbrugskommissionen for  

 Storstrøms  

 Amt behandlet Deres ansøgninger om tidsubegrænset eller tidsbegrænset  

 dispensation fra bopælspligten på landbrugsejendommen S på 8,7 ha på -ø.
 Jordbrugskommissionen har således den 3.  

 februar 2006 meddelt afslag på tidsubegrænset dispensation fra bopælspligten  

 og  

 afslag på yderligere forlængelse af fristen for opfyldelse af bopælspligten  

 på  

 S, jf. landbrugslovens § 17, stk. 1 og 2.
 Kommissionen vurderer, at ejendommen kan  

 anvendes til helårsbeboelse, og at der ikke er fremført øvrige forhold, der  

 kan  

 begrunde hverken en tidsbegrænset eller tidsubegrænset dispensation fra  

 bopælspligten.
 Samtidig har kommissionen meddelt, at  

 den ikke kan tillade ophævelse af landbrugspligten på ejendommen efter  

 landbrugslovens § 7, stk. 4, eller tillade at et aktie- eller anpartsselskab  

 kan erhverve ejendommen efter landbrugslovens § 21, nr. 2.
 I brev af 25. februar 2006 har De klaget  

 over afgørelsen.
De fremhæver, at Deres erhvervelse af S,  

 Deres genoptagelse af gårdens frugtproduktion og det samarbejde, De har  

 indledt  

 med de andre frugtavlere på øen og med andelsbevægelsen, har reddet øernes  

 frugtproduktion fra en stille død.
De er af den opfattelse, at uden Deres  

 erhvervelse af S ville ikke bare arbejdspladser være gået tabt, men også en  

 central del af kulturhistorien på øerne, 100 års frugtavl.
 Jordbrugskommissionen har den 31. marts  

 2006 fremsendt klagen hertil, idet kommissionen fastholder afgørelsen.
Redegørelse for direktoratets  

 afgørelse Det fremgår af § 17, stk. 1, i lov om  

 landbrugsejendomme (lov nr. 435 af 9. juni 2004), at der kan dispenseres fra  

 bestemmelserne i lovens §§ 12-16, når særlige forhold taler for det.
Der kan  

 herunder dispenseres fra bopælskravet efter § 17, stk. 2, hvor erhververen af  

 hensyn til istandsættelse af boligen er midlertidigt forhindret i at opfylde  

 bopælskravet.
 I den foreliggende sag har  

 jordbrugskommissionen vurderet, at der ikke er forhold, der taler for en  

 yderligere forlængelse af Deres dispensation fra bopælspligten, da ejendommen  

 efter kommissionens vurdering nu kan anvendes som helårsbolig.
 Jordbrugskommissionen har ved sin  

 afgørelse af 3. februar 2006 taget stilling til såvel spørgsmålet om  

 tidsubegrænset dispensation fra bopælspligten som spørgsmålet om forlængelse  

 af  

 fristen for opfyldelse af bopælspligten, jf. lovens § 17, stk. 1 og 2.
 Jordbrugskommissionen har i redegørelsen  

 for sin afgørelse endvidere taget stilling til, at ejendommen ikke vil kunne  

 anses som omfattet af reglerne i lovens § 7, stk. 4, om ophævelse af  

 landbrugspligten  

 på ejendomme, der anvendes til væksthusgartneri eller planteskole.
 Jordbrugskommissionen har endvidere  

 taget stilling til, at ejendommen ej heller vil kunne anses for omfattet af  

 reglerne i lovens § 21, nr. 2, om selskabserhvervelse af væksthusgartnerier  

 eller planteskoler.
 Direktoratet finder, at  

 jordbrugskommissionen ved disse afgørelser har udøvet sit skøn inden for  

 landbrugslovens rammer, hvorfor man må derfor afvise Deres klage.
Det bemærkes, at bopælspligten er  

 indført i landbrugslovgivningen netop for at forhindre fjerneje, og dermed  

 for  

 at beskytte selvejet i dansk landbrug.
Bopælspligten administreres derfor  

 normalt meget restriktivt, og kommissionens behandling af denne sag er i fuld  

 overensstemmelse med gældende praksis på området.
 Man skal dog oplyse, at spørgsmålet om  

 bopælspligtens forenelighed med EU-retten i øjeblikket er genstand for en  

 prøvelse ved EF-domstolen, hvorfor nationale retssager om dette emne ikke vil  

 blive afsluttet før udfaldet af denne sag foreligger.
Med  

 venlig hilsen ---« 1  

 Peter Mortensen, Landbrugsloven  Landbrugets retsforhold II (2005), s.  

 169 ff.
