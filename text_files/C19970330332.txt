 Denne At-meddelelse oplyser om arbejdsmiljølovgivningens regler om  

 velfærdsforanstaltninger ved skiftende arbejdssteder.
Område Reglerne for skiftende arbejdssteders indretning gælder, når ansatte  

 udfører arbejde uden for arbejdsgivernes bedriftsområde.
Det kan være arbejde  

 på fremmed virksomhed, fx med reparation af maskiner, arbejde i private hjem  

 så som hjemmehjælp, hjemmesygepleje, arbejde på offentlige steder, fx  

 renholdelse og vedligeholdelse af gader m.v., arbejde med transport,  

 postomdeling, patruljering eller redningstjeneste.
 Reglerne om velfærdsforanstaltninger gælder også for mindre bygge- og  

 anlægsopgaver samt vedligeholdelsesopgaver, fx montering af køkken, gas-  

 eller oliefyrsarbejde, installering, reparation samt skorstensfejning.
 For egentlige bygge- og anlægsarbejder gælder bestemmelserne i  

 Arbejdsministeriets bekendtgørelse om indretning af byggepladser og lignende  

 arbejdssteder.
Reglerne gælder undertiden også ved arbejde på arbejdsgiverens  

 bedriftsområde.
Det er tilfældet, hvis denne er en landbrugs-, skovbrugs-  

 eller gartnervirksomhed eller anden virksomhed med et meget udstrakt eller  

 spredt beliggende bedriftsområde, og arbejdet foregår langt fra bygninger,  

 bedriftsanlæg og arealerne umiddelbart op hertil.
Generelt Arbejdsgiveren skal sørge for, at den ansatte under arbejdet har adgang  

 til  toilet, spiseplads  (hvis der holdes spisepauser),  håndvask,  

 forsvarlig opbevaring af tøj og personlige ejendele  (hvis der som følge  

 af arbejdets art foretages omklædning) og  tørring af arbejdstøj  

  (hvis arbejdet medfører at tøjet bliver vådt).
 Herudover skal der være adgang til  brusebad samt omklædning med  

 adskilt opbevaring af gang- og arbejdstøj,  hvis arbejdet indebærer  

 særlige påvirkninger i form af stærk tilsmudsning, smittefare o.s.v., jævnfør  

 de særlige påvirkninger, der er omtalt i skemaet bilag 1.
 Udgangspunktet for, hvilke velfærdsforanstaltninger der skal etableres -  

 herunder om der skal stilles bad til rådighed - er den arbejdspladsvurdering  

 (APV), som virksomheden har foretaget.
Indretning Velfærdsforanstaltningerne skal etableres på en af følgende tre måder:
- Velfærdsfaciliteterne findes eller etableres på / i umiddelbar nærhed af  

 arbejdsstedet.
De skal være forsvarligt indrettede i egnede lokaler.
- Velfærdsfaciliteterne etableres på arbejdsstedet i skurvogne eller andre  

 flytbare enheder.
De skal være forsvarligt indrettede og egnede.
Hvor skurvogn eller anden flytbar enhed stilles til rådighed for flere end  

 fire personer, skal den opfylde kravene i Arbejdstilsynets bekendtgørelse nr.  

 775 af 17. september 1992 om indretning af skurvogne.
Toiletter skal, hvor  

 det er rimeligt og teknisk muligt, tilskuttes vand og kloak.
 - Velfærdsfaciliteterne findes eller etableres på et samlingssted eller  

 udgangssted.
Er samlingsstedet et fast forretningssted, værksted eller lignende i  

 arbejdsgiverens virksomhed, skal kravene til velfærdsforanstaltninger i  

 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning opfyldes, jf.
At-meddelelse 1.01.11.
 Er samlingsstedet etableret midlertidigt, skal faciliteterne, hvis de  

 stilles til rådighed for flere end fire personer, opfylde Arbejdstilsynets  

 bekendtgørelse om indretning af skurvogne og lignende.
 Stilles faciliteterne til rådighed for færre end fire personer, skal de  

 være indrettet, så de er funktionelle.
Velfærdsfaciliteterne skal etableres af arbejdsgiveren og være til  

 rådighed under arbejdet.
Arbejdsgiveren kan frit vælge en af de tre  

 muligheder, eller en kombination af disse.
Der vil være nogle tilfælde, hvor det ikke kan lade sig gøre at anvende en  

 af de tre muligheder.
Det kan være fordi, arbejdet består i eller er  

 forbundet med transport over større afstande - fx en repræsentant eller  

 tilsynsførende - eller fordi det ikke er hensigtsmæssigt at benytte et  

 samlingssted.
I de tilfælde skal arbejdsgiveren sikre sig, at den ansatte har  

 adgang til de krævede faciliteter på anden rimelig og forsvarlig måde.  

 Faciliteterne kan i disse tilfælde fx stilles til rådighed ved passende  

 ophold på egnede steder, eller ved brug af transportmidlet, hvis det er  

 indrettet og egnet hertil.
 Hvor der arbejder både mænd og kvinder skal de have enten adskilte  

 omklædnings- og baderum, eller uforstyrret kunne benytte de samme rum hver  

 for sig.
De enkelte faciliteter Skemaet i bilag 1 giver en vejledende oversigt over krav til  

 velfærdsforanstaltninger ved skiftende arbejdssteder.
 Skemaet er delt op i to afsnit:
 Det venstre afsnit omhandler arbejde, hvor de ansatte udsættes for nogle  

 særlige påvirkninger så som stor fysisk anstrengelse, meget støvende, stærkt  

 tilsmudsende eller sundhedsskadeligt arbejde.
Det kan være arbejde, hvor den ansatte udsættes for nogle påvirkninger som  

 følge af det, der arbejdes med, fx - skorstensfejer, gas- og oliefyrsmontør, vejmand, skovarbejder og åmand  

 (grødeskærerarbejde), eller arbejde hvor det produkt der arbejdes med medfører, at den ansatte  

 skal være iført personlige værnemidler, fx - ved arbejde med kodenummererede produkter, arbejde med produkter der er  

 klassificeret som farlige eller sundhedsskadelige, eller arbejde hvor den  

 ansatte udsættes for støv, bakterier, svampe eller varmepåvirkninger m.m.
 Arbejdsgiveren kan normalt ikke henvise den ansatte til at benytte  

 faciliteterne i egen bolig, hvis arbejdet er omfattet af skemaets venstre  

 del.
 Arbejdspladsvurderingen (APV) er et vigtigt hjælpeværktøj for at kunne  

 vurdere, om arbejdet er omfattet af disse særlige påvirkninger.
 Er arbejdet ikke omfattet af disse særlige påvirkninger, kan skemaets  

 højre afsnit bruges.
Da arbejdsopgavene i mange fag kan variere meget, er det muligt ved den  

 ene opgave at være omfattet af det venstre afsnit, og ved den næste opgave at  

 være omfattet af højre afsnit jf.
APV.
 Det er arbejdsgiverens ansvar, at de egnede/korrekte velfærdsfaciliteter  

 er til rådighed til den pågældende opgave.
Toilet Dette skal være vandskyllende eller have samme hygiejniske standard.  

 Toilet, der ikke er tilsluttet kloaksystemet, skal for at have samme  

 hygiejniske standard have en syns- og lugtfri adskillelse imellem  

 toiletskålen og tanken.
Det skal anvises inden for passende transporttid (ca.  

 10 min.) Hvis toiletfaciliteterne stilles til rådighed på et af arbejdsgiveren  

 etableret samlingssted eller udgangssted skal toilettet have vandudskylning.
Et offentligt toilet er et toilet, hvortil der er adgang direkte fra  

 offentlig vej.
Et publikumstoilet er et toilet, der er beregnet til kunder,  

 gæster i cafeteria, supermarked m.m.
Når skemaet, bilag 1 venstre afsnit, henviser til, at offentlige eller  

 publikumstoiletter ikke kan benyttes, er det fordi de »normalt«  

 ikke ejes og renholdes af arbejdsgiveren.
Samtidig vil der være en risiko  

 for, at de ansatte der arbejder med sundhedsskadelige materialer og/eller  

 metoder, kan sprede dette til omgivelserne d.v.s. toilettet.
 Hvis en kommune, amtskommune eller firma har flere stillepladser eller  

 lignende, kan der til de ansatte udleveres et kort med en geografisk  

 angivelse af fx anviste toiletter.
 Skamaets højre afsnit henvender sig til de personer som ikke har  

 tilsmudsende arbejde, hvor det accepteres, at fx hjemmehjælpere henvises til  

 at bruge toilettet hos deres klienter, at buschauffører henvises til toilet  

 på en vendeplads, og at de personer fx repræsentanter der kører over lange  

 afstande bruger toilettet i et cafeteria.
 Arbejdsgivere kan kun i enkeltstående tilfælde henvise til at offentlige  

 toiletter må bruges fx af rengøringspersonalet, der selv rengør de offentlige  

 toiletter.
Spisning Passende spiseplads skal anvises, hvis der er spisepauser under arbejdet.
Personer omfattet af det venstre afsnit i skemaet, bilag 1 kan ikke  

 henvises til at spise i transportmidlet, med mindre transportmidlet er  

 indrettet med særlig spiseplads.
D.v.s. der skal være bord og stole/bænk i  

 rummet, og det skal være passende indrettet med isolering, varme, belysning,  

 vinduer samt en loftshøjde, der er passende til funktionen.
For så vidt angår skemaets højre del - de personer, som ikke har  

 tilsmudsende arbejde - kan der henvises til transportmidlet, hvis det er  

 rent, ryddeligt og indrettet med spisefaciliteter d.v.s. thermobeholder til  

 opbevaring af mad og drikke og en »bordplade«.
Førersædet kan ikke  

 accepteres, idet rattet vil genere muligheden for at spise ved  

 »bordpladen«.
 Passagersædet kan bruges.
 I en traktor, hvor der normalt kun er et sæde, kan førersædet accepteres,  

 hvis det kan drejes på en måde, så rattet ikke generer, når der skal spises.
Håndvask Hvor det er muligt, skal håndvasken være tilsluttet rindende vand.
Der  

 skal være adgang til varmt vand, hvis det af sundhedshensyn er nødvendigt,  

 for at kunne rengøre sig forsvarligt.
 Af sundheds- og hygiejnehensyn skal det være muligt at vaske hænder i  

 forbindelse med toiletbesøg og spisning m.m.
Hvor de ansatte møder og slutter arbejdsdagen på en stilleplads, kan  

 håndvask på arbejdsstedet godt foretages fra en dunk vand med tappehane.
Det  

 er ofte nødvendigt, at supplere med rensecreme, håndklæder og hudcreme.
Omklædning og opbevaring af tøj og ejendele Omklædning skal være mulig, hvis arbejdets art indebærer, at der skal  

 foretages omklædning.
Omklædning vil normalt foregå ved arbejdstids ophør, i  

 særlige tilfælde også ved spisepauser.
 Hver person skal kunne opbevare tøj og personlige ejendele forsvarligt i  

 et aflåst rum, skab eller taskeboks.
 Personer, der er beskæftiget med meget fysisk anstrengende, meget  

 støvende, stærk tilsmudsede eller sundhedsskadeligt arbejde og som derfor  

 skal have velfærdsfaciliteter, som angivet i den venstre del af skemaet,  

 bilag 1, skal i forbindelse med baderummet have mulighed for adskilt  

 opbevaring af arbejdstøj og gangtøj (2 skabe eller dobbeltskab).
 I særlige tilfælde, hvor der foregår arbejde, der kræver egentlig  

 omklædning fx før spisepauser, og hvor arbejdet tilrettelægges, så  

 omklædningsrummet tilknyttet baderummet ikke kan anvendes, skal der være  

 omklædningsrum med passende opbevaringsmulighed for rent tøj og skab til  

 rådighed.
 Dette omklædningsrum skal være passende beliggende i forhold til  

 arbejdsstedet og indrettes med et passende gulvareal og loftshøjde, og det  

 skal være funktionelt.
Tørring af tøj Hvor der er en risiko for, at tøjet bliver vådt fx.
- hjemmehjælperen der cykler mellem to besøg eller grødeskærerarbejde  

 (åmænd), eller andre, der bliver våde ved arbejde der uopsætteligt skal gennemføres  

 fx - ledningsreparation, skal der være mulighed for at tøjet kan tørres.
Dette kan gøres på  

 virksomhedens hjemstedsadresse eller, om nødvendigt på arbejdsstedet.
Som et  

 minimum skal der være en fælles bøjlestand, og rummet skal kunne opvarmes.
Bad Hvis arbejdet medfører, at den ansatte udsættes for en eller flere af de  

 særlige påvirkninger, der er omtalt i skemaets venstre del, skal der være en  

 bademulighed.
 Badet skal anbringes i forbindelse med omklædningsdelen, have en størrelse  

 på mindst 80 x 80 cm og være tilsluttet varmt og koldt vand.
Hvis bad m.v. stilles til rådighed på et af arbejdsgiveren etableret  

 samlingssted eller udgangssted skal kravene til velfærdsfaciliteter i  

 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning opfyldes, jf.
At-meddelse 1.01.11.
Hvis den ansatte, i forbindelse med udearbejde, bor på hotel og arbejdet  

 jf.
APV'en er omfattet af skemaets venstre del, kan der ikke henvises til  

 hotellets badeværelse, fordi det »normalt« ikke ejes og renholdes  

 af arbejdsgiveren.
Samtidig vil der være en risiko for, at de ansatte der  

 arbejder med sundhedsskadelige materialer og/eller metoder, kan sprede dette  

 til omgivelserne - baderummet.
 For ansatte i skoven, med bolig i eller tæt ved skoven, accepteres det, at  

 der henvises til badefaciliteter i egen bolig - også når der arbejdes med  

 bekæmpelsesmidler - under forudsætning af at de anvender personlige  

 værnemidler under arbejdet med bekæmpelsesmidlerne jf. vejledningen i  

 Arbejdstilsynets folder »Sikkerhed ved bekæmpelsesmidler«, og at  

 værnemidlerne tages af efter brug, rengøres og opbevares på et  

 hensigtsmæssigt sted uden for boligen.
Særbekendtgørelser Opmærksomheden henledes på, at der i særbekendtgørelsen fx om  

 kloakarbejde, asbest, epoxy og polyurethan er særlige afsnit om  

 velfærdsforanstaltninger.
Bilag 1 Vejledende oversigt over krav til velfærdsfaciliteter efter skiftende  

 arbejdssteders indretning STOR FYSISK ANSTRENGELSE, MEGET STØVENDE, STÆRKT TILSMUDSENDE ELLER  

 SUNDHEDSSKADELIGT ARBEJDE --------------------------------------------------------------------- Eksempler på fag:
 Bygningsarbejder, skorstensfejer, gasfyrsmontør, oliefyrsmontør, vejmand,  

 skovarbejder*, transport af døde dyr.
 * Det accepteres, at ansatte med bolig i skoven, der arbejder med  

 bekæmpelsesmidler, henvises til badefaciliteter i egen bolig, under  

 forudsætning af, at de under dette arbejde anvender personlige værnemidler  

 i.h.t. vejledningen i At's folder »Sikkerhed ved bekæmpelsesmidler (maj  

 1989)», og at værnemidlerne efter brug tages af, rengøres og opbevares  

 på et hensigtsmæssigt sted uden for boligen.
IKKE STOR FYSISK ANSTRENGELSE, IKKE MEGET STØVENDE, IKKE STÆRKT  

 TILSMUDSENDE ELLER IKKE SUNDHEDSSKADELIGT ARBEJDE --------------------------------------------------------------------- Eksempler på fag:
Fastlagt rute: Buschauffører, hjemmehjælper, dagligvareleverandør,  

 postbud.
Ikke fastlagt rute**: Repræsentant, tilsynsførende, TV og  

 radioleverandør, hvidevareleverandør, vejmand.
 BAGGRUND:
 - Bekendtgørelse om skiftende arbejdssteders indretning.
 Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
