En ændret fortolkning af stempellovens § 57 A, stk. 4, medfører en vis  

 udvidelse af området for godtgørelse af stempelafgift.
Efter hidtidig praksis  

 har man krævet ejerpantebrevet helt aflyst, som betingelse for godtgørelse.  

 Ændringen betyder i praksis, at godtgørelse kan gives også ved delvis  

 nedlysning af ejerpantebrevet.
 En bank har indbragt en stempelresolution af 20. april 1989 fra  

 Nordjyllands Statsamt vedrørende stempelrefusion på et udstedt  

 byggelånsejerpantebrev i forbindelse med nedlysning af dette.
 Sagen angår spørgsmål om godtgørelse af stempelafgift i henhold til  

 stempellovens § 57 A, stk. 4.
 Aflyses et ejerpantebrev, der er stillet til sikkerhed for en byggekredit,  

 senest 2 år efter udstedelsen, godtgøres forskellen mellem 4 pct. og 1,5 pct.
 Efter hidtidig praksis har man krævet ejerpantebrevet helt aflyst, som  

 betingelse for godtgørelse.
 Told- og Skattestyrelsen har over for Skatteministeriet, Departementet,  

 indstillet, at praksis ændres, således at godtgørelse kan gives også ved  

 delvis nedlysning af ejerpantebrevet.
 Departementet har nu tiltrådt Told- og Skattestyrelsens indstilling.
 Det foreliggende ejerpantebrev, der er stemplet af værdipåtegningen stor  

 355.000 kr., er nedlyst til 100.000 kr.
 Ejerpantebrevet vil efter den ny praksis kunne godtgøres med 2,5 pct. af  

 255.000 kr.
 Man har d.d. anmodet Nordjyllands Statsamt om at omgøre sin afgørelse i  

 overensstemmelse hermed.
 (* 1) Offentliggjort i Skat nr. 12, 1990.
