Nr LSF 258 Forslag til Lov om ændring af lov om merværdiafgift (momsloven) (Delvis  

 fradragsret for hotel- og restaurationsudgifter) Fremsat af skatteministeren (Carsten Koch) den 4. maj 1995 Vedtaget ved tredjebehandling den 30. maj 1995 Lov nr. 428 af 14/06/1995 § 1 I lov nr. 375 af 18. maj 1994 om merværdiafgift (momsloven), som ændret  

 senest ved § 1 i lov nr. 1114 af 21. december 1994, foretages følgende  

 ændringer:
 1. I § 5, stk. 2, ændres »§ 42, stk. 1 og 2« til:  

 »§ 42, stk. 1 og 3«.
 2. § 42, stk. 1, nr. 5, affattes således:
 »5) underholdning, restaurationsydelser, repræsentation og gaver, jf.  

 dog stk. 2,».
 3. I § 42, stk. 1, nr. 6, indsættes efter  

 »hotelophold,»: »jf. dog stk. 2,».
 4. I § 42 indsættes efter stk. 1 som nyt stykke:
»Stk. 2. Virksomheder kan uanset bestemmelserne i stk. 1, nr.  

 5 og 6, fradrage 25 pct. af afgift af hotel- og restaurationsydelser, i det  

 omfang udgifterne hertil er af strengt erhvervsmæssig karakter.« Stk. 2 og 3 bliver herefter stk. 3 og 4.
 5. § 42, stk. 2, der bliver stk. 3, affattes således:
»Stk. 3. Virksomheder, der driver kursusvirksomhed efter §  

 13, stk. 1, nr. 3, 2. pkt., kan fradrage 25 pct. af afgift af indkøb m.v.,  

 som vedrører overnatning og bespisning af virksomhedens kursusdeltagere m.v.,  

 i det omfang indkøbet heraf står i et rimeligt forhold til de afholdte  

 kurser.« 6. I § 79, stk. 4, nr. 5, ændres »§ 42, stk. 1 og  

 2« til: »§ 42, stk. 1, 2 og 3«.
§ 2 Stk. 1. Loven træder i kraft den 1. september 1995.
 Stk. 2. § 1, nr. 4, har virkning for hotelophold og  

 restaurationsbesøg, der finder sted fra og med lovens ikrafttrædelsesdato.
 Stk. 3. § 1, nr. 5, har virkning for indkøb m.v. fra og med lovens  

 ikrafttrædelsesdato.
Oprindeligt fremsat forslag § 1 I lov nr. 375 af 18. maj 1994 om merværdiafgift (momsloven), som ændret  

 senest ved § 1 i lov nr. 1114 af 21. december 1994, foretages følgende  

 ændringer:
 1. I § 5, stk. 2, ændres »§ 42, stk. 1 og 2« til:  

 »§ 42, stk. 1 og 3«.
 2. § 42, stk. 1, nr. 5, affattes således:
 »5) underholdning, restaurationsydelser, repræsentation og gaver, jf.  

 dog stk. 2,».
 3. I § 42, stk. 1, nr. 6, indsættes efter  

 »hotelophold,» : »jf. dog stk. 2,».
 4. I § 42 indsættes efter stk. 1 som nyt stykke:
 »Stk. 2. Virksomheder kan uanset bestemmelserne i stk. 1, nr. 5 og 6,  

 fradrage 25 pct. af afgift af hotel- og restaurationsydelser, i det omfang  

 udgifterne hertil er af streng erhvervsmæssig karakter.«.
 Stk. 2 og 3 bliver herefter stk. 3 og 4.
 5. § 42, stk. 2, der bliver stk. 3, affattes således:
 » Stk. 3. Virksomheder, der driver kursusvirksomhed efter §  

 13, stk. 1, nr. 3, 2. pkt., kan fradrage 25 pct. af afgift af indkøb m.v.,  

 som vedrører overnatning og bespisning af virksomhedens kursusdeltagere m.v.,  

 i det omfang indkøbet heraf står i et rimeligt forhold til de afholdte  

 kurser.«.
 6. I § 79, stk. 4, nr. 5, ændres »§ 42, stk. 1 og  

 2« til: »§ 42, stk. 1, 2 og 3«.
§ 2 Stk. 1. Loven træder i kraft den 1. september 1995.
 Stk. 2. § 1, nr. 4, har virkning for hotelophold og  

 restaurationsbesøg, der finder sted fra og med lovens ikrafttrædelsesdato.
 Stk. 3. § 1, nr. 5, har virkning for indkøb m.v. fra og med lovens  

 ikrafttrædelsesdato.
Bemærkninger til lovforslaget Almindelige bemærkninger Forslaget er en udmøntning af finanslovsaftalen for 1995 mellem  

 regeringen, Venstre og Det konservative Folkeparti.
Det foreslås, at der indføres en begrænset fradragsret for de  

 momsregistrerede virksomheders udgifter til hotelophold og  

 restaurationsbesøg.
Der foreslås således et fradrag på 25 pct. af disse  

 indkøb.
Forslaget skønnes at medføre et årligt provenutab i størrelsesordenen 280  

 mill. kr.
Ved ikrafttræden den 1. september 1995 vil det optjente provenu for  

 1995 falde med ca. 95 mill. kr., hvorved udmøntes de 75 mill. kr., der i  

 finanslovsaftalen for 1995 er afsat til at forbedre vilkårene for  

 hotelbranchen/turismen.
Fradraget er betinget af, at de pågældende udgifter  

 er afholdt i forbindelse med virksomhedens afgiftspligtige aktiviteter.
På  

 grund af udgifternes karakter præciseres det, at udgifterne skal være af  

 streng erhvervsmæssig karakter i overensstemmelse med kravene efter EU's 6.  

 momsdirektiv.
Udgifter til hotelophold og restaurationbesøg af delvis privat  

 karakter giver derfor ikke ret til fradrag.
Tilsvarende vil udgifter til  

 hotelophold og restaurationsbesøg, som ikke står i et rimeligt forhold til  

 det erhvervsmæssige formål med udgiften, kun kunne fradrages på grundlag af  

 et reduceret beløb svarende til sædvanlige hotel- og restaurationsudgifter  

 under hensyn til det gældende prisniveau.
 Der foreslås en tilsvarende fradragsret på 25 pct. af afgiften af  

 kursusvirksomheders indkøb, som vedrører overnatning og bespisning af  

 virksomhedens kursusdeltagere.
Provenumæssige konsekvenser Forslaget vurderes at medføre, at der bliver mulighed for at kunne afløfte  

 365 mill. kr. (25 pct. af ca. 1.450 mill. kr.) i moms på erhvervsmæssige  

 hotel- og restaurationsudgifter.
Heraf vil ca. 265 mill. kr. vedrøre danske  

 erhvervsvirksomheder, herunder bespisning m.v. af forretningsforbindelser med  

 ca. 100 mill. kr., og ca. 100 mill. kr. vedrøre udenlandske  

 erhvervsvirksomheder.
Ved indførelse af 25 pct. momsafløftningsret vil de danske  

 momsregistrerede virksomheders omkostninger umiddelbart falde med 265 mill.  

 kr.
En mindre del heraf vil tilfalde hotellerne m.v.
 På kort sigt kan man dog regne med, at statens umiddelbare provenutab vil  

 medføre stigende erhvervsindkomster og dermed større skattebetalinger på ca.  

 65 mill. kr.
Det umiddelbare provenutab vil således udgøre ca. 300 mill. kr., når man  

 tager hensyn til de kortsigtede indkomstskattevirkninger.
Det skal yderligere  

 bemærkes, at når der gives delvis momsafløftningsret, vil det danske  

 momsgrundlag, hvoraf der beregnes bidrag til EU, falde.
Virkningen heraf er  

 ca. 20 mill. kr.
De samlede provenuvirkninger vil således være ca. 280 mill.  

 kr. på årsbasis.
Ved ikrafttræden den 1. september 1995 vil det optjente  

 provenu for 1995 falde med ca. 95 mill. kr.
 Fordelt på finansår er virkningerne:
Miljømæssige konsekvenser Forslaget har ikke specielle miljømæssige konsekvenser.
Erhvervsøkonomiske konsekvenser Af momsprovenuet på 365 mill. kr. vil ca. 100 mill. kr. vedrøre  

 udenlandske erhvervsvirksomheders hotelophold m.v. i Danmark og 265 mill. kr.  

 danske erhvervsvirksomheders hotelophold m.v. her i landet.
Momsafløftningen vil gøre det billigere for udenlandske virksomheder at bo  

 på hotel m.v. i Danmark.
For individuelle rejsende vil dette næppe medføre  

 nogen større stigning i antallet af overnatninger, men der bliver et vist  

 incitament til i videre udstrækning at afholde kurser og konferencer i  

 Danmark.
Antallet af udenlandske overnatninger vil måske stige med et par  

 procent.
 Momsafløftningsretten vil også gøre det billigere for danske  

 erhvervsvirksomheder at købe erhvervsmæssige hotel- og restaurationsydelser,  

 hvilket vil få efterspørgslen efter hotel- og restaurationsydelser til at  

 stige.
 Samlet vil hotel- og restaurationsbranchen sandsynligvis opnå en vis  

 mængdemæssig fremgang i afsætningen.
Forholdet til EU-retten Efter artikel 17, stk. 6, i 6. momsdirektiv kan medlemslandene give adgang  

 til at fradrage visse udgifter til indgående afgift, f.eks. hotel- og  

 restaurationsudgifter, af streng erhvervsmæssig karakter, indtil der er  

 vedtaget fælles regler herom.
EU-kommissionens embedsmænd har på et tidligere  

 tidspunkt under hånden oplyst, at man er enig i denne opfattelse.  

 Lovforslaget falder i øvrigt inden for et tidligere ikke vedtaget forslag til  

 et 12. momsdirektiv fra Kommissionen, hvorefter der skal være fradragsret for  

 bl.a. hotel- og restaurationsudgifter, i det omfang disse udgifter er af  

 streng erhvervsmæssig karakter.
Administrative konsekvenser Lovforslaget skønnes at medføre et årligt merforbrug på 10 årsværk til  

 kontrol.
Derudover skønnes forslaget ikke at have nævneværdige administrative  

 konsekvenser.
Spaltehenvisninger Lov 1994 nr. 1114 (L 60). FT 1994-95 : sp. 891, 1195, 1707, 1944. Till.
A  

 658, B 134.
Bemærkninger til forslagets enkelte bestemmelser Til § 1 Til nr. 1 Ændringen er en konsekvens af ændringen i nr. 4.
Til nr. 2 Det foreslås, at § 42, stk. 1, nr. 5, præciseres i overensstemmelse med 6.  

 momsdirektiv.
Efter det gældende nr. 5 er der ikke fradragsret for  

 repræsentation og gaver.
Det foreslås, at der udover disse udgifter nævnes  

 underholdning og restaurationsydelser.
Der sker ikke med denne præcisering af  

 bestemmelsen nogen ændring af den gældende retstilstand på området, men alene  

 en sproglig tilpasning til direktivteksten.
I bestemmelsen indsættes samtidig  

 en henvisning til den foreslåede nye § 42, stk. 2, jf. bemærkningerne til nr.  

 4.
Til nr. 3 Ændringen er en konsekvens af ændringen i nr. 4, hvorefter der indføres en  

 begrænset fradragsret for afgift af udgifter til hotelophold og  

 restaurationsydelser.
Til nr. 4 Det foreslås, at der indføres en begrænset fradragsret på 25 pct. af  

 afgiften af hotel- og restaurationsydelser.
Restaurationsydelser omfatter  

 alene udgifter til egentlige restaurationsbesøg, men ikke udgifter til  

 forretningsfrokoster og -middage i virksomhedens egen kantine.
Der henvises i  

 øvrigt til forslagets almindelige bemærkninger.
Til nr. 5 Ændringen er en konsekvens af ændringen i nr. 4. Det foreslås således, at  

 der indføres samme begrænsede fradragsret på 25 pct. for virksomheder, der  

 driver afgiftspligtig kursusvirksomhed efter lovens § 13, stk. 1, nr. 3, 2.  

 pkt., med hensyn til disse virksomheders indkøb m.v., som vedrører  

 overnatning og bespisning af virksomhedens kursusdeltagere m.v.
Det er en  

 betingelse for fradragsretten, at indkøbene m.v. står i et rimeligt forhold  

 til de afholdte kurser m.v.
Til nr. 6 Ændringen er en konsekvens af ændringerne i nr. 4 og 5.
Til § 2 Det foreslås, at loven træder i kraft den 1. september 1995 og har  

 virkning for henholdsvis hotelophold og restaurationsbesøg, der finder sted  

 fra og med denne dato, og indkøb fra samme dato, som vedrører overnatning og  

 bespisning af kursister i kursusvirksomheder.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 375 af 18. maj 1994 om merværdiafgift (momsloven), som senest  

 ændret ved § 1 i lov nr. 1114 af 21. december 1994, foretages følgende  

 ændringer:
 1. I § 5, stk. 2, ændres »§ 42, stk. 1 og 2« til:  

 »§ 42, stk. 1 og 3«.
§ 5. - - - Stk. 2. Med levering mod vederlag sidestilles udtagning af varer  

 og ydelser, når de tages i anvendelse til formål som nævnt i § 42, stk. 1 og  

 2, såfremt der er opnået fuld eller delvis fradragsret ved indkøb,  

 fremstilling m.v. af de pågældende varer og ydelser.
Stk. 3. - - - Stk. 4. - - - 2. § 42, stk. 1, nr. 5, affattes således:
 »5) underholdning, restaurationsydelser, repræsentation og gaver, jf.  

 dog stk. 2,».
 3. I § 42, stk. 1, nr. 6, indsættes efter »hotelophold,»  

 : »jf. dog stk. 2,».
 4. I § 42 indsættes efter stk. 1 som nyt stykke:
 » Stk. 2. Virksomheder kan uanset bestemmelserne i stk. 1, nr.  

 5 og 6, fradrage 25 pct. af afgift af hotel- og restaurationsydelser, i det  

 omfang udgifterne hertil er af streng erhvervsmæssig karakter.«.
 Stk. 2 og 3 bliver herefter stk. 3 og 4.
 5. § 42, stk. 2, der bliver stk. 3, affattes således:
 » Stk. 3. Virksomheder, der driver kursusvirksomhed efter §  

 13, stk. 1, nr. 3, 2. pkt., kan fradrage 25 pct. af afgift af indkøb m.v.,  

 som vedrører overnatning og bespisning af virksomhedens kursusdeltagere m.v.,  

 i det omfang indkøbet heraf står i et rimeligt forhold til de afholdte  

 kurser.«.
§ 42. Virksomheder kan ikke fradrage afgift af indkøb m.v., som  

 vedrører 1) kost til virksomhedens indehaver og personale, 2) anskaffelse og drift af bolig for virksomhedens indehaver og personale, 3) naturalaflønning af virksomhedens personale, 4) anskaffelse og drift af vuggestuer, børnehaver, fritidshjem, feriehjem,  

 sommerhuse og lign. for virksomhedens personale, 5) repræsentation og gaver, 6) hotelophold, 7) anskaffelse og drift af personmotorkøretøjer, der er indrettet til  

 befordring af ikke mere end 9 personer.
 Stk. 2. Virksomheder, der driver kursusvirksomhed efter § 13, stk.  

 1, nr. 3, 2. pkt., kan ikke fradrage afgift af indkøb m.v., som vedrører  

 overnatning og bespisning af virksomhedens kursusdeltagere m.v.
 Stk. 3. Virksomheder, der forhandler eller udlejer motorkøretøjer,  

 eller som driver køreskole, kan uanset bestemmelsen i stk. 1, nr. 7, fradrage  

 afgiften af indkøb m.v. til disse formål.
 6. I § 79, stk. 4, nr. 5, ændres »§ 42, stk. 1 og  

 2« til: »§ 42, stk. 1, 2 og 3«.
§ 79. Skatteministeren nedsætter et nævn bestående af 6 medlemmer,  

 der skal repræsentere et alsidigt kendskab til administrations- og  

 erhvervsforhold.
Nævnets formand udpeges af skatteministeren.
Stk. 2. - - - Stk. 3. - - - Stk. 4. Nævnet har den endelige administrative afgørelse af 1) spørgsmål om omfanget af de varer og ydelser, der er fritaget for  

 afgift efter § 13 2) spørgsmål om afgiftsgrundlaget efter § 27, stk. 1-4, og §§ 28-31 3) spørgsmål om omfanget af de i § 34, stk. 1, nr. 8, og § 36, stk. 1, nr.  

 4, omhandlede fritagelser 4) spørgsmål om omfanget af den i § 34, stk. 1, nr. 14, omhandlede  

 fritagelse.
Sådanne spørgsmål indbringes direkte for nævnet, der træffer  

 afgørelse som eneste administrative myndighed 5) spørgsmål om omfanget af fradragsretten efter § 37, § 38, stk. 1-3, §  

 39, § 40, § 41 og § 42, stk. 1 og 2 6) spørgsmål om, hvad der er offentlig forsyningsvirksomhed efter § 3,  

 stk. 2, nr. 2 7) klager over de af de statslige told- og skattemyndigheder i henhold til  

 § 77, stk. 2, foretagne skønsmæssige ansættelser.
