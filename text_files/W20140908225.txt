Pressenævnets kendelse i sag nr. 14-70-00612 Resumé Metroxpress skrev på mx.dk artiklen Moren i Sindal-ulykken frikendt for uagtsomt manddrab, hvilket fik en læser til at klage over at blive misinformeret.
Pressenævnet afviser klagen, fordi det kun er personer, virksomheder, organisationer og lignende, der på en eller anden måde er med i artiklen eller på billederne, der har ret til at klage.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke er direkte eller indirekte omtalt eller afbilledet i artiklen, har hun ikke en sådan interesse, at der er grundlag for at behandle klagen.
Det forhold, at hun er avislæser, kan ikke føre til et andet resultat.
Klagen afvises derfor, jf. medieansvarsloven § 43, stk. 2, nr. 2.
[Klager] har klaget til Pressenævnet over artiklen Moren i Sindal-ulykken frikendt for uagtsomt manddrab bragt på mx.dk (Metroxpress) den 23. januar 2014, idet hun mener, at god presseskik er tilsidesat.
[Klager] har til støtte for klagen blandt andet anført, at hun og andre avislæsere bliver misinformeret i pressen.
Hun mener ikke, at klageberettigelsen er så snæver, at det er en betingelse, at en læser personligt skal være omtalt eller afbilledet.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke er direkte eller indirekte omtalt eller afbilledet i artiklen, har hun ikke en sådan interesse, at der er grundlag for at behandle klagen.
Det forhold, at hun er avislæser, kan ikke føre til et andet resultat.
Klagen afvises derfor, jf. medieansvarsloven § 43, stk. 2, nr. 2.
