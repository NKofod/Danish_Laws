dansk/spansk dboverenskomst Referencer:  LV 1993 D.E Spanien, S.C.1.2.4.4.1 og SEL § 13 - Udbytte, - dansk-spansk dobbeltbeskatningsoverenskomst Sagens omstændigheder var følgende:
 Spørgsmål 1:
Vil udbetalinger, oppebåret af A A/S i sin egenskab af kommanditist  

 i et kommanditselskab hjemmehørende i Spanien, kvalificere som udbytte  

 omfattet af art. 10, stk. 3, i den dansk-spanske overenskomst til  

 undgåelse af dobbeltbeskatning, i det omfang den til grund for  

 udbetalingen liggende indkomst skattemæssigt behandles som indkomst  

 erhvervet af et spansk aktieselskab? Spørgsmål 2:
Hvis ja, vil dette udbytte i medfør af selskabsskattelovens § 13,  

 stk. 3, være skattefrit for A A/S, som ejer mere end 50 pct. af  

 kapitalen i det udbyttegivende kommanditselskab? Svar:
ad spm. 1: ja ad spm. 2: nej Der henvises i øvrigt til nedenstående sagsfremstilling og  

 begrundelse.
 Sagsfremstilling og begrundelse:
A A/S påtænker at erhverve mindst 50 pct. af et i Spanien  

 hjemmehørende kommanditselskab (sociedad en comandita) med hjemsted i  

 den spanske by B.
Kommanditselskabet ejer og udlejer forretningsejendomme i  

 Spanien.
 Revisionsfirmaet har oplyst, at for skatteåret 1991 og tidligere  

 blev kommanditselskaber i Spanien anset som ikke-selvstændige  

 skattesubjekter, således at indkomster m.v. blev beskattet hos de  

 enkelte selskabsdeltagere, præcis som i Danmark.
 Med virkning fra skatteåret 1992 er der imidlertid indført  

 selskabsbeskatning for så vidt angår kommanditanparter ejet af  

 udenlandske kommanditister.
Det er oplyst, at kommanditselskabet er organiseret på samme  

 måde med hensyn til hæftelse som danske kommanditselskaber.
Der  

 er en komplementar, der hæfter personligt og solidarisk, og en  

 række kommanditister, der hæfter begrænset med deres  

 indskud.
Beskatningen gennemføres som en normal selskabsbeskatning under  

 anvendelse af den for spanske selskaber gældende selskabsskatteprocent  

 på 35. Udbetalinger fra det spanske K/S til dets udenlandske ejere  

 anses i Spanien for udbytteudlodninger, som pålægges den i  

 overenskomstens artikel 10, stk. 2, anførte skat på 10 pct.,  

 når modtageren er et selskab, som ejer mindst 50 pct.
Af kapitalen i  

 det udbyttebetalende selskab.
Revisionsfirmaet har i den forbindelse nævnt, at udbytte er  

 defineret i overenskomstens artikel 10, stk. 3, hvori anføres:  

 »Udtrykket 'udbytte' betyder i denne artikel indkomst af aktier,  

 udbyttebeviser eller udbytterettigheder, mineaktier, stifterandele eller,  

 bortset fra gældsfordringer, andre rettigheder til andel i fortjeneste,  

 såvel som indkomst fra andre selskabsrettigheder, der sidestilles med  

 indkomst fra aktier i henhold til skattelovgivningen i den skat, i hvilken  

 det selskab, der foretager udlodningen, er hjemmehørende.« Artiklen svarer indholdsmæssigt til OECD-modeloverenskomstens  

 artikel 10, stk. 3. I kommentarerne til artiklen anføres under punkt  

 27: »Udbetaling af overskud fra interessentskaber er ikke udbytte i  

 definitionens forstand, med mindre interessentskaberne i den stat, hvor deres  

 effektive ledelse har sæde, undergives en skattemæssig  

 behandling, der væsentligst svarer til den, som aktieselskaber  

 undergives (f.eks. i Belgien, Portugal og Spanien og ligeledes i Frankrig med  

 hensyn til udbetalinger til »commanditaires« i »socieetees en commandite  

 simple«). På den anden side kan det i bilaterale overenskomster  

 være nødvendigt at foretage tydeliggørelse i  

 tilfælde, hvor en kontraherende stats lovgivning giver ejeren af aktier  

 i et selskab ret til under visse omstændigheder at vælge at blive  

 beskattet som interessent eller omvendt giver interessenten i et  

 interessentskab ret til at vælge beskatning som ejer af aktier i et  

 selskab.« Revisionsfirmaet har oplyst, at der ikke er valgfrihed i Spanien med  

 hensyn til kommanditselskabers beskatning.
Med virkning for skatteåret  

 1992 skal kommanditselskaber med udenlandske ejere beskattes som  

 aktieselskaber.
Punkt 26 i kommentarerne anviser således, at  

 kildestatens nationale lovgivning bør lægges til grund ved  

 kvalifikation af udbetalinger af overskud fra spanske kommanditselskaber til  

 danske kapitalejere.
Dette fortolkningsbidrag harmonerer med Ligningsrådets opfattelse i  

 den i TfS 1992, 103 citerede bindende forhåndsbesked om udbytter fra  

 Irland samt med Told- og Skattestyrelsens samme sted refererede kommentarer  

 hertil.
Ligningsrådet fastslog her, at udbetaling fra et irsk selskab  

 til en dansk aktionær i medfør af ligningslovens § 16 B, stk. 2,  

 jf. stk. 3, var at anse som udbytte.
Dette udbytte skulle imidlertid ikke  

 anses som udbytte i henhold til den dansk-irske  

 dobbeltbeskatningsoverenskomst, fordi Irland ikke behandlede udbetalingen som  

 et udbytte.
Med andre ord, Ligningsrådet lod kildestatens kvalifikation  

 af den omhandlede udbetaling være udslaggivende.
 Udformningen af den spansk-danske overenskomsts artikel 10, stk. 2,  

 sammenholdt med Ligningsrådets bindende forhåndsbesked i  

 Irlandssagen, medfører således efter revisionsfirmaets  

 opfattelse, at udbetalingen fra det spanske kommanditselskab til A A/S er at  

 anse som udbytte.
 Ligningsrådet udtalte følgende:
 Ad spørgsmål 1:
Efter den dansk-spanske dobbeltbeskatningsoverenskomst artikel 10, stk. 1,  

 kan udbytte, som betales af et selskab, der er hjemmehørende i en af  

 de to stater, til en person, som er hjemmehørende i den anden stat,  

 beskattes i denne stat.
Bestemmelsen anvendes også på udbytte til  

 et selskab, idet udtrykket 'person' ifølge overenskomstens artikel 3,  

 stk. 1 d, omfatter en fysisk person, et selskab og enhver anden  

 sammenslutning af personer.
 Samtidig kan udbyttet beskattes i den stat, hvor det selskab, der  

 udbetaler udbyttet, er hjemmehørende med nærmere fastsatte  

 satser, jf. artikel 10, stk. 2.
Hvis modtageren af udbyttet er et selskab (bortset fra et  

 interessentskab), som direkte ejer mindst 50 pct. af kapitalen i det selskab,  

 som betaler udbyttet, er satsen 10 pct. af bruttoudbyttet.
Udbytte er i denne  

 forbindelse defineret i artikel 10, stk. 3, jf. ovenfor.
 Idet det forudsættes, at der ikke er tale om gældsfordringer,  

 skal der være tale om indkomst fra selskabsrettigheder, der sidestilles  

 med indkomst fra aktier i henhold til skattelovgivningen i den stat, i  

 hvilken det udloddende selskab er hjemmehørende.
 For at anvende denne bestemmelse, er det en forudsætning, at at der  

 er tale om et selskab som defineret i overenskomstens artikel 3, stk. 1 e,  

 som er hjemmehørende i mindst en af de to stater, jf. artikel 1 og  

 nærmere i artikel 4, stk. 3.
Artikel 1 svarer til OECD-modeloverenskomstens bestemmelse.
I kommentaren  

 hertil anføres i pkt. 2-6, at de forskellige OECD-medlemsstaters  

 nationale lovgivning behandler interessentskaber så forskelligt, at der  

 hidtil ikke har kunnet findes en ensartet løsning, som ville  

 være acceptabel for alle eller blot for et flertal af medlemsstaterne.  

 Problemerne er bl.a. knyttet til beskatning som selvstændigt  

 skattesubjekt i nogle lande, men som ikke selvstændigt skattesubjekt i  

 andre.
 Dette problem gælder også kommanditselskaber, som denne sag  

 viser.
 I relation til spørgsmålet om et interessentskab kan anvende  

 overenskomstens bestemmelser, fremgår det af kommentaren i pkt. 3, at i  

 tilfælde, hvor et interessentskab behandles som et selskab eller  

 beskattes på samme måde, kan der med rimelighed argumenteres for,  

 at interessentskabet er hjemmehørende i den stat, der beskatter  

 interessentskabet på det grundlag, der nævnes i artikel 4, stk.  

 1, og derfor, som omfattet af overenskomstens anvendelsesområde, er  

 berettiget til de fordele, der følger heraf.
 Omvendt vil anvendelsen af overenskomsten på interessentskaber i  

 tilfælde, hvor alene den enkelte interessent beskattes af dennes andel  

 i interessentskabets indtægt, kunne nægtes, når der ikke er  

 truffet nogen særlig bestemmelse, der omfatter interessentskaber.
 Den anførte argumentation må anvendes analogt på  

 kommanditselskaber, hvor der foreligger et tilsvarende problem.
 På baggrund af de foreliggende oplysninger om beskatningen af  

 kommanditselskabet i Spanien, må kommanditselskabet anses for  

 berettiget til at anvende overenskomstens bestemmelser.
For så vidt angår artikel 4, stk. 3, fremgår det, at en  

 ikke-fysisk person skal anses for hjemmehørende i den stat, hvor dens  

 virkelige ledelse har sit sæde.
Bestemmelsen svarer til  

 OECD-modeloverenskomstens bestemmelse.
Af kommentaren til pkt. 21  

 fremgår, at bestemmelsen vedrører selskaber af andre  

 sammenslutninger, uanset om de er juridiske personer eller ikke.
 Det må som følge heraf ved besparelsen forudsættes, at  

 kommanditselskabets virkelige ledelse fortsat, uanset A A/S erhverver mindst  

 50 pct. af kommanditselskabet, har sit sæde i Spanien.
Udtrykket 'selskab' betyder efter artikel 3, stk.1 e, enhver juridisk  

 person eller enhver sammenslutning, der i skattemæssig henseende  

 behandles som en juridisk person.
Bestemmelsen svarer til  

 OECD-modeloverenskomstens artikel 3, stk. 1 b, hvortil det i kommentaren pkt.  

 3 er nævnt, at udtrykket 'selskab' dækker enhver anden  

 skattepligtig sammenslutning, som behandles som en juridisk person i henhold  

 til skattelovene i den stat, hvori den er oprettet.
Det nævnes  

 også, at bestemmelsen er formuleret med særlig hensyntagen til  

 artiklen om udbytte.
 Som følge af de foreliggende oplysninger om ændring af de  

 spanske regler vedrørende beskatning af kommanditselskaber samt  

 kommentarerne til artikel 3, stk. 1 b, kan kommanditselskabet anses som et  

 selskab ved anvendelsen af overenskomsten.
 Når dette sammenholdes med artikel 10, stk. 3, og kommentaren til  

 den tilsvarende bestemmelse i OECD-modeloverenskomsten i pkt. 27 og 28, jf.  

 ovenfor, medfører dette, at udbetalinger fra kommanditselskabet  

 må anses som udbytte ved anvendelsen af Overenskomstens artikel 10.
 Ad spørgsmål 2:
Forud for skatteåret 1961/62 blev kommanditselskaber beskattet som  

 selvstændige skattesubjekter på samme måde som  

 aktieselskaber, jf. statsskattelovens § 2, nr. 5 a.
Med vedtagelsen af  

 selskabsskatteloven, lov nr. 255 af 11/5 1960, blev dette ændret, jf.  

 lovens § 1, stk. 1, nr. 2, og § 38, idet partrederier, kommanditselskaber,  

 kommanditaktieselskaber og andre selskaber, hvor en eller flere af deltagerne  

 hæfter personligt for selskabets forpligtelser, ikke længere  

 skulle beskattes som selvstændige skattesubjekter.
Beskatningen er siden dette tidspunkt blevet gennemført som en  

 beskatning af deltagerne.
Dvs. som selvstændige erhvervsdrivende  

 på samme måde som deltagerne i et interessentskab, jf. senest  

 Skatteministeriets cirkulære nr. 136 af 7/11 1988 om  

 selskabsskattelovens kap. 1, pkt. 2, jf. også LV E.A.4.1 og E.F.2.
 Reglen i selskabsskattelovens § 13, stk. 1, nr. 2, om skattefrihed for  

 udbytter vedrører udbytter fra datterselskaber omfattet af  

 selskabsskattelovens § 1, nr. 1 og 2, som er hjemmehørende her i  

 landet.
 Denne regel finder tilsvarende anvendelse på visse udbytter fra  

 datterselskaber hjemmehørende i udlandet, jf. selskabsskattelovens §  

 13, stk. 3. Ved anvendelsen af reglen skal der være tale om udbytte fra  

 et selskab, hvori den til grund for det modtagne udbytte liggende  

 selskabsindkomst beskattes efter regler, der ikke i væsentlig grad  

 afviger fra reglerne her i landet.
Hertil knytter sig Skatteministeriets bekendtgørelse nr. 903 af  

 12/11 1992 om de nærmere betingelser.
Disse betingelser anses som  

 udgangspunkt for opfyldt fsv. angår det spanske selskabsskattesystem,  

 jf.
Skatteministeriets afgørelse i TfS 1989, 6.
Med hensyn til datterselskabet skal dette kunne anses som et  

 selvstændigt skattesubjekt, jf. selskabsskattelovens § 1, stk. 1, nr. 1  

 og 2. Dette medfører, at der skal være tale om et aktie- eller  

 anpartsselskab eller et lignende selskab, hvor ingen af deltagerne  

 hæfter personligt for selskabets forpligtelser, jf. henvisningen til  

 reglen om skattefrihed for udbytter fra danske datterselskaber.
Denne  

 betingelse er, grundet komplementarens hæftelse i kommanditselskabet,  

 ikke opfyldt.
Der skal endvidere være tale om udbytte, jf. ligningslovens § 16A,  

 jf.
Skatteministeriets cirkulære nr. 96 af 22/6 1993 pkt. 9.1. Overskud  

 fra et kommanditselskab beskattes imidlertid hos deltagerne i forhold til  

 deres andel i virksomheden, hvorved udbetalinger ikke behandles som udbytte.  

 Der henvises i den forbindelse også til Ligningsrådets bindende  

 forhåndsbesked om kommanditselskaber i Told & Skat Nyt 1992, 8, 247  

 og TfS 1992, 234.
 Ligningsrådet finder herefter ikke, at reglen i selskabsskattelovens  

 § 13, stk. 3, kan anvendes i dette tilfælde.
