Beretning afgivet af Retsudvalget den 12. april 2007 Beretning over Forslag til folketingsbeslutning om skærpelse  

 af straffen for flugtbilister [af Kim Christiansen (DF) m.fl.] 1. Udvalgsarbejdet Beslutningsforslaget blev fremsat den 13. december 2006 og var  

 til 1. behandling den 8. februar 2007. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlig henvendelse Udvalget har i forbindelse med udvalgsbehandlingen modtaget 1  

 skriftlig henvendelse fra Ulla Bensby, København K.
Justitsministeren har  

 over  

 for udvalget skriftligt kommenteret den skriftlige henvendelse til udvalget.
Spørgsmål Udvalget har stillet 6 spørgsmål til justitsministeren til  

 skriftlig besvarelse, som denne har besvaret.
2. Politiske bemærkninger Et flertal i udvalget (V, S, DF, KF og RV) finder, at der i  

 lyset af det usædvanlige antal sager med flugtbilister i efteråret 2006 er  

 behov for at vurdere problemet med flugtbilister nærmere.
Det gælder dels den  

 politimæssige indsats for at opspore og identificere flugtbilister, dels  

 sanktionsniveauet for overtrædelse af navnlig færdselslovens § 9 om pligten  

 til  

 at standse og yde hjælp til tilskadekomne ved et færdselsuheld, som den  

 pågældende med eller uden egen skyld bliver indblandet i.
Flertallet har derfor med tilfredshed noteret sig, at rigspolitiet  

 har gennemført en undersøgelse af problemets omfang og den typiske profil på  

 en  

 flugtbilist.
Udvalget har modtaget en kopi af undersøgelsesrapporten, som er  

 offentliggjort i marts 2007. Flertallet ser frem til at blive orienteret om,  

 hvad undersøgelsesrapportens konklusioner giver rigspolitiet anledning til  

 med  

 hensyn til den fremtidige politiindsats på området.
 Rigspolitiet har ikke inden for rammerne af undersøgelsen nærmere  

 kunnet belyse, hvad straffen isoleret set har været for overtrædelse af  

 færdselslovens § 9  eller eventuelt straffelovens § 253 om passivitet i  

 visse  

 nødsituationer  idet der i de alvorlige sager har været tale om en  

 samlet  

 straf for flere overtrædelser.
Justitsministeriet har i svaret på spørgsmål 3 oplyst, at  

 ministeriet har anmodet Rigsadvokaten om at gennemgå de i rapporten nævnte  

 sager med henblik på at vurdere, hvad sanktionen isoleret set kan antages at  

 være for overtrædelse af færdselslovens § 9 og straffelovens § 253, og i  

 hvilket omfang der i sager, hvor disse bestemmelser indgår, sker frakendelse  

 af  

 førerretten.
Rigsadvokatens undersøgelse forventes afsluttet i løbet af  

 sommeren 2007.
 Flertallet har noteret sig, at justitsministeren i den kommende  

 folketingssamling vil fremsætte lovforslag om skærpede sanktioner, hvis  

 Rigsadvokatens undersøgelse giver grundlag herfor.
 Flertallet ser frem til at modtage resultaterne af  

 Rigsadvokatens undersøgelse af sanktionsniveauet på området og blive  

 orienteret  

 om udfaldet af Justitsministeriets overvejelser i forlængelse heraf.
P. u. v.  

  

 Peter Skaarup  

  

 Formand Bilag 1 Oversigt over bilag vedrørende B 64 Bilagsnr.
Titel 1 Meddelelse om udvalgsbehandlingen indtil videre 2 Henvendelse af 8/2-07 fra Ulla Bensby, København K Oversigt over spørgsmål og svar vedrørende B 64 Spm.nr.
