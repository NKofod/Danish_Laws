 Et flertal fandt ikke, at amtsligningsrådets undladelse af at indhente  

 ligningskommissionens udtalelse, jf. skattestyrelseslovens § 18, stk. 5,  

 medførte ansættelsens ugyldighed, idet afgørelsen var truffet på samme  

 grundlag, som hvis udtalelse var indhentet.
A påstod den af amtsligningsrådet foretagne ansættelse af hans  

 skattepligtige indkomst for 1982 ophævet som ugyldigt foretaget.
Denne  

 påstand støttedes på, at amtsligningsrådet ved ansættelsen ikke havde  

 overholdt den i skattestyrelseslovens § 18, stk. 5, foreskrevne pligt til at  

 indhente en udtalelse fra ligningskommissionen, forinden amtsligningsrådet  

 traf en afgørelse.
Det fremgik af sagens oplysninger, at det i sagen i øvrigt omhandlede  

 kautionstab oprindeligt var godkendt af ligningskommissionen.
Afgørelsen var  

 truffet med tre stemmer for godkendelse af tabet, herunder formandens, og med  

 tre stemmer imod.
Sagen var herefter fremsendt til Statsskattedirektoratet  

 via amtsskatteinspektoratet i henhold til bestemmelsen i  

 skattestyrelseslovens § 16, der blandt andet fastsætter følgende:
 »Såfremt et medlem af et amtsligningsråd, en ligningskommission eller  

 et skatteråd ikke billiger en af de pågældende råd foretagen ansættelse, kan  

 han kræve sine indvendinger imod anstættelsen tilført forhandlingsprotokollen  

 og afskrift af protokollatet indsendt til Statsskattedirektoratet.
 Efter amtsskatteinspektoratets opfattelse var klageren ikke berettiget til  

 det pågældende kautionstab, og dette havde Statsskattedirektoratet tiltrådt.  

 Amtsskatteinspektoratet blev derfor anmodet om at foretage det videre  

 fornødne med henblik på ændring af klagerens ansættelse for indkomståret 1982  

 og ved kendelse i august 1985 var ansættelsen blevet forhøjet med  

 kautionstabet.
Statsskattedirektoratet udtalte bl.a. under sagens behandling for  

 Landsskatteretten, at den manglende høring af ligningskommissionen efter  

 Statsskattedirektoratets opfattelse ikke burde medføre ugyldighed.
Der var  

 herved lagt vægt på, at uanset, at § 18, stk. 5, i skattestyrelsesloven  

 formelt set ikke var overholdt, havde amtsligningsrådet i realiteten truffet  

 sin afgørelse på et grundlag, svarende til hvis en høring havde fundet sted.
To retsmedlemmer, herunder retsformanden, fandt efter de i sagen  

 foreliggende omstændigheder ikke tilstrækkeligt grundlag for at anse den  

 foretagne ansættelse for ugyldig.
Disse retsmedlemmer lagde dels vægt på, at  

 alt materiale, der dannede baggrund for ligningskommissionens begrundede  

 ansættelse, var medfulgt til Statsskattedirektoratet via  

 amtsskatteinspektoratet, dels at sagen vedrørte et afgrænset problem, som  

 måtte anses for fyldestgørende belyst gennem dette materiale.
 Et retsmedlem fandt, at den manglende høring af ligningskommissionen var  

 en tilsidesættelse af en klar forskrift i skattestyrelseslovens § 18, stk. 5,  

 og at dette - uanset sagens konkrete forhold - burde medføre, at ansættelsen  

 var ugyldig og burde ophæves.
 Der blev truffet afgørelse efter stemmeflertallet, således at påstanden om  

 ugyldighed ikke blev taget til følge.
