 Resumé  



  

 For at efterkomme sparekrav havde Undervisningsministeriet nedsat den  

 pligtige  

 afgangsalder for ministeriets overenskomstansatte personale fra 70 til 67 år.  

 En medarbejder der var blevet afskediget da hun fyldte 67 år, klagede til  

 ombudsmanden.
Efter ombudsmandens mening kunne der rejses alvorlig tvivl om  

 afskedigelsernes overensstemmelse med det forvaltningsretlige  

 proportionalitetsprincip.
Ombudsmanden henstillede at ministeriet tog det  

 hjemmelsmæssige  

 grundlag for afskedigelsen op til overvejelse på ny.
 (J.nr. 2004-3230-813).
Nedsættelse af den pligtige afgangsalder Det fremgik af As  

 personalesag, som jeg modtog fra Undervisningsministeriet, at hun var født i  

 1938. Hun havde bestået juridisk embedseksamen i sommeren 1974 og var  

 derefter  

 blevet ansat som sekretær i Undervisningsministeriet med tiltræden den 1.  

 november samme år.
Efter en kortvarig afbrydelse af ansættelsesforholdet i  

 december 1990 blev hun ansat igen som fuldmægtig i ministeriet  

 den 1. februar 1992. Genansættelsen  

 skete  i lighed med den oprindelige ansættelse  på  

 overenskomstmæssige  

 vilkår.
Af sagens øvrige akter  

 fremgik det at Undervisningsministeriet ved regeringens forslag til finanslov  

 for 2002 var blevet pålagt store besparelser i lønsummen.
Besparelserne blev  

 drøftet på et ekstraordinært møde i ministeriets hovedsamarbejdsudvalg  

 den 7. februar 2002  

 hvor  

 der blev aftalt en række tilføjelser til ministeriets personalepolitik, bl.a.  

 vedrørende senior- og fratrædelsesordninger.
På mødet oplyste  

 udvalgsformanden  

 at der var truffet en ensidig ledelsesbeslutning om indførelse af en generel  

 afgangsalder på 67 år.
 Den nævnte ledelsesbeslutning  

 blev meddelt ministeriets medarbejdere via ministeriets intranet  

 den 8. februar 2002.  

 Meddelelsen havde følgende ordlyd:
Ledelsesbeslutning om  

 pligtig afgangsalder Finanslovforslaget for 2002  

 pålægger i de kommende år ministeriet så store besparelser i lønsummen, at  

 den  

 nødvendige personalereduktion ikke vil kunne nås uden særlige  

 personalepolitiske tiltag.
 På den baggrund har ledelsen  

 i tilslutning til de aftalte tilføjelser til personalepolitikken og efter  

 orientering af HSU på et ekstraordinært møde  

 den 7. februar 2002  

 besluttet, at der indføres  

 en generel pligtig afgangsalder på 67 år for alle overenskomstansatte  

 medarbejdere i Departementet, Uddannelsesstyrelsen og Institutionsstyrelsen.
 Beslutningen om en pligtig  

 afgangsalder på 67 år har øjeblikkelig virkning og medarbejdere vil fremover  

 blive opsagt med pligtig varsel til fratræden med udgangen af den måned,  

 hvori  

 de fylder 67 år.
Medarbejdere, der allerede er  

 fyldt eller fylder 67 år inden for de følgende 6 måneder, vil blive opsagt  

 med  

 6 måneders varsel. Beslutningen blev senere  

 fastholdt på et ledelsesmøde  

 den  

 1. juni 2004. Det blev i den forbindelse oplyst at aldersgrænsen  

 for overenskomstansatte medarbejdere tidligere havde været 70 år hvilket  

 fortsat var gældende for tjenestemænd.
 Godt et halvt år inden A selv  

 fyldte 67 år, blev hun ved brev fra ministeriet af  

 14. juni 2004  

 afskediget på grund af  

 alder med udgangen af januar 2005. Brevet henviste til ministeriets  

 beslutning  

 af  

 8. februar 2002.
Den 23. juni 2004  

 skrev A tilbage til  

 ministeriet.
Om begrundelsen for afskedigelsen anførte hun bl.a. at  

 ministeriet  

 siden beslutningen af  

 8.  

 februar 2002  

 havde ansat ca. 10 nye medarbejdere på  

 overenskomstvilkår.
Hun henviste til referatet fra et  

 hovedsamarbejdsudvalgsmøde  

 den  

 11. juni 2004  

 hvoraf det fremgik at ministeriet  hvis den eksterne  

 mobilitet viste sig at være tilstrækkelig  påtænkte at foretage  

 yderligere  

 eksterne ansættelser.
Indførelsen af en pligtig afgangsalder var derfor reelt  

 begrundet i ønsket om en ændret personaleprofil hvor de sparede lønudgifter  

 til  

 de over 67-årige genanvendtes til medfinansiering af lønudgifterne ved  

 nyansættelse af yngre medarbejdere og ikke i besparelsesmæssige hensyn som  

 oplyst af ledelsen.
A fandt endvidere at hun burde have været partshørt i  

 forbindelse med afskedigelsen.
Herudover anførte hun at afskedigelsen var i  

 strid med Rådets direktiv 2000/78/EF af  

 27. november 2000  

 om generelle  

 rammebestemmelser om ligebehandling med hensyn til beskæftigelse og erhverv  

 og  

 med regeringens ønske om at fastholde ældre medarbejdere på arbejdsmarkedet.  

 A  

 konkluderede på denne baggrund at afskedigelsen var ugyldig.
 Ministeriet besvarede As  

 indsigelser i brev af  

 31.  

 august 2004. Ministeriet fastholdt afskedigelsens gyldighed og  

 skrev bl.a. følgende:
Begrundelse Finanslovsforslaget 2002  

 pålagde Undervisningsministeriet så store besparelser i de kommende år, at  

 disse ikke kunne opnås uden særlige personalepolitiske tiltag.
Ledelsens  

 beslutning om at nedsætte den pligtige afgangsalder jf. departementschefens  

 meddelelse til alle medarbejdere af  

 8. februar 2002  

 var et af de tiltag, der skulle minimere  

 antallet af uansøgte afskedigelser.
De særlige personalepolitiske tiltag, som  

 blev besluttet i februar 2002, er fortsat alle gældende.
 Opsigelsen af dig er i  

 overensstemmelse med ledelsens beslutning om at indføre en pligtig  

 afgangsalder  

 på 67 år for overenskomstansatte, og er således alene begrundet i din alder.  

 Der er ikke, som du anfører i dit brev, tale om et andet skjult hensyn.
Rådets direktiv 2000/78/EF og  

 Regeringens ønske om at fastholde ældre medarbejdere Opsigelsen er ikke i strid  

 med Rådets direktiv 2000/78/EF, idet direktivet endnu ikke er implementeret i  

 dansk ret.
Regeringens udmeldte ønske om  

 at fastholde ældre medarbejdere på arbejdsmarkedet betyder ikke, at det er  

 blevet ulovligt at have en pligtig aldersgrænse på 67 år. Den 1. september 2004  

 klagede A til mig over  

 afskedigelsen.
I klagen, som krydsede ministeriets brev af  

 31. august 2004, anførte hun bl.a. at  

 ministeriet ved at fastsætte den generelle afgangsalder som sket opnåede at  

 afskedige færre medarbejdere på individuelt grundlag i forbindelse med  

 afskedigelsesrunden  

 i  

 2002. A  

 mente  

 at ministeriet ved at fastsætte et sådant generelt kriterium  og  

 herunder  

 alene for det overenskomstansatte personale  havde siddet det  

 forvaltningsretlige forbud mod skøn under regel overhørig.
Hun  

 vedlagde en  

 voldgiftskendelse af  

 8.  

 oktober 1992  

 i en sag mellem Akademikernes Centralorganisation og  

 Amtsrådsforeningen for Sønderjyllands Amtskommune hvor det på den ene side  

 blev  

 lagt til grund at der efter AC-overenskomsten ikke gælder noget krav om at  

 forblive i ansættelse til man er fyldt 70 år, samtidig med at voldgiftsretten  

 imidlertid afstod fra at tage stilling til sagens forvaltningsretlige  

 aspekter.  

 A anførte videre at ministeriet, selv om fastsættelsen af en pligtmæssig  

 afgangsalder under 70 år ikke måtte anses for overenskomststridig, efter  

 forvaltningsretlige principper og grundsætninger ikke gyldigt og til ugunst  

 for  

 de allerede overenskomstansatte medarbejdere kunne træffe en beslutning der  

 diskretionært og væsentligt ændrede ansættelsesvilkårene for en enkelt  

 personalegruppe.
Det var således hendes opfattelse at hun burde have været  

 partshørt over beslutningen, ligesom hun burde have modtaget individuel  

 skriftlig orientering herom og ikke blot i form af en meddelelse via  

 ministeriets intranet.
Sidstnævnte fremgangsmåde var således efter hendes  

 opfattelse i strid med § 4 i lov om arbejdsgiverens pligt til at underrette  

 lønmodtageren om vilkårene for ansættelsesforholdet (lovbekendtgørelse nr.  

 692  

 af  

 20. august 2002  

 ).  

 Endvidere klagede A over ministeriets manglende partshøring af hende inden  

 hun  

 blev afskediget ved ministeriets brev af  

 14. juni 2004.
A skrev til mig igen  

 den 3. september 2004  

 og  

 vedlagde kopi af ministeriets brev af  

 31. august 2004  

 som hun nu havde modtaget.
Hun fastholdt  

 klagen til mig med henvisning til at ministeriets brev ikke indeholdt nye  

 oplysninger.
 Den 10. september 2004  

 sendte jeg As klage  

 videre til Undervisningsministeriet som en anmodning fra hende om at  

 ministeriet tog stilling til hendes indsigelser om tilsidesættelse af  

 forbuddet  

 mod skøn under regel, manglende partshøring og individuel  

 meddelelse,  

 bekendtgørelsen om arbejdsgiverens pligt til at underrette lønmodtageren om  

 vilkårene for ansættelsesforholdet og forskelsbehandling af det  

 overenskomstansatte personale.
 Ministeriet tog stilling til  

 klagen i brev af  

 23.  

 september 2004  

 og udtalte bl.a. følgende:
Aldersgrænsen på 67 år er en  

 absolut regel, der gælder alle overenskomstansatte i Departementet,  

 Uddannelsesstyrelsen og Institutionsstyrelsen.
Der er derfor ikke tale om en  

 tilsidesættelse af det forvaltningsretlige princip om forbud mod skøn  

 under  

 regel, da der ikke udøves et skøn, heller ikke selvom reglen blev  

 indført for  

 at minimere antallet af uansøgte afskedigelser.
Da aldersgrænsen på 67 år  

 gælder alle overenskomstansatte i Departementet, Uddannelsesstyrelsen og  

 Institutionsstyrelsen, er det tilstrækkeligt med en generel meddelelse til  

 alle.
Intranettet er det medie, ministeriet benytter til generelle  

 meddelelser,  

 og efter ministeriets opfattelse er intranettet derfor den rette  

 offentliggørelsesmåde i denne forbindelse.
Af dine henvendelser til  

 Undervisningsministeriet  

 fremgår det, at du har haft kendskab til reglen, også inden du modtog den  

 individuelle meddelelse af  

 14.  

 juni 2004.
Det er ministeriets  

 opfattelse, at et fremrykket pensionstidspunkt ikke kan betragtes som en  

 ændring  

 i dit ansættelsesforhold omfattet af § 4 i bekendtgørelsen af  

 20. august 2002, men  

 derimod som ophør af et ansættelsesforhold.
Det tilføjes, at du med  

 sædvanligt  

 opsigelsesvarsel (6 måneder før dit fratrædelsestidspunkt) modtog et brev  

 stilet til dig fra Undervisningsministeriet om, at du skal fratræde med  

 udgangen af den måned, hvor du fylder 67 år.
Det fremrykkede  

 pensionstidspunkt er ikke i strid med ligebehandlingsprincippet, da det  

 gælder  

 alle overenskomstansatte i Departementet, Uddannelsesstyrelsen og  

 Institutionsstyrelsen.
Der er på en række områder forskel på tjenestemænds og  

 overenskomstansattes ansættelsesforhold, bl.a. er tjenestemandsområdet  

 lovreguleret og giver ikke mulighed for at indføre en pensionsalder på 67  

 år. Den 25. september 2004  

 klagede A til mig på ny.  

 Hun henviste til sine tidligere breve til mig og bemærkede at ministeriet  

 heller ikke i sit seneste svar havde forholdt sig til det hun havde anført om  

 begrundelsen for hendes aldersbetingede afskedigelse.
Uanset at grunden  

 ifølge  

 ministeriet var finanslovsbesparelser, havde man således foretaget  

 nyansættelser også efter beslutningen af  

 8. februar 2002.
 I brev af  

 18. november 2004  

 bad jeg  

 ministeriet om en udtalelse i anledning af klagen fra A.
Ministeriets udtalelse forelå  

 den 30. november 2004.  

 Ministeriet oplyste indledningsvis at beslutningen om at indføre den pligtige  

 afgangsalder udgjorde et af flere personalepolitiske tiltag der blev vedtaget  

 og besluttet i begyndelsen af 2002 for at minimere antallet af uansøgte  

 afskedigelser.
Ministeriet anførte herefter bl.a.:
 Indførelsen af en  

 aldersgrænse på 67 år gælder for alle overenskomstansatte medarbejdere i  

 ministeriet.  

 En sådan beslutning kan i princippet indføres uden særlig begrundelse,  

 hvilket  

 indirekte også fremgår af AC-overenskomsten (bemærkningerne til § 21).  

 Regeringens udmeldte ønske om at fastholde ældre medarbejdere på  

 arbejdsmarkedet gør efter ministeriets opfattelse ikke overenskomstens  

 bestemmelser ugyldige og således heller ikke ministeriets beslutning om at  

 indføre den pligtige aldersgrænse ulovlig.
Ministeriet finder, at der  

 ved meddelelsen i februar 2002 på ministeriets intranet er givet den  

 nødvendige  

 og tilstrækkelige skriftlige information, idet intranettet er den  

 informationskilde,  

 der normalt anvendes til generelle meddelelser til medarbejderne.
Det er  

 endvidere ministeriets opfattelse, at beslutningen også gælder for allerede  

 ansatte medarbejdere, og at en generel meddelelse også her er tilstrækkelig,  

 da  

 der ikke kan være tvivl om, hvem der er omfattet af reglen.
 Siden indførelsen af  

 aldersgrænsen på 67 år er en række medarbejdere overgået til pension i  

 henhold  

 til beslutningen.
 Et af de særlige  

 personalepolitiske tiltag har til formål at minimere den eksterne  

 rekruttering.  

 Ledige stillinger genbesættes kun, hvis der er et klart og begrundet behov.  

 Hovedreglen er, at stillingen i så fald genbesættes med en allerede ansat  

 medarbejder, men departementschefen kan dispensere fra ansættelsesstoppet,  

 fordi særlige opgaver og/eller en øget mobilitet gør rekruttering mulig.
De særlige personalepolitiske  

 tiltag er fortsat alle gældende.
De har alle til formål at bidrage til, at  

 ministeriet kan opnå de pålagte besparelser.
Der har ikke i  

 hovedsamarbejdsudvalget været fremsat ønske om at ophæve de særlige tiltag  

 eller nogle af disse.
 På møde  

 den 1. juni 2004  

 har ledelsen besluttet  

 at fastholde aldersgrænsen på 67 år, hvilket er meddelt alle medarbejdere i  

 ministeriet via ministeriets intranet.
Manglende partshøring (A) anfører, at ministeriet  

 burde have partshørt inden afsendelsen af opsigelsesbrevet.
Ministeriets regel om en  

 aldersgrænse er en generel og absolut regel.
Reglen gælder alle  

 overenskomstansatte,  

 der fylder 67 år.
Opsigelserne sker med det opsigelsesvarsel, der gælder for  

 den enkelte medarbejder.
Kriterierne for opsigelsen er objektive  

 (overenskomstansættelse og alder). Da reglen er bekendtgjort for alle i  

 ministeriet via meddelelsen på intranettet, må ministeriet med rette kunne  

 antage, at kriterierne er kendt for den enkelte medarbejder.
Da der ikke er  

 mulighed for at give dispensation, er det ministeriets opfattelse, at  

 opsigelsen ikke er omfattet af forvaltningslovens § 19, stk. 1, om  

 partshøringspligt.
Ministeriet finder endvidere,  

 at den ændrede pensionsalder ikke kan betragtes som en væsentlig ændring i  

 ansættelsesforholdet for (A), der som fuldmægtig er ansat i en tidsubegrænset  

 stilling.
Det tilføjes, at reglen har været kendelig for (A), og at hun ikke  

 tidligere har gjort indsigelse overfor Sekretariatskontoret.
Den reelle begrundelse er en  

 anden (A) anfører, at den reelle  

 begrundelse skyldes ønske om en ændret aldersprofil i ministeriet og henviser  

 til, at ministeriet i efteråret 2003 ansatte nye fuldmægtige.
Med en nedsættelse af  

 aldersgrænsen til 67 år har ledelsen et tal for, hvor stor  

 personalereduktionen  

 med sikkerhed mindst vil blive i de kommende år.
Hvor stor  

 personalereduktionen  

 vil blive af andre årsager er derimod forbundet med nogen eller stor  

 usikkerhed.
 Beslutningen om at nedsætte  

 aldersgrænsen er absolut og generel, og giver ikke mulighed for dispensation.  

 Det er ministeriets opfattelse, at reglen ikke kan ophæves og genindføres med  

 jævne mellemrum.
Da ministeriet i efteråret  

 2003 ansatte fuldmægtige skønnede ministeriets ledelse, at det var nødvendigt  

 at genbesætte en række ledige stillinger og at ministeriets lønsumssituation  

 på  

 det tidspunkt var så gunstig, at der kunne ske en begrænset tilgang af  

 akademiske medarbejdere.
Ansættelsen skete i fuld overensstemmelse med de  

 særlige personalemæssige tiltag.
Det er helt i  

 overensstemmelse med de særlige personalepolitiske tiltag, at der ved  

 ledighed  

 i en stilling  og også ved ledighed på grund af fratræden i forbindelse  

 med 67  

 års reglen  foretages en vurdering af, om det er nødvendigt at  

 genbesætte den  

 ledige stilling, eller om der kan findes en anden løsning.
En sådan vurdering  

 vil også blive foretaget i forbindelse med (A)s fratræden.
Manglende individuel  

 begrundelse (A) anfører, at der mangler  

 en individuel begrundelse.
Opsigelsen er sket i henhold  

 til ministeriets generelle aldersgrænse på 67 år.
Der er ikke yderligere  

 begrundelse, heller ikke en individuel begrundelse.
Ministeriet finder  

 derfor,  

 at opsigelsen i brev af  

 14.  

 juni 2004  

 er tilstrækkelig begrundet i henhold til  

 forvaltningsloven § 22.
Tilsidesættelse af den  

 forvaltningsretlige grundsætning (A) anfører, at der er sket  

 en tilsidesættelse af den forvaltningsretlige grundsætning om ligebehandling  

 af  

 personalet, idet der ikke er besluttet en lignende aldersgrænse for det  

 tjenestemandsansatte personale, og at ministeriet har siddet det  

 forvaltningsretlige forbud om at sætte skøn under regel  

 overhørig.
Der er på en række områder  

 forskel på tjenestemænds og overenskomstansattes ansættelsesforhold bl.a. er  

 tjenestemandsområdet lovreguleret.
Det er således ikke lovligt at indføre en  

 pensionsalder på 67 år for ministeriets tjenestemandsansatte medarbejdere.  

 Det  

 er derfor ministeriets opfattelse, at der ikke er tale om en tilsidesættelse  

 af  

 den forvaltningsmæssige grundsætning om ligebehandling.
Aldersgrænsen på 67 år er en  

 generel og absolut regel, og der foretages ikke et konkret skøn i de enkelte  

 sager.
Reglen giver ikke mulighed for dispensation, og der er ikke blevet  

 dispenseret fra den.
Der er således ikke i reglen og i administrationen af  

 denne tale om en tilsidesættelse af det forvaltningsmæssige princip.
Manglende efterlevelse af  

 Rådets direktiv 2000/78/EF (A) anfører, at Rådets  

 direktiv gør det ulovligt at indføre en aldersgrænse på 67 år.
Direktivet er endnu ikke  

 implementeret i dansk ret.
Ministeriet kan derfor, indtil rådets direktiv er  

 implementeret, gyldigt og uden hensyntagen til direktivet have en 67 års  

 aldersgrænse jf. bl.a.
AC-overenskomsten.
Konklusion Ministeriet finder, at  

 beslutningen om at indføre en 67 års aldersgrænse for alle  

 overenskomstansatte  

 er gyldig, at opsigelsen af (A) er gyldig og at gældende regler og praksis på  

 området er overholdt. Den 3. december 2004  

 bad jeg om As eventuelle  

 bemærkninger i anledning af ministeriets udtalelse.
Jeg modtog As bemærkninger  

 ved brev af  

 5. december  

 2004. Hun fandt det bemærkelsesværdigt at ministeriet ikke havde  

 udtalt sig dels om antallet af overenskomstansatte der som følge af  

 beslutningen  

 af  

 8. februar 2002  

 var blevet afskediget fordi de var fyldt 67 år, dels om antallet af nyansatte  

 på såvel overenskomstvilkår som på tjenestemandsvilkår eller  

 tjenestemandslignende vilkår efter februar 2002. Ministeriets bemærkning om  

 at  

 der med nedsættelsen af den pligtmæssige afgangsalder til 67 år var nået et  

 tal  

 for hvor stor personalereduktionen med sikkerhed mindst ville blive i de  

 kommende år, var efter As opfattelse irrelevant.
Hun bestred endvidere  

 det af  

 ministeriet anførte hvorefter ministeriet kunne fastsætte en pligtig  

 afgangsalder uden hensyntagen til direktiv 2000/78/EF så længe direktivet  

 endnu  

 ikke var gennemført i dansk ret.
A anførte nærmere herom:
Hertil har jeg at sige, at  

 ministeriet ved direktivets udstedelse i 2000 havde en højeste aldersgrænse  

 på  

 70 år, men at ministeriet  godt 1 år efter direktivets udstedelse  

  i februar  

 2002 nedsatte aldersgrænsen til 67 år og efter min opfattelse således direkte  

 i  

 modstrid med direktivet.
Sådan som jeg i øvrigt forstår direktivet og det  

 udkast til lovforslag, der af beskæftigelsesministeren skal fremsættes for  

 Folketinget i december 2004, kan fastsættelse af aldersgrænser kun ske ved  

 eller i medfør af lov eller ved kollektive aftaler.
Det fremgår af  

 bemærkningerne til lovudkastet, at medlemslandene efter fælles anmodning fra  

 arbejdsmarkedets parter kan overlade det til dem at gennemføre direktivet,  

 for  

 så vidt angår bestemmelser, der henhører under kollektive overenskomster, og  

 at  

 det i Danmark nedsatte implementeringsudvalg i foråret 2004 meddelte  

 beskæftigelsesministeren, at det ikke havde været muligt parterne imellem at  

 indgå implementeringsaftaler om bl.a. alder. Endelig henviste A til den  

 egen drift-undersøgelse som er gengivet i Folketingets Ombudsmands beretning  

 for 1990, s. 339*, særligt s. 362, med omtale af den udvidede ulovbestemte  

 partshøringspligt i forbindelse med afskedigelsessager, og til den sag som er  

 gengivet i Folketingets Ombudsmands beretning for 2001, s. 322*, om  

 ansættelsesmyndighedens pligt til i forbindelse med afskedigelser på grund af  

 besparelser at vurdere hvilke ansatte der bedst kan undværes.
 Den 15. december 2004  

 bad jeg  

 Personalestyrelsen om en udtalelse til brug for min behandling af sagen.
 Med henvisning til  

 Undervisningsministeriets udtalelser om at nedsættelsen af den pligtmæssige  

 afgangsalder var begrundet i sparehensyn, indsendte A  

 den 20. december 2004  

 et stillingsopslag  

 som havde været bragt i Djøf-bladet  

 den 17. december 2004, hvori Undervisningsministeriet  

 søgte et antal AC-fuldmægtige til ansættelse i ministeriet.
 Udtalelsen fra  

 Personalestyrelsen forelå  

 den  

 18. marts 2005. Styrelsen udtalte bl.a. følgende:
 Det følger af § 1, stk. 1, i  

 overenskomsten for akademikere i staten, at overenskomsten omfatter  

 akademikere  

 i staten med de uddannelser, der er nævnt i overenskomstens bilag a, og som  

 ansættes i stillinger, der forudsætter anvendelse af en af de uddannelser,  

 der  

 er nævnt i dette bilag.
 Overenskomstens § 1, stk. 2,  

 angiver visse grupper, der ikke er omfattet af overenskomsten, herunder bl.a.  

 tjenestemænd, pensionerede tjenestemænd og personer, der er fyldt 70 år.  

 Tilsvarende bestemmelser findes i statens fællesoverenskomster mv. med de  

 øvrige centralorganisationer.
 Overenskomsten for  

 akademikere i staten fastlægger således ikke en pligtig afgangsalder på 70  

 år,  

 men personer, der opnår denne alder, falder uden for overenskomstens  

 anvendelsesområde.
 I praksis anvendes på  

 overenskomstområdet typisk en 70 års aldersgrænse, således at bl.a.  

 overenskomstansatte  

 akademikere normalt opsiges til fratræden ved udgangen af den måned, hvor de  

 fylder 70 år.
 Spørgsmålet om en offentlig  

 arbejdsgivers mulighed for at indføre en lavere aldersgrænse end 70 på  

 akademikerområdet har givet anledning til fagretlig behandling.
 Der vedlægges således  

 kendelse af  

 8. oktober 1992  

 i en voldgiftssag mellem Akademikernes Centralorganisation for  

 Gymnasieskolernes Lærerforening mod Amtsrådsforeningen i Danmark for  

 Sønderjyllands Amtskommune.
Sagen omhandlede  

 amtskommunens afskedigelse af overenskomstansat gymnasielærer på grund af  

 alder.
Afskedigelsen var foranlediget af, at amtets økonomiudvalg i 1990  

 havde  

 vedtaget en øvre aldersgrænse på 67 år for medarbejdere, som ikke ved aftale  

 eller overenskomst havde en særlig aldersgrænse.
 I sagen gjorde klageren  

 gældende, at indførelsen af 67 års grænsen var i strid med overenskomsten og  

 dens forudsætninger samt kutymer og forvaltningsretlige lighedsprincipper, og  

 at afgørelsen om afskedigelse var ugyldig på grund af manglende partshøring.
Indklagede gjorde gældende,  

 at hverken overenskomstens regler om anvendelsesområdet i relation til  

 personer, der er fyldt 70 år eller kutymer kunne føre til, at  

 ansættelsesmyndigheden er afskåret fra at indføre en 67 års grænse i medfør  

 af  

 ledelsesretten.
Afgrænsningen af overenskomstens anvendelsesområde til de 70  

 år  

 skal forstås således, at indbetaling af pensionsbidrag under alle  

 omstændigheder  

 ophører fra det 70. år.
 Endvidere kunne klagers  

 forvaltningsretlige anbringender ikke anses for en del af overenskomsten.  

 Dvs.,  

 at voldgiftsretten ikke kunne tage stilling hertil.
 Opmanden tilsluttede sig  

 indklagedes argumentation og frifandt således indklagede.
Konsekvenserne af kendelsen  

 blev taget op af Akademikernes Centralorganisation over for Finansministeriet  

 i  

 forbindelse med overenskomstfornyelsen i 1993. Forhandlingerne resulterede i  

 en  

 bemærkning i cirkulæret om overenskomsten i relation til overenskomstens § 21  

 om opsigelse.
Bemærkningen vedrører en situation, hvor en  

 ansættelsesmyndighed  

 måtte overveje at indføre en aldersgrænse under 67 år, jf. følgende  

 formulering: Såfremt en styrelse påtænker at indføre en generel pligtig  

 afgangsalder under 67 år for akademikere, har Finansministeriet givet tilsagn  

 om efter anmodning fra Akademikernes Centralorganisation forinden at optage  

 drøftelse med Akademikernes Centralorganisation om spørgsmålet. Der vedlægges tillige  

 opmandskendelse af  

 8. januar  

 2002  

 i en faglig voldgift mellem Dansk Magisterforening og  

 Ingeniørforeningen i Danmark mod Finansministeriet.
I den pågældende sag havde  

 Århus Universitet indført en pligtig afgangsalder på 67 år for  

 overenskomstansatte  

 medarbejdere ved Det Naturvidenskabelige Fakultet i stedet for den hidtidige  

 70  

 års grænse.
Den ændrede aldersgrænse var et blandt flere initiativer som  

 følge  

 af økonomiske problemer på fakultetet.
I den anledning var tre lektorer og en  

 forskningsprofessor blevet afskediget i 2000. Som det fremgår af kendelsen,  

 fandt opmanden afskedigelserne urimelige og fastsatte godtgørelser til de  

 afskedigede.
Opmanden lagde vægt på bl.a. følgende momenter:
  Der var sket en naturlig og  

 sædvanlig delegation af afgørelser fra rektor til dekaner m.fl., men rektor  

 var  

 fortsat øverste ansvarlige for hele universitetets virksomhed, herunder de  

 økonomiske rammer og beslutninger om uansøgte afskedigelser.
  Aldersgrænsen var blevet  

 indført som følge af budgetoverskridelser og kom kun til at gælde for  

 fakultetet og ikke hele universitetet.
 Endvidere var reglen kun  

 tilsyneladende absolut.
På den ene side kunne ansættelsesmyndigheden undlade  

 at  

 foretage den konkrete og individuelle vurdering af medarbejderens  

 kvalifikationer.
På den anden side gav en dispensationsbestemmelse mulighed  

 for  

 at undlade at afskedige 67-årige medarbejdere, som universitetet ønskede at  

 beholde.
Det fremgår af den  

 foreliggende sag, at Undervisningsministeriet har indført 67 års grænsen som  

 et  

 blandt flere initiativer som følge af pålagte finanslovsbesparelser.
Grænsen  

 på  

 67 år er indtil videre blevet fastholdt.
67 års grænsen er fastlagt  

 som en generel og absolut regel for hele ministeriet (departementet og de to  

 departementsstyrelser Uddannelsesstyrelsen og Institutionsstyrelsen) og uden  

 undtagelsesbestemmelser.
Det er herefter Personalestyrelsens opfattelse, at  

 Undervisningsministeriet i relation til overenskomsten har været berettiget  

 til  

 at fastlægge den omhandlede aldersgrænse.
Personalestyrelsen finder således  

 at  

 sagen svarer til situationen i den førstnævnte voldgiftskendelse om  

 Sønderjyllands  

 Amtskommune og adskiller sig fra sagen om Århus Universitet.
 Personalestyrelsen er ikke  

 bekendt med, i hvilket omfang andre statsinstitutioner har indført lavere  

 aldersgrænser for overenskomstansatte end 70 år.
 Tjenestemænd afskediges efter  

 tjenestemandslovens § 29 fra udgangen af den måned, hvori de fylder 70 år  

 eller  

 opnår den alder, der efter den øvrige lovgivning er foreskrevet som  

 aldersgrænse for vedkommende stilling, eller opnår den alder over 60 år, som  

 er  

 fastsat ved aftale, jf. lovens § 45.
 Efter tjenestemandslovens §  

 45 fastsættes løn- og andre ansættelsesvilkår for tjenestemænd ved aftale  

 mellem finansministeren eller eventuelt vedkommende minister og  

 tjenestemændenes centralorganisationer.
 Der er ikke på  

 Undervisningsministeriets område indgået aftale om en lavere pligtig  

 afgangsalder for tjenestemænd ansat på ministeriets område.
 Der er hermed efter  

 Personalestyrelsens opfattelse gjort endeligt op med mulighederne for at  

 fastsætte  

 en lavere pligtig afgangsalder for tjenestemænd i Undervisningsministeriet,  

 og  

 ministeriet vil ikke administrativt kunne beslutte en generel lavere  

 aldersgrænse for ministeriets tjenestemænd.
 Der gælder dermed forskellige  

 regler for overenskomstansatte og tjenestemandsansatte akademikere i relation  

 til fastlæggelse af en lavere afgangsalder, hvorfor en beslutning om en  

 fratrædelsesalder på 67 år alene for overenskomstansatte medarbejdere ikke  

 efter Personalestyrelsens opfattelse kan anses for en tilsidesættelse af  

 lighedsbetragtninger.
 Personalestyrelsen er i  

 øvrigt enig i Undervisningsministeriets udtalelse vedrørende de punkter af  

 forvaltningsretlig karakter som klageren har rejst.
 Der er i sagen rejst det  

 spørgsmål, om en arbejdsgivers beslutning om en fast lavere afgangsalder er  

 et  

 væsentligt ansættelsesvilkår omfattet af reglerne om arbejdsgiverens pligt  

 til  

 at underrette arbejdstageren om vilkårene for ansættelsesforholdet.
Der foreligger efter  

 Personalestyrelsens oplysninger ikke nogen praksis på området.
Men efter  

 Personalestyrelsens opfattelse må en fast lavere afgangsalder antages at være  

 et ansættelsesvilkår, som er omfattet af aftale af  

 29. maj 2002  

 om arbejdsgiverens pligt  

 til at underrette arbejdstageren om vilkårene for ansættelsesforholdet.  

 Aftalen  

 træder på statens område i stedet for loven, jf. lovbekendtgørelse nr. 692 af  

 20. august 2002, § 1, stk.  

 3.
 Af aftalens § 7, stk. 2,  

 følger, at lovens § 8 finder tilsvarende anvendelse for ansættelsesforhold  

 der  

 er indgået før  

 1. juli 1993  

 og som fortsat består efter  

 den  

 1. juli 2002. I sådanne tilfælde er arbejdsgiveren efter anmodning  

 forpligtet til senest 2 måneder efter anmodningen at give lønmodtageren de  

 oplysninger om væsentlige vilkår for ansættelsesforholdet, som lønmodtageren  

 ikke i forvejen har fået skriftligt.
 Klageren stiller i sagen  

 spørgsmål ved, om afskedigelsen af klageren er forenelig med Rådets direktiv  

 2000/78/EF af  

 27. november  

 2000  

 om generelle rammebestemmelser om ligebehandling med hensyn  

 til beskæftigelse og erhverv, nærmere bestemt bestemmelserne vedrørende ulige  

 behandling på grund af alder.
 Direktivets  

 implementeringsfrist i Danmark var for så vidt angår kriterierne alder og  

 handicap  

 den 2. december  

 2004  

 og lov nr. 1417 af  

 22. december 2004  

 om ændring af lov om forbud mod forskelsbehandling  

 på arbejdsmarkedet m.v., som implementerede direktivet på disse områder,  

 trådt  

 i kraft  

 den 28. december  

 2004.
Det fremgår af sagen, at  

 klageren i overensstemmelse med overenskomsten for akademikere i staten blev  

 opsagt i sommeren 2004 med det gældende opsigelsesvarsel i henhold til  

 funktionærloven.
Da opsigelsen fandt sted inden implementeringsfristens udløb  

 er det Personalestyrelsens opfattelse, at opsigelsen ikke skal vurderes i  

 forhold til direktivet.
Klageren stiller endelig  

 spørgsmål ved Undervisningsministeriets begrundelse for beslutningen om en  

 pligtig afgangsalder på 67 år.
Det er klagerens opfattelse, at begrundelsen  

 ikke er besparelseshensyn, men et ønske om en ændret aldersmæssig  

 personaleprofil.
Personalestyrelsen har ikke  

 bemærkninger hertil. Den 5. april 2005  

 bad jeg om As eventuelle  

 bemærkninger til styrelsens udtalelse.
A fremsatte sine bemærkninger  

 den 7. april 2005.  

 Hun fandt styrelsens henvisning til voldgiftskendelsen af  

 8. oktober 1992  

 påfaldende, eftersom  

 hun tidligere havde gjort opmærksom på denne kendelse og bl.a. havde henvist  

 til at den ikke omfattede sagens forvaltningsretlige aspekter.
Hun mente  

 derfor  

 at hun måtte forstå styrelsens udtalelse således at hvis hendes afskedigelse  

 ikke var problematisk i forhold til overenskomsten, kunne den heller ikke  

 rejse  

 problemer af forvaltningsretlig karakter.
Styrelsens opfattelse, hvorefter  

 hendes afskedigelse ikke skulle vurderes i forhold til direktiv 2000/78/EF  

 når  

 gennemførelsesfristen i forhold til direktivet endnu ikke var udløbet,  

 forekom hende  

 at være en interessant udlægning af EU-retten.
Hun bestred endvidere at den  

 manglende adgang til administrativt at fastsætte en lavere afgangsalder på  

 tjenestemandsområdet måtte begrunde forskelsbehandling af de  

 overenskomstansatte sådan som styrelsen havde anført.
A forstod styrelsens  

 argumentation herfor således at ledelsen gyldigt ville kunne træffe en  

 hvilken  

 som helst administrativ beslutning på overenskomstområdet, når blot den ikke  

 var i strid med overenskomsten.
Afslutningsvis henviste A til tidligere  

 generelle udtalelser fra Personalestyrelsen om offentlige  

 ansættelsesmyndigheders  

 pligt til i sager om afsked på grund af besparelser at søge at afskedige dem  

 som bedst kan undværes, og i den forbindelse at foretage en konkret  

 individuel  

 vurdering af de ansattes kvalifikationer sammenholdt med institutionens  

 fremtidige behov for kompetencer.
 Den 11. maj 2005  

 meddelte jeg A at jeg ville  

 søge at behandle sagen på det foreliggende grundlag.
Ombudsmandens udtalelse Jeg har valgt at koncentrere min undersøgelse om følgende spørgsmål:
 1. Adgangen til at fastsætte en pligtig afgangsalder på 67 år for  

 overenskomstansatte.
 2. Manglende partshøring inden beslutningen om fastsættelse af pligtig  

 afgangsalder.
 3. Manglende partshøring inden afskedigelsen af Dem.
 4. Bekendtgørelse nr. 692 af  

 20. august 2002  

 om arbejdsgiverens pligt til at underrette lønmodtageren om vilkårene for  

 ansættelsesforholdet.
Adgangen til at fastsætte en pligtig afgangsalder på 67 år for  

 overenskomstansatte Sagen rejser spørgsmål om med hvilken hjemmel en offentlig myndighed  

 eventuelt vil kunne fastsætte en lavere  

 pligtig afgangsalder for sine ansatte end den i almindelighed gældende.
 På tjenestemandsområdet  

 gælder bestemmelsen i § 29 i tjenestemandsloven (lovbekendtgørelse nr. 531 af  

 11. juni 2004  

 ) hvorefter  

 tjenestemænd afskediges fra udgangen af den måned hvori de fylder 70 år eller  

 opnår den alder der efter den øvrige lovgivning er foreskrevet som  

 aldersgrænse  

 for vedkommende stilling, eller opnår den alder over 60 år som er fastsat ved  

 aftale mellem finansministeren og de pågældende centralorganisationer.
 Bestemmelsen finder  

 imidlertid ikke anvendelse på overenskomstområdet og er således ikke relevant  

 i  

 den foreliggende sag.
 Spørgsmålet om myndighedens  

 adgang til at fastsætte en anden afgangsalder på det overenskomstmæssige  

 område  

 skal således besvares med udgangspunkt i den ledelsesret eller  

 arbejdsgiverkompetence  

 der tilkommer ansættelsesmyndigheden som offentlig arbejdsgiver.  

 Ledelsesretten  

 giver således i et vist omfang ansættelsesmyndigheden grundlag for at  

 fastlægge  

 nærmere vilkår for ansættelse i staten når der er tale om områder som ikke er  

 reguleret ved overenskomst, aftale eller lov.
For offentlige myndigheder  

 gælder der imidlertid visse grænser for udøvelsen af ledelsesretten.
Således  

 omfatter de almindelige forvaltningsretlige grundsætninger for offentlig  

 myndighedsudøvelse også en offentlig myndigheds udøvelse af  

 arbejdsgiverkompetence, herunder legalitetsprincippet, saglighedskravet og  

 proportionalitetsprincippet.
Efter det almindelige  

 forvaltningsretlige proportionalitetsprincip gælder at byrdefulde indgreb  

 over  

 for borgerne kræver en forholdsvis sikker hjemmel.
Generelt gælder endvidere  

 at  

 praksis og afgørelser skal være begrundet i saglige hensyn, og at  

 forvaltningen  

 ifølge proportionalitetsprincippet ikke må anvende mere indgribende midler  

 hvis  

 målet kan opnås med mindre indgribende midler.
Vedrørende hjemmelskravet  

 bemærker jeg at hverken funktionærloven (lovbekendtgørelse nr. 68 af  

 21. januar 2005  

 ) eller  

 anden lovgivning af relevans for den foreliggende sag indeholder bestemmelser  

 om fastsættelse af pligtig afgangsalder.
Om det overenskomstmæssige grundlag  

 anføres følgende i Finansministeriet, Personaleadministrativ vejledning  

 (rettelse 2/04), kapitel 36, s. 19 f:
 Som hovedregel indeholder  

 (fælles)overenskomster/organisationsaftaler ikke bestemmelser, der fastlægger  

 en pligtig afgangsalder.
Derimod er der ofte en regel  

 om, at personer, der er fyldt 70 år, ikke er omfattet af overenskomsten, jf.  

 f.eks. fællesoverenskomsterne og AC-overenskomsten.
Denne regel indebærer, at  

 der ved eventuel fortsat ansættelse efter det fyldte 70. år skal træffes  

 aftale  

 om løn- og ansættelsesvilkår for den pågældende.
Omvendt ligger der ikke i  

 bestemmelsen nogen ret for de ansatte til at blive i tjenesten, til de er  

 fyldt  

 70 år.
Mange institutioner anvender  

 en afgangsalder på 70 år.
Bestemmelsen i  

 (fælles)overenskomster/organisationsaftaler  

 er imidlertid ikke til hinder for, at en ansættelsesmyndighed fastsætter en  

 generel afgangsalder for overenskomstansat personale, der er lavere end 70  

 år,  

 f.eks. 67 år, jf. bl.a. opmandskendelse af  

 8. oktober 1992  

 i en sag mellem AC  

 (Gymnasieskolernes Lærerforening) og Amtsrådsforeningen i Danmark  

 (Sønderjyllands Amtskommune).
 Kendelsen tager ikke stilling  

 til spørgsmålet om, hvorvidt der kan fastsættes en generel aldersgrænse, der  

 er  

 lavere end 67 år.
 Kendelsen gav anledning til,  

 at Finansministeriet og AC i forbindelse med overenskomstforhandlingerne i  

 1993  

 aftalte følgende:
Såfremt en styrelse påtænker  

 at indføre en generel pligtig afgangsalder under 67 år for akademikere, har  

 Finansministeriet givet tilsagn om efter anmodning fra Akademikernes  

 Centralorganisation forinden at optage drøftelse med Akademikernes  

 Centralorganisation om spørgsmålet. Oluf Emborg mfl., Offentlig  

 arbejdsret (1998), s. 282, konkluderer med henvisning til denne udtalelse at  

 der på den enkelte arbejdsplads kan fastlægges en generel pligtig  

 afgangsalder  

 hvis den er konkret sagligt begrundet.
Selv om den relevante  

 overenskomst ikke indeholder bestemmelser om fastsættelse af pligtig  

 afgangsalder,  

 mener jeg på denne baggrund ikke at fastsættelsen af en generel pligtig  

 afgangsalder vil udgøre et sådant byrdefuldt indgreb over for de ansatte at  

 særlig lovhjemmel må anses for påkrævet.
Ansættelsesmyndigheden vil således  

 kunne fastsætte en pligtig afgangsalder med grundlag i ledelsesretten alene,  

 dog således at de forvaltningsretlige krav om bl.a. saglighed og  

 proportionalitet skal være opfyldt.
Herudover rejser den  

 foreliggende sag spørgsmål om den forvaltningsretlige grundsætning om forbud  

 mod skøn under regel.
Denne grundsætning angår forvaltningens  

 mulighed for at  

 opstille interne regler der regulerer skønsudøvelsen.
I Jon Andersen mfl.,  

 Forvaltningsret, 2. udgave (2002), s.  

 360  

 f, er bl.a. anført følgende:
Interne regler, hvad enten  

 der er tale om cirkulærer, vejledninger, tjenestebefalinger eller fast  

 praksisdannelse, som (udtømmende) opregner de kriterier der skal lægges til  

 grund, kan have den konsekvens at lovlige kriterier udelukkes fra at komme i  

 betragtning i det enkelte tilfælde.
Anvendelse af sådanne hjemmelavede regler  

 har mange fordele; det er lettere at træffe afgørelse på grundlag af regler  

 end  

 at skønne individuelt.
Regler imødekommer behovet for forudsigelighed og  

 giver  

 dermed borgerne mulighed for at indrette sig, ligesom de mindsker risikoen  

 for  

 usaglig forskelsbehandling.
Begrænsnings- og afskæringsregler kan imidlertid  

 kollidere med det underliggende retsgrundlag.
Hvis den upræcist beskrevne  

 beføjelse må anses for at være overladt til forvaltningen med henblik på at  

 der  

 i hvert enkelt tilfælde skal foretages en vurdering, kan der foreligge en  

 normkonflikt.
Om dette er tilfældet, beror i sidste ende på en fortolkning af  

 henholdsvis hjemmelsgrundlaget og den interne regel.
Hvis retsgrundlaget ikke  

 giver holdepunkter for slutninger, må egentlige afskæringsregler og regler  

 der  

 begrænser skønnet kraftigt, som udgangspunkt anses for ulovlige.
Om en begrænsningsregel i  

 øvrigt er lovlig, beror på reglens udformning og baggrund, behovet for  

 standardisering af sagsbehandlingen på det pågældende område samt  

 afgørelsernes  

 art. Ansættelsesmyndighedens ret  

 til at foretage afskedigelser er i udgangspunktet en skønsmæssig beføjelse  

 der  

 udøves med hjemmel i den almindelige ledelsesret, og grundsætningen om forbud  

 mod skøn under regel gælder således også i afskedigelsessager.
I dommen gengivet i Ugeskrift  

 for Retsvæsen, 2004, s. 904 ff, blev afskedigelsen af en deltidsansat  

 organist  

 anset for ulovlig, idet ansættelsesmyndigheden havde undladt at foretage en  

 konkret vurdering af om den pågældendes bibeskæftigelse som lærer var  

 forenelig  

 med den samvittighedsfulde udøvelse af de til stillingen knyttede pligter og  

 med den for stillingen nødvendige agtelse og tillid.
Ansættelsesmyndigheden  

 havde i stedet blot fulgt den administrative praksis på organistområdet  

 ifølge  

 hvilken ansættelse med en samlet beskæftigelsesgrad på over 115 pct. hvor en  

 person var ansat både i og uden for folkekirken, ikke accepteredes.
 I sager om afskedigelse på  

 grund af besparelser antages grundsætningen om forbud mod skøn under  

 regel  

 sammenholdt med den almindelige grundsætning ved ansættelse hvorefter en  

 stilling skal søges besat med den bedst kvalificerede ansøger, at føre til at  

 myndigheden skal søge at beholde de bedst kvalificerede medarbejdere og ikke  

 lade f.eks. anciennitet eller ansættelsesform alene være afgørende (det  

 offentliges større omkostninger ved afskedigelse af tjenestemænd frem for  

 overenskomstansatte, jf. tjenestemandslovgivningens bestemmelser om  

 rådighedsløn og pension, vil dog muligvis kunne tillægges en vis betydning).  

 Jeg henviser til Kaj Larsen mfl., Forvaltningsret, 2. udgave (2002), s.  

 243 f, Jørgen Mathiassen,  

 Forvaltningspersonellet, 2. udgave (2000), s. 157, og Jens Garde mfl.,  

 Forvaltningsret,  

 Almindelige emner, 4. udgave (2004), s. 273.
I praksis er  

 problemstillingen navnlig kommet til udtryk i forbindelse med princippet om  

 sidst ind  først ud (SIFU) der tidligere ofte blev påberåbt  

 i  

 afskedigelsessager.
Dette princip vil, hvis det alene angives som kriterium  

 for  

 afskedigelse af den pågældende, være en ulovlig begrænsning af skønnet.
Jeg  

 henviser igen til Kaj Larsen mfl., Forvaltningsret, 2. udgave (2002), s.  

 243 f, og til den undersøgelse der er  

 omtalt i Folketingets Ombudsmands beretning for 1990, s. 339 ff (særligt s.  

 389). I dommen gengivet i Ugeskrift for Retsvæsen, 1995, s. 177 ff, fandtes  

 en  

 kommune ved at have ladet princippet indgå som et blandt flere hensyn i  

 forbindelse med afskedigelsen af to tjenestemandsansatte tandlæger ikke at  

 have  

 tilsidesat sin forpligtelse til at udøve det fornødne skøn.
 Spørgsmålet i den  

 foreliggende sag er om Undervisningsministeriets fastsættelse af en lavere  

 pligtig  

 afgangsalder med det udtrykkelige formål at opnå besparelser på  

 personaleudgifterne  

 er i overensstemmelse med grundsætningen om forbud mod skøn under  

 regel.
Afskedigelse i henhold til en  

 fast aldersgrænse antages i almindelighed ganske vist ikke at være i strid  

 med  

 forbuddet mod skøn under regel.
Det skyldes imidlertid den  

 særlige historiske  

 baggrund for sådanne aldersgrænser og behovet for en standardisering af  

 myndighedernes sagsbehandling i forbindelse med afskedigelse på grund af  

 aldersbetinget uegnethed.
Faste aldersgrænser fritager  

 således myndigheden for løbende at skulle foretage individuelle vurderinger  

 af  

 ældre ansattes eventuelle uegnethed til fortsat at bestride deres stillinger  

 på  

 grund af alder.
Hvis der ikke gjaldt nogen fast aldersgrænse, ville  

 ansættelsesmyndigheden med jævne mellemrum skulle foretage individuelle  

 afskedigelsesskøn efterhånden som ældre ansatte nærmede sig den alder hvor  

 deres egnethed som arbejdskraft erfaringsmæssigt måtte anses for begrænset.
Alder er en ofte forekommende  

 afskedigelsesgrund der rammer alle ansatte hvis ansættelsesforhold ikke  

 forinden  

 er ophørt af andre grunde.
En individuel vurdering af den enkelte ansattes  

 aldersbetingede  

 uegnethed kan på den anden side være ganske vanskelig at foretage og kræver  

 måske lægelig sagkundskab.
Det taler for på dette særlige område at afskære  

 ansættelsesmyndighedens afskedigelsesskøn ved på forhånd at fastsætte en  

 pligtmæssig afgangsalder med udgangspunkt i en abstrakt egnethedsvurdering.  

 Jeg  

 henviser i øvrigt til den højesteretsdom der er gengivet i Ugeskrift for  

 Retsvæsen, 1935, s. 1 ff, hvor en ved lovgivning vedtaget pligtmæssig  

 afgangsalder for dommere netop ansås som fastsat ud fra et generelt  

 egnethedskriterium.
Derimod forekommer det mig  

 betænkeligt også at anvende faste aldersgrænser i sager om afskedigelse på  

 grund af besparelser.
Kravet om at myndigheden i sådanne sager skal vælge dem  

 der bedst kan undværes, omfatter selvsagt ikke kun ældre ansatte.
Faste  

 aldersgrænser anerkendes nok som et hensigtsmæssigt middel til at foretage  

 abstrakte vurderinger af aldersbetinget uegnethed, men vil efter min  

 opfattelse  

 udgøre et aldeles utilstrækkeligt sammenligningsgrundlag i sager om  

 afskedigelse på grund af besparelser, alene af den grund at yngre ansatte på  

 forhånd forbigås.
I dommen gengivet i Ugeskrift  

 for Retsvæsen, 1945, s. 1016 ff, blev fastsættelsen af en lavere pligtig  

 afgangsalder for DSB-tjenestemænd ganske vist anset for lovlig selv om  

 beslutningen netop var begrundet i besparelsesmæssige hensyn.
Dommen ligger  

 imidlertid lang tid før udviklingen af det forvaltningsretlige forbud mod  

 skøn  

 under regel i retspraksis.
Den første dom der underkendte en afgørelse  

 som  

 ugyldig fordi et pligtmæssigt skøn ikke var udøvet, forelå således næsten 40  

 år  

 senere. (Dommen er gengivet i Ugeskrift for Retsvæsen, 1983, s. 349).
 Betydningen af dommen fra  

 1945, for så vidt angår forbuddet mod skøn under regel, må på  

 denne baggrund  

 anses for forholdsvis beskeden, også set i lyset af den tidligere nævnte  

 højesteretsdom fra 1995. Jeg henviser til Jon Andersen, SIFU-princippet i  

 offentligretlig belysning, Ugeskrift for Retsvæsen, 1991, litterær afdeling,  

 s.  

 272 (s. 274), og Jørgen Mathiassen, Forvaltningspersonellet, 2. udgave  

 (2000),  

 s. 158.
 At den foreliggende sag i  

 realiteten vedrører afskedigelse på grund af besparelser, synes allerede at  

 følge af Undervisningsministeriets beslutning af  

 8. februar 2002  

 der efter sin ordlyd netop er begrundet  

 i besparelsesmæssige hensyn.
De har anført at den reelle  

 begrundelse er et ønske om en yngre personaleprofil i ministeriet.
Dette har  

 ministeriet imidlertid bestridt.
Jeg bemærker herom at det må anses for  

 velkendt at en række statsinstitutioner netop som følge af forslaget til  

 finanslov for 2002 var nødsaget til at foretage endog ganske betydelige  

 personalebeskæringer.
Som sagen foreligger oplyst for mig, har jeg ikke  

 grundlag  

 for at antage at dette ikke ligeledes skulle have gjort sig gældende for  

 Undervisningsministeriet.
Jeg mener herefter ikke at  

 der er grundlag for at tilsidesætte ministeriets oplysninger om at  

 beslutningen  

 alene var begrundet i sådanne besparelseshensyn.
Jeg har ikke hermed taget  

 stilling til om ønsket om en yngre personaleprofil i øvrigt må anses for et  

 sagligt hensyn i relation til en beslutning som den omhandlede.
Endvidere har De anført at  

 beslutningen er udtryk for en forskelsbehandling der ikke er sagligt  

 begrundet,  

 idet beslutningen alene gælder ministeriets overenskomstansatte og således  

 navnlig ikke omfatter tjenestemandsansatte.
Som nævnt har jeg lagt til grund  

 at  

 beslutningen er begrundet i besparelsesmæssige hensyn.
Jeg mener derfor ikke  

 at  

 kunne se bort fra at afskedigelse af tjenestemænd generelt vil være forbundet  

 med større omkostninger for ansættelsesmyndigheden end afskedigelse af  

 overenskomstansatte.
Hertil kommer, som også  

 anført af Personalestyrelsen, at den pligtige afgangsalder for tjenestemænd  

 kun  

 vil kunne nedsættes efter aftale med centralorganisationerne.
Indgåelsen i  

 sådanne forhandlinger og de modkrav dette kunne give anledning til fra  

 organisationernes side, kunne yderligere vanskeliggøre opnåelsen af de  

 besparelser der var beslutningens formål.
Set i lyset af dette formål mener  

 jeg  

 derfor ikke at beslutningen er udtryk for en usaglig forskelsbehandling af  

 ministeriets overenskomstansatte, som anført af Dem.
Af Undervisningsministeriets  

 brev af  

 23. september 2004  

 fremgår det at beslutningen af  

 8. februar 2002  

 blev truffet for at minimere antallet af  

 uansøgte afskedigelser.
Jeg må forstå ministeriets bemærkning således at en  

 væsentlig del, om ikke samtlige, af de nødvendige uansøgte afskedigelser som  

 følge af finanslovsforslaget for 2002 blev gennemført ved beslutningen af  

 8. februar 2002  

 alene.
Der  

 foreligger således ikke oplysninger om at der som følge af  

 finanslovsbesparelserne tillige skulle være foretaget uansøgte afskedigelser  

 på  

 individuelt grundlag.
For overenskomstansatte der  

 på tidspunktet for beslutningen af  

 8. februar 2002  

 allerede var fyldt 67 år eller ville nå  

 denne alder inden 6 måneder, havde beslutningen den øjeblikkelige virkning at  

 disse ville blive afskediget med 6 måneders varsel.
Når der bortses fra  

 opsigelsesvarslet på 6 måneder, indebar beslutningen således en umiddelbar  

 personalereduktion svarende til antallet af disse øjeblikkeligt berørte  

 medarbejdere.
 Indgrebets efterfølgende  

 opretholdelse, herunder ved beslutningen på ledelsesmødet  

 den 1. juni 2004, havde desuden den  

 virkning at ansatte der tidligere først ville være blevet afskediget når de  

 fyldte 70 år, i de følgende år blev afskediget som 67-årige.
På ovennævnte baggrund er jeg  

 mest tilbøjelig til at antage at Undervisningsministeriet ved at nedsætte den  

 pligtige afgangsalder som sket har tilsidesat det forvaltningsretlige forbud  

 mod skøn under regel sådan som dette princip finder anvendelse i  

 sager om  

 afskedigelse på grund af besparelser.
Jeg har herved lagt vægt på  

 beslutningens  

 udtrykkelige begrundelse i besparelsesmæssige hensyn sammenholdt med at de  

 herved foretagne afskedigelser i væsentligt omfang må antages at være trådt i  

 stedet for individuelt begrundede afskedigelser foretaget ud fra et konkret  

 skøn over hvem der bedst kunne undværes.
Denne opfattelse understøttes  

 endvidere af at brugen af et princip i sager om afskedigelse på grund af  

 alder  

 hvorefter ældre ansatte altid afskediges først, i lighed med SIFU-princippet,  

 må anses for ulovlig for så vidt at der herved sker en afskæring af  

 myndighedens  

 pligtmæssige skøn over hvem der bedst kan undværes.
Jeg må gå ud fra at  

 behovet  

 for at foretage et nøjere antal uansøgte afskedigelser allerede var  

 konstateret  

 på tidspunktet for beslutningen af  

 8. februar 2002. I givet fald adskiller den af Undervisningsministeriet  

 valgte sparemetode sig kun fra brugen af et sådant (ulovligt) alderskriterium  

 for afskedigelse derved at faste aldersgrænser ikke på forhånd kan begrænses  

 til kun at omfatte et bestemt antal ansatte; herudover bør faste  

 aldersgrænser  

 under alle omstændigheder være af varig og ufravigelig karakter sådan som  

 også  

 Undervisningsministeriet har været inde på i sin udtalelse af  

 30. november 2004.
Det er i den forbindelse  

 blevet oplyst at ministeriets lønsumssituation i efteråret 2003 var så  

 gunstig  

 at der kunne ske en begrænset tilgang af akademiske medarbejdere, hvilket  

 tillige med behovet for at genbesætte en række ledige stillinger var årsag  

 til  

 at man på dette tidspunkt valgte at foretage et antal nyansættelser, samtidig  

 med at en række medarbejdere var overgået til pension som følge af den  

 nedsatte  

 pligtige afgangsalder.
Ministeriet har ligeledes slået et antal stillinger  

 som  

 AC-fuldmægtig op i december 2004.
 Dette giver mig anledning til  

 at bemærke at fastsættelsen af den pligtige afgangsalder efter  

 omstændighederne  

 let bliver et ufleksibelt redskab til gennemførelse af løbende sparekrav.  

 Ministeriet har ikke påvist at de afskedigelser af ældre medarbejdere som må  

 antages at have skabt plads til nyansættelserne i efteråret 2003 og  

 muliggjort  

 stillingsopslaget i december 2004, var nødvendige som følge af sparekrav.  

 Dette  

 rejser alvorlig tvivl om afskedigelsernes overensstemmelse med det  

 forvaltningsretlige proportionalitetsprincip.
 Henset til den tvivl dette  

 spørgsmål og forholdet til det forvaltningsretlige forbud mod skøn  

 under  

 regel kan give anledning til, har jeg valgt ikke at formulere min  

 opfattelse  

 over for Undervisningsministeriet som en kritik.
 Jeg har dog henstillet over  

 for ministeriet at man tager det hjemmelsmæssige grundlag for afskedigelsen  

 af  

 Dem i henhold til ministeriets beslutning af  

 8. februar 2002  

 op til fornyet overvejelse.
Jeg mener i øvrigt at der er  

 behov for en afklaring af retsstillingen på området.
Hvis ministeriet  

 fastholder afskedigelsen af Dem i henhold til beslutningen af  

 8. februar 2002, er jeg  

 derfor indstillet på at henstille til Civilstyrelsen at der meddeles Dem fri  

 proces efter bestemmelserne i retsplejelovens § 331, selv om De ikke opfylder  

 de almindelige økonomiske betingelser for at opnå fri proces, såfremt De  

 ønsker  

 sagen indbragt for domstolene.
Afslutningsvis bemærker jeg  

 at De har anført at beslutningen af  

 8. februar 2002  

 er i strid med Rådets direktiv 2000/78/EF  

 af  

 27. november 2000  

 om generelle rammebestemmelser om ligebehandling med hensyn til erhverv.  

 Fristen for at gennemføre direktivets bestemmelser om forskelsbehandling på  

 grund af alder i dansk ret var endnu ikke udløbet på tidspunktet for Deres  

 afskedigelse i juni 2004. Undervisningsministeriet og Personalestyrelsen har  

 derfor bestridt at der på dette tidspunkt gjaldt nogen forpligtelse for  

 ministeriet til at efterleve de pågældende direktivbestemmelser.
Dette er for  

 så vidt korrekt.
Jeg henleder dog opmærksomheden på den såkaldte  

 loyalitetspligt i EF-domstolens praksis hvorefter medlemsstaterne i perioden  

 frem til udløbet af gennemførelsesfristen for et direktiv skal afholde sig  

 fra  

 at træffe foranstaltninger der kan bringe det i direktivet foreskrevne  

 resultat  

 i alvorlig fare.
Jeg henviser til sag C-129/96, Inter-Environnement Wallonie,  

 præmis 45.
Loyalitetspligtens betydning  

 i den foreliggende sag må nok under alle omstændigheder anses for tvivlsom.  

 Således henviser jeg til lov nr. 1417 af  

 22. december 2004  

 om ændring af lov om forbud  

 mod forskelsbehandling på arbejdsmarkedet m.v. hvorved direktivets  

 bestemmelser  

 om forskelsbehandling på grund af alder nu er gennemført i dansk ret.
Det  

 fremgår herefter af § 5a, stk. 7, i lov om forbud mod forskelsbehandling på  

 arbejdsmarkedet at lovens forbud mod forskelsbehandling på grund af alder  

 ikke  

 er til hinder for bestemmelser i individuelle eller kollektive aftaler og  

 overenskomster om ophør af ansættelsesforholdet når lønmodtageren fylder 65  

 år.  

 Da det af bestemmelsens forarbejder endvidere fremgår at sådanne aftaler og  

 overenskomster er i overensstemmelse med direktiv 2000/78/EF, har jeg ikke  

 grundlag for at tage yderligere stilling til sagens EU-retlige aspekter.
Manglende partshøring inden  

 beslutningen om fastsættelse af pligtig afgangsalder Jeg har på baggrund af Deres  

 klage overvejet om De burde have været partshørt over  

 Undervisningsministeriets  

 beslutning af  

 8. februar  

 2002  

 om fastsættelse af pligtig afgangsalder.
 Forvaltningsrettens  

 almindelige regler om partshøring fremgår af § 19 i forvaltningsloven (lov  

 nr.  

 571 af  

 19. december 1985  

 med senere ændringer). Bestemmelsens stk. 1 har følgende ordlyd:
§ 19. Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen  

 af den nævnte udtalelse. Som part(er) i en sag og  

 dermed som høringsberettiget i henhold til denne bestemmelse anses i første  

 række afgørelsens adressat(er). Partsbegrebet omfatter herudover personer som  

 i  

 øvrigt har en væsentlig, individuel interesse i sagens afgørelse.
Sidstnævnte  

 kriterium indebærer bl.a. at en interesse der bæres af en stor flerhed af  

 personer, i forhold til den enkelte kan være så fragmentarisk eller udtyndet  

 at  

 den ikke når op over en væsentlighedstærskel.
Særligt kravet om  

 partsinteressens individuelle karakter udelukker partsstatus i forhold til  

 generelle retsakter.
Jeg henviser til Hans Gammeltoft-Hansen mfl.,  

 Forvaltningsret, 2. udgave (2002), s.  

 72  

 f.
Undervisningsministeriets  

 beslutning af  

 8. februar  

 2002  

 må efter sit indhold betegnes som en generel forvaltningsakt  

 uden individuelle adressater.
Uanset at beslutningen umiddelbart må antages  

 at  

 have virket mest indgribende i forhold til de ældre medarbejdere, omfatter  

 den  

 alle overenskomstansatte medarbejdere i Departementet,  

 Uddannelsesstyrelsen og  

 Institutionsstyrelsen.
Det kan på denne baggrund ikke give mig  

 anledning til  

 bemærkninger at ministeriet undlod at partshøre Dem eller nogen af de øvrige  

 ansatte inden beslutningens vedtagelse.
Manglende partshøring inden afskedigelsen af  

 Dem De har endvidere klaget over  

 Undervisningsministeriets manglende partshøring af Dem inden De blev  

 afskediget  

 ved ministeriets brev af  

 14.  

 juni 2004. I den forbindelse har De peget på ombudsmandens praksis  

 vedrørende den såkaldt udvidede partshøringspligt.
 Det er rigtigt at der i visse  

 afskedigelsessager gælder en sådan udvidet partshøringspligt der går videre  

 end  

 bestemmelsen i forvaltningslovens § 19. I ombudsmandens praksis er den  

 udvidede  

 partshøringspligt generelt formuleret således at der i sager om uansøgt  

 afsked  

 eller anvendelse af andre sanktioner over for offentligt ansatte eksisterer  

 en  

 ulovbestemt grundsætning om partshøring, ikke blot om sagens faktum, men også  

 om sagens retlige grundlag.
Det videregående i forhold  

 til forvaltningslovens § 19 ligger i at denne bestemmelse kan omfatte visse  

 eksterne vurderinger, men ikke myndighedens retlige kvalifikation af faktum  

 og  

 bevismæssige vurderinger.
Jeg henviser til Kaj Larsen mfl., Forvaltningsret,  

 2.  

 udgave (2002), s.  

 235 f,  

 med yderligere henvisning til ombudsmandspraksis og retspraksis; heraf  

 fremgår  

 imidlertid også at grundsætningen antages at gælde i relation til sager om  

 disciplinær afsked og  for så vidt grundlaget for den påtænkte  

 afskedigelse  

 indeholder samarbejdsvanskeligheder, uegnethed mv.  tillige i sager om  

 diskretionær afsked.
Derimod kan grundsætningen næppe uden videre antages at  

 gælde i relation til sager om diskretionær afsked udelukkende på grund af  

 arbejdsmangel, besparelser og lignende eller sager om afsked på grund af  

 sygdom.
Jeg henviser endvidere til Jørgen Mathiassen,  

 Forvaltningspersonellet,  

 2. udgave (2000), s.  

 166 f.
 Deres afskedigelse er alene  

 begrundet i alder og hviler således ikke på nogen af de ovennævnte  

 bebrejdelsesværdige omstændigheder der må antages at aktualisere den  

 ulovbestemte udvidede partshøringspligt.
 Undervisningsministeriet  

 skulle således kun have partshørt Dem i henhold til den lovbestemte  

 partshøringspligt i forvaltningslovens § 19.
Vedrørende dette spørgsmål  

 bemærker jeg at ministeriet måtte gå ud fra at De var bekendt med at man var  

 i  

 besiddelse af oplysninger om Deres alder.
Derfor havde ministeriet ikke pligt  

 til at partshøre Dem over disse oplysninger inden afgørelsen om afskedigelse  

 blev truffet.
Ministeriets undladelse heraf giver mig således ikke anledning  

 til bemærkninger.
Forholdet til lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet De har anført at  

 Undervisningsministeriets beslutning af  

 8. februar 2002  

 om fastsættelse af pligtig afgangsalder  

 er et væsentligt ansættelsesvilkår der som sådan er omfattet af lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet (lovbekendtgørelse nr. 692 af  

 20. august 2002  

 ).
Jeg har derfor overvejet om  

 Undervisningsministeriet efter denne lov havde pligt til i Deres  

 ansættelsesbrev  

 at indsætte en oplysning om fastsættelsen af den pligtige afgangsalder til 67  

 år.
Ifølge lovens § 4 skal arbejdsgiveren ved enhver ændring af visse nærmere  

 angivne ansættelsesvilkår der fremgår af lovens §§ 2 og 3, således hurtigst  

 muligt og senest 1 måned efter den dato hvor ændringen træder i kraft, give  

 lønmodtageren skriftlig besked herom.
Som oplyst af  

 Personalestyrelsen har Finansministeriet og centralorganisationerne, herunder  

 Akademikernes Centralorganisation,  

 den 29. maj 2002  

 indgået en aftale der erstatter lovens  

 bestemmelser.
Efter aftalens § 6 kan sag om hvorvidt arbejdsgiveren har  

 overholdt sin oplysningspligt efter aftalen, rejses efter de sædvanlige  

 fagretlige regler på området.
Aftalen er indgået mellem i princippet  

 ligestillede parter hvoraf kun Finansministeriet er omfattet af min  

 kompetence.  

 Da parterne endvidere har aftalt at tvister afgøres efter de sædvanlige  

 fagretlige regler, mener jeg at det vil være mest korrekt at jeg ikke tager  

 stilling til spørgsmålet. NOTER: (*)  

 FOB 1990, s.339, og  

 FOB 2001, s.322.
