Indledning 1. Udgiftsdækkende ydelser udbetales til dækning af (mer)udgifter i forbindelse med fravær fra tjenestestedet under tjenesterejser/udstationering, forflyttelse, varetagelse af tjenstlige opgaver på bopælen mv.
Ydelser, der tager sigte på at yde godtgørelse for ulemper ved arbejdets udførelse, er begrebsmæssigt således ikke omfattet heraf.
2. Udgiftsdækkende ydelser reguleres som hovedregel i  

 forhold til en konstateret prisudvikling.
3. De udgiftsdækkende ydelser af mere generel karakter  

 samt disses regulering fremgår af omstående oversigt.
Lovgivningen om suspension og efterfølgende bortfald af den automatiske dyrtidsregulering bestemmer som en undtagelse, at der fortsat kan ske regulering af tillæg, der skal give dækning for omkostninger ved arbejdets udførelse, således at disse giver den samme dækning som forudsat ved aftalen om eller fastsættelsen af de hidtil gældende satser.
En tilsvarende adgang til at foretage regulering af udgiftsdækkende ydelser i forhold til en konstateret prisudvikling eksisterer i medfør af § 5, stk. 5, i L 123 31/3 1985 om fornyelse og forlængelse af kollektive overenskomster og aftaler mv.
3a.
Som led i resultatet af forhandlingerne i foråret 1987 mellem finansministeren og tjenestemændenes centralorganisationer gennemføres en række ændringer i reglerne om godtgørelse af merudgifter ved tjenesterejser.
Bortset fra visse regelændringer pr. 1. april 1987 vedrørende lokale aftaler ved indenlandske tjenesterejser og forsikringsforhold ved udlandsrejser får ændringerne virkning fra 1. april 1988. Der vil i den forbindelse blive foretaget en sammenskrivning af aftalerne på tjenesterejseområdet.
Indledning 4. Ved »indenlandske tjenesterejser« forstås  

 i dette kapitel tjenesterejser i Danmark og på Færøerne, men derimod ikke tjenesterejser i Grønland.
I forbindelse med indenlandske tjenesterejser godtgøres befordringsudgifter og merudgifter til kost mv. og overnatning efter en række bestemmelser, som vil blive gennemgået nedenfor.
Befordringsudgifter 5. Bestemmelser om godtgørelse af befordringsudgifter  

 ved tjenesterejser findes i Fmst.cirk. 22/5 1984 om aftale 24/4 1984 mellem finansministeren og tjenestemændenes centralorganisationer om befordringsklasse mv. på tjenesterejser for tjenestemænd i staten, folkeskolen og folkekirken.
Endvidere findes Fmst.cirk.
28/3 1983 om aftale 23/3 1983 mellem finansministeren og tjenestemændenes centralorganisationer om godtgørelse for benyttelse af eget befordringsmiddel på tjenesterejser.
Satserne indeholdt i sidstnævnte cirkulære er senest reguleret ved Fmst. cirk. 6/7 1987 om godtgørelse for benyttelse af eget befordringsmiddel på tjenesterejser.
6. Omtalte aftaler omfatter alene tjenestemænd.
Det  

 bemærkes, at det af Ful § 9 fremgår, at såfremt en funktionærs arbejde i arbejdsgiverens tjeneste medfører udgifter til rejse, ophold uden for hjemstedet og lign., har funktionæren krav på, at alle nødvendige udgifter hertil bæres af arbejdsgiveren.
I vidt omfang er der således i de enkelte overenskomster en henvisning til de for tjenestemænd gældende regler om befordringsgodtgørelse, hvorefter nedenfor nævnte regler tillige gælder for disse overenskomstansatte.
Bestemmelserne kan endvidere finde anvendelse på andre statsligt ansatte ifølge praksis, i det omfang der ikke er fastsat særlige bestemmelser i overenskomst, aftale mv.
7. Som udgangspunkt gælder, at statslige eller  

 andre offentlige befordringsmidler fortrinsvis skal benyttes på tjenesterejser, jfr. tillige det under benyttelse af eget befordringsmiddel anførte.
8. Nedenfor angivne bestemmelser om henholdsvis  

jernbanebefordring, skibsbefordring og befordring med fly er for så vidt angår de to førstnævnte befordringstyper inddelt i befordringsklasse efter lønrammemæssig placering , hvilket ikke er tilfældet ved flyrejser.
9. Ved jernbanebefordring godtgøres billetudgiften til  

1. klasse for tjenestemænd i lønramme 23-40 og til 2. klasse for  

 tjenestemænd i lønramme 1-22 .
Benyttes sovevogn , kan udgiften til enekupe (single eller special) godtgøres for tjenestemænd i lønramme 23-40 og til tresengskupe I tilfælde, hvor der under tjenesterejser/frirejser anvendes månedskort, der er anskaffet for egen regning, ydes der godtgørelse med et beløb svarende til billetprisen for en i øvrigt godtgørelsesberettiget strækning, dog for flere tjenesterejser inden for kortets gyldighedsperiode højst med et beløb svarende til udgiften til det anskaffede månedskort.
Såfremt der for egen regning er anskaffet landsrabatkort fra DSB, der giver adgang til køb af billetter til halv pris, ydes der, indtil kortets pris er dækket, godtgørelse med et beløb svarende til den fulde billetpris for omhandlede strækning.
Herefter godtgøres alene den faktiske billetpris (halv billetpris).
10. Ved skibsbefordring godtgøres  

billetudgiften og eventuelt tillæg for køje .
Benyttes kammer (kahyt) , kan udgiften til almindeligt enekammer godtgøres for tjenestemænd i lønramme 23-40 , og til fælleskammer for tjenestemænd i  lønramme 1-22 .
11. Ved flyrejser godtgøres billetudgiften til  

business class eller økonomiklasse (normalpris eller rabatpris alt efter rejsens karakter, herunder bestillingstidspunkt og rejsens varighed).
 12. Det bemærkes, at overenskomstansatte  

akademikere fra og med 10.
anciennitetstrin (for akademiingeniører og teknikumingeniører dog først fra 11. anciennitetstrin) henføres til gældende bestemmelser for tjenestemænd i  lønramme 23-40 . Tilsvarende gælder for ansatte i henhold til overenskomst med HK fra og med stilling som afdelingsleder m.fl.
13. I de tilfælde, hvor en tjenestemand i lavere  

 lønramme på tjenesterejse ledsager en tjenestemand i højere lønramme i samme tjenstlige anledning, og det findes påkrævet , at de benytter samme befordringsklasse, kan der ydes tjenestemanden i den lavere lønramme godtgørelse for benyttelse af den højere befordringsklasse.
14. Under midlertidig tjeneste i højere stilling kan  

 der benyttes den befordringsklasse, der er gældende for den højere stilling (uanset om der ydes betaling for den midlertidige tjeneste i højere 15. Såfremt en tjenestemand på tjenesterejse benytter  

 dyrere befordringsklasse, end han efter foranstående bestemmelser er berettiget til, må han selv afholde de dermed forbundne meromkostninger.
Foretrækker en tjenestemand at rejse på billigere måde end foran angivet, godtgøres kun den faktisk afholdte befordringsudgift.
16. Ved befordring med bus, sporvogn og lign.  

 godtgøres billetudgiften mod  dokumentation . Se endvidere punkt 18.
17. Ved befordring med taxi godtgøres udgiften  

 mod fornøden dokumentation , idet det herved forudsættes, at taxi normalt kun benyttes ved transport over kortere afstande.
Se endvidere punkt 18.
18. Ved påbegyndelse og afslutning af tjenesterejser  

 kan der under hensyntagen til afstand, bagagens art mv. ydes godtgørelse efter regning for befordring med lokaltog, S-tog, bybus mv. eller i særlige tilfælde taxi til/fra hovedbefordringsmidlet,  

 herunder når andre offentlige transportmidler ikke kan anvendes.
Godtgørelsen kan alene ydes for befordring mellem det faste tjenestested eller bopælen og hovedbefordringsmidlet.
Der kan dog maksimalt ydes godtgørelse svarende til, at tjenesterejsen påbegyndes og/eller afsluttes på tjenestestedet.
Ved ankomst til og afrejse fra bestemmelsesstedet kan der ligeledes ydes godtgørelse efter regning for befordring til og fra hotel Øvrige udgifter til lokaltransport på bestemmelsesstedet godtgøres ikke særskilt, men anses for dækket af dagpengebeløbet.
19. I forbindelse med 14-dages hjemrejser i henhold  

 til § 17, stk. 1, i aftale om godtgørelse af merudgifter ved tjenesterejser i Danmark kan der kun ydes godtgørelse for den befordringsklasse i tog og skib, som tjenestemanden efter reglerne for tjenesterejser er berettiget til, og som faktisk er benyttet.
Fly kan dog benyttes, forudsat den pågældende selv betaler differencen mellem flybillettens pris og prisen for den rejsehjemmel, den pågældende er berettiget til efter ovenstående.
Ved nævnte hjemrejser kan endvidere ydes godtgørelse for benyttelse af eget motorkøretøj efter laveste sats samt godtgørelse for udgifter til færgebilletter for fører og motorkøretøj, forudsat at de samlede udgifter bliver mindre, end hvis der ved rejsen udelukkende var anvendt offentlige befordringsmidler, dvs. tog, skib mv.
Når det kan forenes med tjenstlige hensyn, kan den rejsende i forbindelse med 14-dages hjemrejser, ferie og anden frihed vælge en anden rejserute mod  selv at afholde merudgifterne.
Der  

 kan maksimalt godtgøres udgifter til befordring, svarende til en returrejse mellem det midlertidige og det faste tjenestested, og ikke mere end de faktisk afholdte udgifter.
20. Ved vurdering af spørgsmålet om tilladelse  

 til kørsel i egen bil gælder som udgangspunkt, at statslige eller andre offentlige befordringsmidler fortrinsvis skal benyttes på tjenesterejser.
Benyttelse af eget befordringsmiddel kan dog tillades, når særlige forhold taler derfor,  specielt når  

 det i det givne tilfælde alle forhold taget i betragtning er mest økonomisk for staten.
Der skal herved bl.a. tages hensyn til - mulig besparelse på time- og dagpenge mv., - mulig tidsmæssig gevinst i form af arbejdstid (specielt på  

 kortere rejser, hvor benyttelse af offentlige kollektive befordringsmidler er uhensigtsmæssig), - udgiften til befordring med offentlige kollektive befordringsmidler, idet opmærksomheden henledes på, at benyttelse af statslige befordringsmidler  ikke belaster statskassen, - udgiften til km-godtgørelse og eventuelt færge , - muligheden af, at flere kan rejse sammen i eget  

 befordringsmiddel.
21. Anvendes egen bil på tjenesterejse, forudsættes  

korteste rute benyttet.
Ud over km-godtgørelsen kan der godtgøres eventuel udgift til færge , men derimod ikke parkeringsafgifter . Der  

 kan endvidere ikke ydes godtgørelse for flere km, end der ville være kørt på tjenesterejsen, såfremt denne var påbegyndt og/eller afsluttet på tjenestestedet, jfr. tillige nedenfor.
22. Benyttelse af eget befordringsmiddel på  

 tjenesterejser kan kun finde sted, såfremt der foreligger forudgående godkendelse heraf.
23. Skriftlig bemyndigelse til regelmæssig  

 benyttelse af eget befordringsmiddel til tjenstlig kørsel (sats A) kan gives af vedkommende ministerium.
Ansøgning om sådan personlig tilladelse skal indeholde oplysninger om afgrænsningen af rejserne samt  

 om kørselsmængden i forbindelse med den ansøgte bemyndigelse.
Den udstedende myndigheds skriftlige bemyndigelse skal indeholde oplysninger om afgrænsningen af de rejser samt den kørselsmængde, som vil kunne foretages i henhold til bemyndigelsen.
Genpart af bemyndigelsen fremsendes til rigsrevisionen.
For kørsel, som foretages i henhold til særlig skriftlig bemyndigelse og inden for bemyndigelsens rammer, ydes der godtgørelse pr. km efter sats A indtil 12.000 km pr. år.
For kørsel herudover  

 ydes godtgørelse efter sats B . Opgørelsen af den kørselsmængde, der berettiger til godtgørelse efter sats A, skal endvidere indeholde oplysning om det af vedkommende i den forløbne del af finansåret samlede antal kørte km for staten eller anden offentlig myndighed, der er godtgjort med denne sats.
24. For anden tilladt tjenstlig benyttelse af  

 eget befordringsmiddel ydes godtgørelse efter sats B .
25. Der bør kun udfærdiges skriftlig bemyndigelse til  

 anvendelse af eget befordringsmiddel på tjenesterejser, når der er tale om regelmæssig kørsel af et vist større omfang, normalt mindst 5.000 km årlig . I tilfælde, hvor  særlige tjenstlige hensyn gør sig gældende, vil bemyndigelse dog kunne gives, selv om den årlige kørselsmængde på tjenesterejser er mindre end foran nævnt.
Som eksempel herpå kan nævnes hyppige , men korte tjenesterejser mellem flere faste arbejdssteder, hvor anvendelse af andet befordringsmiddel vil medføre, at tjenesterejserne ikke kan udføres inden for en rimelig tid eller på en for staten tilstrækkeligt økonomisk måde.
Videre kan nævnes kørsel med særlig omfangsrig bagage eller fintmærkende teknisk apparatur samt kørsel til afsides liggende steder, hvor der ikke forefindes offentlige transportmidler.
26. Den nævnte mulighed for at give  

 kørselsbemyndigelse, selv om den årlige kørselsmængde på tjenesterejser er mindre end 5.000 km årlig, kan således benyttes, hvor den kompetente myndighed efter en vurdering af omstændighederne i det konkrete tilfælde skønner, at særlige tjenstlige hensyn gør sig gældende.
Det er imidlertid ikke meningen med bestemmelsen at åbne mulighed for generelt at statuere, at særlige tjenstlige hensyn foreligger for alt personale med kørselsbehov ved en bestemt institution.
Ved vurderingen af kørselsmængden skal der ikke anlægges forskellig betragtning på henholdsvis heltids- og deltidsansatte .
27. Tjenestemænd, der har særlig skriftlig  

 bemyndigelse, oppebærer godtgørelse efter sats B, når den tjenstlige kørsel falder uden for bemyndigelsens rammer.
Såfremt en tjenestemand har bemyndigelse til at køre efter den høje sats, fordi behovet skønnes at ville overstige 5.000 km årlig for det pågældende år, og det senere viser sig, at kørslen bliver af mindre omfang end påregnet, skal tjenestemanden ikke betale differencen mellem højeste og laveste sats, men der bør normalt ikke i det kommende år gives særlig bemyndigelse.
Såfremt en tjenestemand ikke har særlig bemyndigelse, men kørslen i et finansår bliver større end 5.000 km, kan tjenestemanden ikke for det pågældende år få større godtgørelse end laveste sats.
Den i forbindelse med den skriftlige bemyndigelse angivne kørselsmængde må  ikke overskrides, medmindre der  

 kan dokumenteres eller sandsynliggøres et tjenstligt behov ud over begrænsningen, der vil kunne bevirke godkendelse af en forhøjelse af den fastsatte kørselsmængde.
28. Bestemmelsen i cirkulæret om, at udfærdigelse af  

 en skriftlig bemyndigelse til anvendelse af egen bil på tjenesterejser som hovedregel forudsætter et tjenstligt kørselsbehov på mindst 5.000 km årlig, hviler på de synspunkter , som er kommet til udtryk i den den 15/3 1972 afgivne betænkning ( betænkning nr. 656 ) om tjenestemænds godtgørelse for benyttelse af eget befordringsmiddel på tjenesterejser.
Der henvises herved især til betænkningens side 17 ff.
Denne lave sats (sats B) er fastsat således, at der ydes fuld dækning af de med den tjenstlige kørsel forbundne variable udgifter (udgifter til benzin, dæk og vedligeholdelse), mens den høje sats (sats A) tillige yder en delvis dækning af de  

faste udgifter ved bilhold (afskrivning, forsikring, forrentning mv.), fastsat således at denne dækningsgrad opnås ved en tjenstlig kørsel af et omfang på l2.000 km årlig.
Som grundlag for kun at yde delvis dækning af de faste udgifter ligger en betragtning om, at tjenestemanden har en egeninteresse i at holde bil og derfor selv må bære en del af de hermed forbundne faste udgifter.
Såfremt den tjenstlige kørsel er af mindre omfang end 5.000 km årlig, bør der således som hovedregel ikke ydes nogen dækning for de faste udgifter ved bilhold, da egeninteressen i disse tilfælde som hovedregel vil have betydelig overvægt.
29. Kørselsgodtgørelse til tjenestemænd, hvis  

 ansættelsesområde omfatter en  række tilsyns- eller konsultationssteder - eventuelt omkring et centralt kontor - beregnes således, at al tjenstlig kørsel regnet fra dagens første konsultationssted til dagens sidste konsultationssted godtgøres, uanset hvor den pågældendes bopæl befinder sig.
Al anden kørsel inden eller uden for området, herunder kørsel mellem hjem og arbejdssted , vil være arbejdsgiveren uvedkommende.  

 Se dog pkt. 30.
30. Som nævnt ovenfor kan godtgørelse for benyttelse  

 af eget befordringsmiddel på tjenesterejser kun ydes for det antal kilometer, der er kørt i forbindelse med tjenesterejsen . Der kan dog ikke ydes godtgørelse for flere kilometer, end der ville være kørt på tjenesterejsen, såfremt denne var påbegyndt og/eller afsluttet på tjenestestedet , jfr. cirkulærets pkt. 6.
Spørgsmålet om, hvilken godtgørelse der kan ydes i tilfælde af »trekantkørsel«, hvor den ansatte kører fra bopælen til et sted for et tjenstligt møde og herfra til tjenestestedet, kan ikke besvares generelt.
I afgørelsen må bl.a. indgå en vurdering i det enkelte tilfælde af boligens placering i forhold til mødested og tjenestested og en vurdering af, om det kan anses for økonomisk hensigtsmæssigt at lade tjenestemanden benytte eget befordringsmiddel mod sædvanlig godtgørelse på den pågældende tjenesterejse.
Nedenfor er opstillet nogle eksempler, hvor B = bopæl, M = det sted, hvor tjenestemanden er til møde, og T = det daglige tjenestested.
X X X B T M Her kan godtgørelse ydes på strækningen (T-M), men ikke på strækningen (B-T), da dette er den daglige strækning til tjenestestedet.
X X X T M B Her kan ikke ydes nogen godtgørelse, da mødestedet er beliggende på den daglige rute (B-T). Det forudsættes, at tjenestemanden starter eller afslutter dagen på M.
X X X T B M Her kan ydes godtgørelse på strækningen (B-M). Samme forudsætning som eks. 2).
X X T M Figuren viser den egentlige » trekantsituation ».
Her  

 ydes befordringsgodtgørelse for strækningen (B - M) + (M - T). Den begrænsning, der ligger i cirkulærets pkt. 6, er, at der ikke kan ydes godtgørelse for en længere strækning end (T - M) + (M - T), og dette vil være tilfældet, hvis B ligger langt fra M, det vil sige: (B - M) større end (M - T).
For distriktsansatte med mødested uden for distriktet vil tjenestestedet være distriktsgrænsen ved beregningen.
31. I tilfælde, hvor en tjenestemand udlånes til en  

 anden institution, må der i hvert enkelt tilfælde tages stilling til, hvorvidt en eventuel skriftlig bemyndigelse dækker denne situation, herunder spørgsmålet om en regelmæssig kørselsmængde af et vist omfang (normalt 5.000 km), idet kørsel efter den høje sats ikke umiddelbart vil kunne videreføres til udlånssituationen, medmindre bemyndigelsen som anført dækker denne situation, eller der udfærdiges skriftlig bemyndigelse på det ny grundlag.
Medlemmer af administrative udvalg og lign., der deltager i møder eller besigtigelser som led i deres tjenstlige arbejde eller som led i deres ansættelsesforhold , og som falder ind under bestemmelserne i cirkulære og aftale, modtager godtgørelse efter sats A (indtil 12.000 km i et finansår) eller sats B, afhængig af om de allerede har eller i forbindelse med deltagelse i udvalgsarbejdet mv. eventuelt modtager en skriftlig bemyndigelse, jfr. § 2 i aftalen, eller de ikke har eller ikke modtager sådan bemyndigelse.
For så vidt angår brug af offentlige transportmidler henvises til aftale om befordringsklasse, jfr. pkt. 7.
Udvalgsmedlemmer, som enten deltager i udvalgsarbejde mv., uden at dette sker som led i deres tjenstlige arbejde eller som led i deres ansættelsesforhold, eller for hvem det omtalte regelsæt ikke har gyldighed, vil normalt alene kunne oppebære befordringsgodtgørelse for kørsel i egen bil efter sats B ,  

 idet der til grund for den høje sats ligger en dækning af de faste udgifter ved at holde bil i relation til en regelmæssig kørsel af et større omfang for staten.
Denne forudsætning vil normalt ikke være opfyldt for nævnte udvalgsmedlemmer.
For så vidt angår brug af offentlige transportmidler er nævnte medlemmer berettiget til at rejse efter de befordringsklasseregler, der gælder for tjenestemænd i lønrammerne 23-40.
Såfremt der i forbindelse med »ekstern« censorvirksomhed  

 gives tilladelse til kørsel i egen bil, vil der kunne ydes km-godtgørelse for strækningen mellem bopælen og det sted, den pågældende skal være censor.
32. Såfremt der gives en tjenestemand tilladelse til  

 at leje bil uden fører til benyttelse på tjenesterejse, godtgøres udgifterne i forbindelse med lejemålet.
Tilladelse til at leje bil uden fører kan dog kun undtagelsesvis gives, når særlige forhold taler derfor.
33. For så vidt angår benyttelse af tjenestebil ved  

 indenlandske tjenesterejser kan henvises til Fmst. cirk. 2/9 1987 om benyttelse m.v. af statens tjenestemotorkøretøjer samt - for så vidt angår forsikringsspørgsmål - til Fmst. cirk. 21/1 1985 om anskaffelse m.v. af tjenestebiler til personbefordring (Budgetdep.).
Merudgifter til kost mv. og overnatning 34. For tjenestemænd i staten, folkeskolen og  

 folkekirken er reglerne om godtgørelse af merudgifter til kost mv. og overnatning i forbindelse med indenlandske tjenesterejser fastsat i Fmst.cirk.
5/5 1987 om aftale 29/4 1987 mellem finansministeren og tjenestemændenes centralorganisationer om godtgørelse af merudgifter ved tjenesterejser i Danmark (bortset fra Grønland) og på Færøerne (time- og dagpengeaftalen). De godtgørelsesbeløb, som er fastsat i denne aftale, reguleres løbende ved Finansministeriets cirkulærer om time- og dagpenge mv.
Ovennævnte aftale omfatter alene tjenestemænd.
I vidt omfang er der dog i de enkelte overenskomster en henvisning til de for tjenestemænd gældende regler om time- og dagpenge mv., hvorefter de nævnte regler tillige gælder for disse overenskomstansatte.
Bestemmelserne kan endvidere finde anvendelse på andre statsligt ansatte ifølge praksis, i det omfang der ikke er fastsat særlige bestemmelser i overenskomst, aftale mv.
 Der redegøres i det følgende alene for tjenestemændenes regler.
35. Time- og dagpengeaftalen gælder for tjenesterejser  

 i Danmark og på Færøerne, men ikke for tjenesterejser i Grønland, hvorom Ministeriet for Grønland har fastsat særlige regler.
Aftalen gælder tillige for tjenesterejser, der medfører kortvarige grænseoverskridelser til nabolande uden at nødvendiggøre overnatning i udlandet.
Om begrebet »kortvarige grænseoverskridelser« henvises til afsnittet om tjenesterejser i udlandet, pkt. 87.
Aftalen gælder ikke for rejser, for hvilke der ydes køre- og sejlpenge, kosttilskud mv. eller udkommandogodtgørelse i henhold til LPL §§ 109, 113, 115 eller aftaler i henhold til TL § 45, der afløser disse bestemmelser.
Ej heller gælder aftalen for rejser, for hvilke merudgifter anses for godtgjort gennem særlige tillægsordninger.
 36. Ud over bestemmelser om godtgørelse af merudgifter  

 til kost mv.
og overnatning indeholder aftalen en regel om, at der ydes godtgørelse for eventuelt påløbne udgifter til tjenstlige breve, telegrammer og telefonsamtaler etc. efter regning, ligesom udgiften til indskrivning af tjenstlig bagage og til  lokal befordring ved ankomsten til og afrejsen fra bestemmelsesstedet godtgøres mod fornøden dokumenta tion, når udgiften af tjenstlige grunde har været nødvendig (§ 3).
Øvrige »småfornødenheder« forbundet med rejsen, herunder  

 udgifter til  lokaltransport på bestemmelsesstedet anses for dækket gennem time- og dagpengene.
37. Udgangspunktet for time- og dagpengeaftalens  

 regler om godtgørelse af merudgifter til kost og småfornødenheder er, at der ud fra  gennemsnitsbetragtninger over såvel merudgiftssandsynligheden som over merudgiftsstørrelsen foreligger merudgifter til måltider mv. på tjenesterejser i forhold til udgifterne ved at gøre tjeneste på det faste tjenestested.
For at tilgodese administrative hensyn godtgøres disse merudgifter ifølge aftalens § 2 med faste beløb i form af dagpenge og timepenge.
Dagpenge og timepenge ydes, uden at tjenestemanden skal forelægge dokumentation for, at der er afholdt merudgifter til forplejning.
Til dagpengene er knyttet et såkaldt 1.-4. dags tillæg, som vil blive omtalt nedenfor i pkt. 41. Princippet om ydelse af time- og dagpenge fraviges for tjenestemænd i lønrammerne 37-40, der som alternativ kan vælge at rejse efter regning, jfr. pkt. 67.
38. Ved fastsættelsen af dagpengenes grundbeløb  

 sondres i aftalens § 5 mellem tjenestemænd i lønrammerne 23-40 og tjenestemænd i lønrammerne 1-22 . For førstnævnte gruppes vedkommende er grundbeløbet benævnt sats A , for sidstnævnte gruppes vedkommende sats B . For de nævnte grupper udgør timepengenes grundbeløb ca.
1/22 af dagpengebeløbet.
Tjenestemænd i lønrammerne 1-22 kan under visse betingelser rejse efter sats A efter den såkaldte »ledsageregel«, som gennemgås nedenfor i pkt. 59.
Dagpengebeløbet er opbygget således, at 3/4 anses at medgå til kostudgifter (morgenmad, frokost, middag), medens den sidste l/4 anses at medgå til diverse småfornødenheder , herunder lokal transport på det fremmede sted.
Ved fastsættelsen af dagpengebeløbene er blevet fradraget et beløb for sparet hjemmeforbrug under tjenestemandens fravær svarende til det beløb, som statsskattedirektoratet fastsætter for visse erhvervsgrupper, der får fri kost.
39. Time- og dagpengene reguleres løbende hver 1.  

 april og 1. oktober som følge af stigningerne i reguleringspristallet , jfr.
 finansministeriets cirkulærer om time- og dagpenge mv.
40. Som udgangspunkt gælder, at tjenestestedets  

 og ikke bopælens beliggenhed er afgørende for beregning af godtgørelse i henhold til time- og dagpengeberegningen i relation til tidspunktet for en tjenesterejses begyndelse og afslutning.
 Dagpenge ydes for hver fulde 24 timers fravær fra tjenestestedet.
For overskydende timer samt for fravær, der ikke varer 24 timer, ydes timepenge pr. påbegyndt time.
Timepengebeløbet kan dog ikke overstige beløbet for dagpengene.
Det sidstnævnte indebærer, at såfremt antallet af timepengeudløsende timer overstiger 22, jfr.
 pkt. 38, skal timepengene  konverteres til dagpenge.
Ifølge time- og dagpengeaftalens § 2, stk. 4, regnes fraværet fra det tidspunkt, da tjenestemanden forlader tjenestestedet eller det andet sted, hvor tjenesterejsen påbegyndes, til det tidspunkt, da tjenestemanden vender tilbage til tjenestestedet eller det andet sted, hvor tjenesterejsen afsluttes.
Foretages rejsen med offentlige befordringsmidler, regnes fraværet fra befordringsmidlets planmæssige afgangstidspunkt til dets faktiske hjemkomsttidspunkt, således at forsinkelser i de offentlige befordringsmidler ikke kommer tjenestemanden til skade.
Baggrunden for bestemmelsen i § 2, stk. 4, er, at det i visse situationer ikke vil være rimeligt at tage tjenestestedet som udgangspunkt for en tjenesterejse.
Her vil tjenestemandens bopæl kunne få betydning.
Hvis f.eks. tjenestemandens bopæl ligger nærmere bestemmelsesstedet, og han på en tjenesterejse tager direkte fra bopælen til bestemmelsesstedet, vil afgangstidspunktet fra bopælen være afgørende.
Der kan således ikke ydes time- og dagpenge på grundlag af en fiktiv rejse fra tjenestestedet.
Eksempel: En tjenestemand har bopæl i Roskilde og tjenestested i København.
Hvis den pågældende skal på tjenesterejse til Odense og tager direkte fra sin bopæl i Roskilde, må Roskilde anses for tjenesterejsens udgangspunkt.
Omvendt kan tænkes den situation, at tjenestemanden, der rejser direkte fra sin bopæl til bestemmelsesstedet, kun kan få godtgørelse regnet fra tjenestestedet.
Dette vil være tilfældet, hvis en del af rejsen foregår ad en strækning, som tjenestemanden normalt benytter mellem bopæl og tjenestested.
Eksempel: En tjenestemand har bopæl i Roskilde og tjenestested i København.
Hvis tjenestemanden skal på tjenesterejse til Helsingør og tager toget over København, vil det være rimeligt at lade togets afgangstid fra Københavns hovedbanegård være tjenesterejsens begyndelsestidspunkt.
41. I tilknytning til time- og dagpenge ydes det  

 såkaldte 1.-4. dags tillæg, som er omhandlet i time- og dagpengeaftalens § 2, stk. 3.
Dette tillæg ydes til dagpengene (herunder timepenge, der er konverterede til dagpenge) for det 1., 2., 3. og 4. døgns ophold samme sted . Tillægget er begrundet i, at tjenestemandens merudgifter ofte vil være særlig store de første dage af opholdet på det fremmede sted.
Tillægget ydes for hver gang, tjenestemanden får fulde dagpenge, medmindre tjenestemanden opholder sig samme sted ud over 96 timer (4 døgn). I så fald bortfalder tillægget for det overskydende ophold på stedet.
Reglen indebærer, at en tjenestemand, der på en tjenesterejse af f.eks. 10 døgn 3 timers varighed ikke på noget bestemmelsessted opholder sig ud over 96 timer, får 10 1.-4. dags tillæg svarende til det antal fulde dagpenge, rejsen berettiger ham til.
Opholder den samme tjenestemand sig på en anden tjenesterejse af samme varighed på bestemmelsesstedet i f.eks. 5 døgn 10 timer, overstiger dette 96 timer med 1 døgn 10 timer.
Det er så det resterende tidsrum af rejsen, dvs. 8 døgn 17 timer, der er grundlaget for beregningen af antallet af 1.-4. dags tillæg.
Da 8 døgn 17 timer berettiger til 8 x dagpenge, ydes der således 8 1.-4. dags tillæg.
Er der på en længerevarende tjenesterejse flere ophold på over 96 timer, skal de overskydende tidsrum alle trækkes fra rejsens samlede varighed, inden beregningen af 1.-4. dags tillæg foretages.
De 8 døgn 23 timer 20 min. er altså det tidsrum, der berettiger tjenestemanden til 1.-4. dags tillæg.
Da timepenge for 23 timer 20 min. overstiger fulde dagpenge, betyder det, at der tilkommer ham 9 1.-4. dags tillæg.
 I eksemplet tilkommer der derfor tjenestemanden:
12 gange dagpengebeløbet 9 gange 1.-4. dags tillæg 15 gange timepengebeløbet.
1.-4. dags tillæggets grundbeløb er i aftalens § 5 fastsat til  

 samme beløb pr. dag for såvel gruppe A som gruppe B.
Beløbet reguleres på tilsvarende måde som time- og dagpenge.
42. Hvis tjenestemanden får forplejningen  

 vederlagsfrit i forbindelse med tjenesterejser, reduceres dagpengene efter aftalens § 4 til 1/4. Denne 1/4 dækker tjenestemandens småfornødenheder, jfr.
ovenfor om dagpengenes grundbeløb.
Modtager tjenestemanden kun enkelte måltider , skal dag- og timepengene reduceres tilsvarende.
Morgenmad beregnes her til 15 pct.,  frokost  

 til 30 pct. og middag til 30 pct. af dagpengebeløbet.
Se tillige pkt.
 57.
De nøjagtige fradragsbeløb i tilfælde, hvor tjenestemanden vederlagsfrit får fuld eller delvis kost, fremgår af Finansministeriets cirkulærer om time- og dagpenge mv.
Time- og dagpengeaftalens § 4 omhandler efter sin ordlyd alene fradrag i dagpengene.
Såfremt imidlertid en tjenestemand under et fravær, for hvilket der ydes timepenge, vederlagsfrit modtager måltider, foretages fradrag for hver enkelt måltid med de satser, der som nævnt er anført i cirkulærerne om time- og dagpenge mv.
Dog må fradraget ikke overskride det samlede timepengebeløb for de pågældende timer.
Eksempel: En tjenestemand i satsgruppe B har været på en tjenesterejse, der berettiger ham til at modtage timepenge for 8 timer.
Under fraværet har han vederlagsfrit modtaget en frokost.
Med de pr. 1. april 1985 gældende satser bliver regnestykket herefter følgende:
Såfremt tjenestemanden tillige havde modtaget et middagsmåltid, ville der således ikke tilkomme ham timepenge.
Time- og dagpengeaftalens § 4 skal forstås således, at en invitation til  bespisning af privat eller tilfældig karakter i forbindelse med en tjenesterejse ikke medfører, at der skal ske fradrag i time- og dagpengene.
På den anden side behøver det ikke nødvendigvis at være staten, der står bag forplejningen på det sted, hvortil tjenesterejsen foregår, for at bestemmelsen finder anvendelse.
Det afgørende vil være, om det har været forudsat eller bestemt, at der vil indgå vederlagsfri forplejning i tjenesterejsen.
43. I en række situationer vil forudsætningen om  

 merudgifter gennemsnitligt set ikke være til stede.
Time- og dagpengeaftalens § 3  bestemmer da også, at der ikke ydes dagpenge og  

 timepenge i følgende tilfælde:
a.
For rejser, der ikke strækker sig ud over 8 km fra tjenestestedet, b.
For rejser, der ikke har en varighed af mindst 5 timer, c.
For rejser inden for et område bestående af Københavns og Frederiksberg kommuner, d.
Hvor tjenestemanden har mere en et fast tjenestested, og rejsen mellem tjenestestederne ikke medfører overnatning uden for hjemmet, e.
Hvor tjenestemanden har et nærmere afgrænset distrikt som tjenestested, og rejsen inden for distriktet ikke medfører overnatning uden for hjemmet.
44. I relation til § 3, litra a , er  

 »tjenestestedet« hvor ikke andet er fastsat, tjenestemandens arbejdssted (værksted, depot, kontor, kaserne, station osv.), således at grænsen på 8 km beregnes herfra.
§ 3,  litra d, indebærer, at tjenestemænd, der som led  

 i ansættelsesvilkårene (tilkendegivet i ansættelsesskrivelse eller på anden måde) regelmæssigt forretter tjeneste ved mere end et arbejdssted, ikke kan få time- og dagpenge for rejser mellem arbejdsstederne, hvis rejserne ikke medfører overnatning.
Der kan være tale om hyppige skift mellem disse arbejdssteder, men der kan f.eks. også være tale om, at tjenestemanden i en bestemt periode af året får forlagt sin tjeneste til et fast arbejdssted uden for hovedarbejdsstedet.
Bestemmelsen i § 3, litra e , betegnes ofte som »  

distriktsreglen » og gælder for ansatte, der som led i ansættelsesvilkårene (tilkendegivet i ansættelsesskrivelse eller på anden måde) skal gøre regelmæssig tjeneste inden for et bestemt geografisk afgrænset område.
I bestemmelsen er ikke fastlagt en maksimal udstrækning for området, der imidlertid som nævnt skal være »afgrænset«.
For at distriktsreglen kan bringes i anvendelse, må der være tale om en vis hyppighed af tjenestemandens rejser inden for distriktet, uden at det dog er nødvendigt, at tjenestemanden foretager daglige rejser i distriktet.
Såfremt der foreligger et distrikt i bestemmelsens forstand,  skal distriktsreglen bringes i anvendelse.
For ansatte, der er omfattet af § 3, litra e, gælder i øvrigt, at når de pågældende er på tjenesterejser uden for distriktet , skal betingelserne i § 3, litra a og b, regnes fra det sted/tidspunkt, hvor de pågældende overskrider grænsen for distriktet.
45. Bestemmelserne om lokale aftaler om godtgørelse af  

 merudgifter under tjenesterejser er pr. 1. april 1987 ændret, jfr. time- og dagpengeaftalens § 21. § 6 om godtgørelser på indtil 12,50 kr. pr.
dag i tilfælde, hvor der i medfør af § 3 ikke kan ydes time- og dagpenge, er som følge heraf ophævet.
Aftaler om »§  

 6-godtgørelse« indgået i henhold til time- og dagpengeaftalen af 27/4 1983 og tidligere time- og dagpengeaftaler er fortsat gældende, men vil dog kunne ændres/ophæves ved lokal aftale i henhold til den ny § 21. Denne bestemmelse omtales i pkt. 68.
46. Godtgørelse af udgifter til overnatning i  

 forbindelse med tjenesterejser er omhandlet i time- og dagpengeaftalens §§ 7-10.
Til dækning af udgifter til overnatning uden for hjemmet kan ydes et nattillæg enten efter dokumentation for afholdte udgifter inden for et maksimumsbeløb (hoteldispositionsbeløb) eller med et fast beløb (»udokumenteret nattillæg«). Dog kan tjenestemænd i lønrammerne 37-40 vælge af få dækket overnatningsudgifter efter regning, jfr. nedenfor pkt. 67.
47. Generelt gælder, at nattillæg kun kan ydes,  

 såfremt tjenestemanden har tilbragt mindst 4 timer af tidsrummet mellem kl. 22 og kl. 08 uden for tjenestestedet .
Nattillæg kan ikke ydes , når der af styrelsen stilles  

soverum til rådighed for tjenestemanden.
Ved soverum forstås værelse med seng (sovesofa eller lign. og sengeklæder samt adgang til bad og private lokaliteter, som styrelsen lejer (hotel, motel, kro, pensionat mv.). Når soverum stilles til rådighed, kan tjenestemanden ikke få udbetalt nattillæg, hvis han vælger et andet logi.
Nattillæg kan heller ikke ydes , når der under rejse med offentligt befordringsmiddel er mulighed for at få dækket udgiften til soveplads i  sovevogn eller skibskahyt .
Endvidere kan nattillæg ikke ydes , når tjenestemanden er tjenstgørende under hele fraværet fra tjenestestedet bortset fra en kortere passagerrejse ud og hjem.
Nattillæg kan heller ikke ydes , når der har været tjenestefri ophold under fraværet, og hvert af disse ophold har været af en varighed af under 2 1/2 time .
48. Det er styrelsen , der - under hensyntagen  

 til tjenestemandens ønsker - afgør, hvorvidt tjenesten på det fremmede sted skal bestrides ved daglige hen- og tilbagerejser eller ved overnatning på det fremmede sted.
Afgørelsen heraf bør i hvert enkelt tilfælde tilkendegives den pågældende.
Som retningslinie gælder, at overnatning på det fremmede sted normalt ikke bør finde sted, såfremt rejsetiden mellem tjenestestedet og det fremmede sted er under 1 time hver vej.
Såfremt tjenesten på det fremmede sted bestrides ved daglige hen- og tilbagerejser, medregnes rejsetiden som tjeneste i overensstemmelse med reglerne herom i tjenestemændenes arbejdstidsregler.
Der kan ikke ydes nattillæg, og der kan alene ydes time- og dagpenge for den faktiske daglige fraværsperiode.
49. Som udgangspunkt kan tjenestemanden selv  

vælge , om han vil fremlægge  dokumentation for udgifter til hotelværelse og derved få godtgjort udgifterne til overnatning inden for hoteldispostitionsbeløbet, eller om han vil undlade at fremlægge en sådan dokumentation og herefter få udbetalt det faste nattillæg (»udokumenteret nattillæg«). Dog gælder, at tjenestemænd, der på tjenesterejse disponerer over de benyttede befordringsmidler (tjenestebil eller eget befordringsmiddel), og som påbegynder eller afslutter rejsen inden for tidsrummet mellem kl. 22 og kl. 08, kun kan få nattillæg i forbindelse med henholdsvis udrejse og hjemrejse efter dokumentation af udgifter til hotelværelse.
Denne regel omfatter også sådanne tjenestemænds eventuelle ledsagere.
 50. Hoteldispositionsbeløbene er fastsat som  

maksimumsbeløb pr.
overnatning , inden for hvilke der ydes dækning for tjenestemandens dokumenterede udgifter til hotelværelse , herunder betjeningsafgift vedrørende værelset og eventuelle sædvanemæssige drikkepenge til hotelpersonale.
Hoteldispositionsbeløbene er fastsat under hensyn til, at der af Direktoratet for Statens Indkøb er truffet en særordning for en række hoteller . Hoteldispositionsbeløbene reguleres årligt pr. 1.
april på baggrund af de hotelaftaler, som Direktoratet for Statens Indkøb indgår.
De indgåede aftaler er baseret på kontant betaling eller - for en række hotellers vedkommende - benyttelse af kreditkort.
51. Vedrørende benyttelse af statens hotelaftaler kan  

 henvises til » Hotelaftaler for statslige tjenesterejser - Danmark og Færøerne », udsendt af Direktoratet for Statens Indkøb ,  

 hvoraf bl.a. fremgår, at reservation af værelser bør ske direkte til hotellet pr. brev, telex eller telefon - ikke gennem rejsebureau.
Det er hensigtsmæssigt, at tjenestemanden medbringer kopi af reservationen.
Tjenestemanden skal endvidere kunne legitimere sit tilhørsforhold til den danske stat.
52. Finansministeriet har nu tiltrådt, at  

 statsinstitutioner kan tillade, at ansatte med stor rejseaktivitet benytter kreditkort ved afholdelse af udgifter til hotelophold, transport og andre refusionsberettigede udgifter.
Det er herved forudsat, at anvendelse af kreditkort vil kunne medføre en begrænsning i institutionernes udbetaling af rejseforskud til medarbejderne.
53. Oplysning om anvendelsen af statens hotelaftaler  

 og regler for statslig anvendelse af kreditkort som betalingsmiddel kan fås ved henvendelse til Direktoratet for Statens Indkøb.
54. Såfremt det ikke er muligt at leje værelse på et  

 af aftalehotellerne, eller såfremt tjenestestedet har en sådan beliggenhed, at benyttelse af et aftalehotel vil medføre en ikke uvæsentlig forøgelse af transporttiden, kan  andet hotel benyttes inden for hoteldispositionsbeløbet.
Tjenestemanden er således ikke forpligtet til at benytte aftalehotellerne, der snarere skal betragtes som et hjælpemiddel for såvel styrelsen som den rejsende til at kunne overholde de i aftalen fastsatte maksimumsbeløb Godtgørelse af udgifter inden for maksimumsbeløbene kan derfor også finde sted ved benyttelse af anden registreret erhvervsvirksomhed såsom motel eller kro . Udgifter til alle andre former for overnatning må afholdes af det »udokumenterede nattillæg«, jfr.
 nedenfor pkt. 58.
55. I særlige tilfælde kan hoteludgifter, der overstiger maksimumsbeløbene i time- og dagpengeaftalen, godtgøres med godkendelse af den pågældende styrelse . Særlige tilfælde foreligger f.eks., hvor aftalehotellet ikke ligger i passende nærhed, eller hvor der ikke er plads på aftalehotellet, og hvor det ikke er muligt af skaffe et hotel inden for aftalens maksimumsbeløb.
56. Ved fastsættelsen af hoteldispositionsbeløbet  

 sondres der for det første mellem tjenestemænd i lønrammerne 23-40 ( sats A ) og tjenestemænd i  lønrammerne 1-22 ( sats B ). For så vel sats  

 A som sats B sondres der endvidere mellem hovedstadsområdet (stedtillægsområde VI) og den øvrige del af landet . Hoteldispositionsbeløbet for hovedstadsområdet anvendes tillige på Færøerne.
Ved fastsættelsen af hoteldispositionsbeløbene er der taget udgangspunkt i  enkeltværelser med eget bad og toilet . Ved refusion af hoteludgift til dobbeltværelse, hvor værelset samtidig benyttes af en person, som ikke er berettiget til at rejse for statens regning, er der mellem time- og dagpengeaftalens parter enighed om, at der højst kan ydes godtgørelse for  2/3 af prisen for dobbeltværelse og ikke ud over hoteldispositionsbeløbet .
57. Hoteldispositionsbeløbene skal alene dække prisen  

 for et værelse uden morgenmåltid.
Dette gælder, hvad enten morgenmåltid er obligatorisk eller ej.
Såfremt værelsesprisen omfatter morgenmad, skal regningsbeløbet derfor reduceres med et beløb, som svarer til prisen for morgenmåltidet.
Det beløb, der herefter resterer, er det beløb, som tjenestemanden kan overnatte for, dvs. få godtgjort, såfremt beløbet ikke overstiger hotelmaksimumsbeløbet.
Det skal fremgå af regningsbeløbet, hvorvidt morgenmåltid er inkluderet i den betalte værelsespris og i bekræftende fald med hvilket beløb.
Kan dette undtagelsesvis ikke oplyses, ansættes prisen for morgenmåltidet til 15 pct. af dagpengebeløbet (inklusive eventuelt 1.-4. dags tillæg). Hvis morgenmåltidet er obligatorisk på aftalehotellet, ansættes prisen for morgenmåltidet ved afregning af tjenesterejsen til maksimalt 15 pct. af dagpengebeløbet (inklusive eventuelt 1.-4. dags tillæg).
De ovenfor nævnte regler om reduktion i relation til hoteldispositionsbeløbet for morgenmåltidet hænger sammen med, at tjenestemanden skal afholde udgifterne til morgenmåltid af time- og dagpengebeløbene.
Af samme grund har man fastsat den ovenfor omtalte maksimering af udgiften til morgenmåltidet i de situationer, hvor morgenmåltidet er obligatorisk, således at tjenestemanden er tvunget til at afholde udgiften.
Se tillige under daggodtgørelse.
58. Såfremt en tjenestemand, der har krav på  

 nattillæg, vælger ikke at forelægge dokumentation for udgifter til hotelværelse, ydes et fast nattillæg (»udokumenteret nattillæg«), jfr. time- og dagpengeaftalens § 10. Det udokumenterede nattillæg er således ikke opdelt i en A-sats og en B-sats.
Tillægget reguleres på tilsvarende måde som time- og dagpenge.
Tillægget kan dække forskellige former for overnatning, herunder f.eks. privat indkvartering, leje af lejlighed, værelser eller sommerhuse . Ud over de generelle begrænsninger i at opnå nattillæg kan det udokumenterede nattillæg ikke ydes i visse situationer, hvor tjenestemanden disponerer over det benyttede befordringsmiddel, jfr. nærmere ovenfor pkt. 49.
59. Under visse betingelser kan en tjenestemand i  

 satsgruppe B oppebære nattillæg efter sats A, jfr. bestemmelserne i time- og dagpengeaftalens § 19 (ledsagereglen). Såfremt tjenestemanden i satsgruppe B på en tjenesterejse i  samme tjenstlige anledning ledsager en tjenestemand i satsgruppe A, og det som følge af personlig tjenstlig samvirken findes påkrævet , at de bor på samme hotel, kan der ydes tjenestemanden i den lavere satsgruppe nattillæg efter reglerne for gruppe A.
Indtager de pågældende tjenestemænd måltider sammen, kan der tillige ydes tjenestemanden i satsgruppe B dagpenge og timepenge efter den høje sats.
Ledsagereglen kan imidlertid ikke bevirke, at en tjenestemand bliver berettiget til rejsegodtgørelse efter regning.
»Samme tjenstlige anledning« og »personlig tjenstlig  

 samvirken findes påkrævet« skal forstås bogstaveligt.
Hvis f.eks. en tjenestemand i gruppe B kun på en del af en rejse ledsager en tjenestemand i gruppe A og opfylder betingelsen for at rejse efter sats A, mens de to tjenestemænd rejser sammen, er han således for den resterende del af rejsen alene berettiget til sats B.
Om befordringsklasse henvises til pkt. 13.
60. Begrebet »udstationering« er defineret i  

 time- og dagpengeaftalens § 11 ved følgende:
a. at en tjenestemand beordres til at gøre midlertidig tjeneste et andet sted end tjenestestedet, b. at det ved den midlertidige tjenestes påbegyndelse eller senere er tilkendegivet tjenestemanden, at den midlertidige tjeneste vil vare mindst 28 dage samme sted regnet fra den midlertidige tjenestes påbegyndelse eller fra tidspunktet for en senere tilkendegivelse, c. at den midlertidige tjeneste medfører overnatning uden for hjemmet.
For så vidt angår »midlertidig tjeneste« er det den  

 enkelte styrelse , der afgør, om en tjenestemand skal udstationeres eller forflyttes, idet der ikke er fastsat en bestemt grænse for den maksimale varighed af en udstationering.
Finansministeriet har dog udtalt, at en udstationering normalt ikke bør overstige 2 år.
I vurderingen af, om en tjenestemand skal udstationeres eller forflyttes, bør det indgå, hvorledes udgiften til udstationeringsgodtgørelse vil være i forhold til udgiften til flyttegodtgørelse ved en ud- og hjemflytning.
Der kan ikke ydes flyttegodtgørelse samtidig med, at der ydes udstationeringsgodtgørelse.
Som det fremgår af ordet »beordres«, ligger det i udstationeringsbegrebet, at den midlertidige tjeneste principielt er uansøgt .
Der foreligger kun udstationering, såfremt det tilkendegives tjenestemanden , at den midlertidige tjeneste vil vare mindst 28 dage samme sted.
De særlige beregningsregler for udstationeringsgodtgørelse træder først i kraft 28 dage efter det tidspunkt, hvor det er tilkendegivet tjenestemanden, at der er tale om udstationering.
 Den midlertidige tjeneste skal medføre overnatning uden for hjemmet.
Det er styrelsen, der afgør, om den midlertidige tjeneste skal udføres ved daglige hen- og tilbagerejser eller ved overnatning på det fremmede sted.
Såfremt tjenesten udføres med sådanne hen- og tilbagerejser, foreligger der begrebsmæssigt ikke udstationering.
Ovennævnte indebærer, at såfremt tjenestemanden forretter midlertidig tjeneste på det sted, hvor han har bopæl, og han derfor overnatter i hjemmet, foreligger der ikke udstationering.
Tjenestemanden kan derfor alene få timepenge for den effektive tjeneste med daglige hen- og tilbagerejser.
Til gengæld kan timepengene ikke nedsættes efter 28 dage, da der ikke foreligger udstationering.
Der kan ikke ydes nattillæg eller time- og dagpenge beregnet efter en fiktiv rejsetid fra det faste tjenestested til det midlertidige tjenestested.
61. Under udstationering ydes godtgørelse efter  

 reglerne om time- og dagpenge og nattillæg.
Dog nedsættes ydelserne med 1/3 fra og med den 29. dag efter den midlertidige tjenestes påbegyndelse eller fra det senere tidspunkt, hvor udstationering måtte være konstateret.
Nedsættelsen omfatter både dagpenge, timepenge, udokumenteret nattillæg og hoteldispositionsbeløb, jfr. time- og dagpengeaftalens § 12, stk. 1. Dette gælder dog ikke for udstationering på Færøerne, hvorom bestemmelsen indeholder en særlig regel.
Baggrunden for nedsættelsen af satserne er, at tjenestemanden under længerevarende fravær gennemsnitlig set vil have mulighed for at tilrettelægge opholdet på en mere økonomisk måde.
Udstationeringens længde beregnes i øvrigt på samme måde som anført i time- og dagpengeaftalens § 2, stk. 4, om beregningen af fraværet under tjenesterejser.
62. I time- og dagpengeaftalens §§ 13-17 er omhandlet  

 en række situationer, hvor tjenestemanden er fraværende fra det midlertidige opholdssted/udstationeringsstedet.
I § 14 er således omhandlet tjenesterejser fra udstationeringsstedet, § 15 opremser en række fraværssituationer, der bevirker bortfald af godtgørelsen, og § 17 omhandler de såkaldte 14- dages hjemrejser.
63. Tjenesterejser fra udstationeringsstedet bevirker  

 ikke, at udstationeringen ophører.
Dette indebærer, at såfremt der inden fraværet er ydet tjenestemanden nedsatte time- og dagpenge og nattillæg, kan tjenestemanden ved tilbagevenden til udstationeringsstedet efter fraværet ikke kræve fulde time- og dagpenge mv.
Såfremt fraværet har fundet sted inden nedsættelsen af time- og dagpengene mv., udskydes tidspunktet for nedsættelsen af godtgørelserne med et døgn for hvert fulde døgn, fraværet har varet.
Ved tilbagevenden til det midlertidige opholdssted efter fraværet ydes ikke tillæg for 1.-4. dag samme sted.
Under en tjenesterejse fra udstationeringsstedet, der medfører overnatning uden for udstationeringsstedet, ydes der tjenestemanden nattillæg efter de almindelige regler.
Dette betyder, at tjenestemanden ikke kan få »dobbelt« nattillæg under tjenesterejsen.
Under tjenesterejser fra udstationeringsstedet, der ofte kan have en vis varighed, har det nemlig formodningen for sig, at tjenestemanden sparer natudgiften på udstationeringsstedet.
Såfremt tjenestemanden imidlertid har løbende udgifter til logi mv. på udstationeringsstedet, dækkes disse efter regning , såfremt styrelsen vurderer, at det er en rimelig økonomisk disposition at afholde sådanne udgifter.
Hvis tjenestemanden under udstationeringen oppebærer dagpenge samt tillæg for 1.-4. dag samme sted, kan der ikke ydes ham time- og dagpenge for tjenesterejsen.
I andre tilfælde ydes der tjenestemanden et supplerende beløb til dagpengene, herunder nedsatte dagpenge, i form af timepenge . Det supplerende beløb må dog ikke være større end, at der i alt for hvert påbegyndt døgn regnet fra tidspunktet for udstationeringens påbegyndelse højst ydes tjenestemanden dagpenge uden reduktion og med tillæg for 1.-4. dag samme sted.
For så vidt angår time- og dagpenge opnår tjenestemanden således de samme ydelser, som han ville have opnået ved en tjenesterejse fra det faste tjenestested.
64. Ifølge time- og dagpengeaftalens § 15 ydes der  

 under tjenesterejser, der medfører overnatning uden for hjemmet, samt under udstationering ingen godtgørelse i følgende tilfælde:
a.
Under midlertidig tjeneste på tjenestestedet, b.
Under ferie samt på sådanne fridage, arbejdsfri dage og sådan anden tjenestefrihed, som gives i direkte tilslutning til ferie, c.
Under ophold på hospital, rekreationshjem eller lignende og sygeophold i hjemmet.
De nævnte fraværssituationer bevirker ikke, at udstationeringen ophører.
Der gælder i den forbindelse tilsvarende regler som for tjenesterejser fra udstationeringsstedet, jfr. pkt. 63, 1. afsnit.
Opremsningen i § 15 skal anses for udtømmende , således at udstationeringsgodtgørelsen bevares i andre fraværssituationer.
Hensigten med bestemmelsen er at ramme en række tilfælde, hvor der er sikker viden om eller en overvejende sandsynlighed for, at tjenestemanden forlader udstationeringsstedet for at rejse hjem eller tage ophold andet sted og derfor ikke har tjenstligt påførte merudgifter under fraværet.
Der vil typisk være tale om perioder af en vis varighed, og det har derfor ligesom i de i § 14 nævnte tilfælde formodningen for sig, at tjenestemanden sparer natudgiften på det midlertidige opholdssted.
Der kan dog ligesom ved tjenesterejser fra udstationeringsstedet ydes tjenestemanden godtgørelse for løbende udgifter til logi mv. efter regning, hvis styrelsen finder, at det er en rimelig økonomisk disposition.
For så vidt angår det i § 15, litra b, nævnte må »ferie«  

 for at medføre bortfald af udstationeringsgodtgørelse omfatte en vis periode, dvs. mere end enkelte feriedage.
Endvidere kan fridage (weekends, søgnehelligdage, tjenestefri dage, afspadseringsdage mv.), som ikke gives i tilslutning til ferie, ikke bevirke bortfald af godtgørelsen.
En kombination af sådanne fridage (f.eks. afspadseringsdage med søgnehelligdage) vil ej heller bevirke bortfald af godtgørelsen.
Af § 15, litra c, følger modsætningsvis, at såfremt tjenestemanden under  sygefravær opholder sig på det midlertidige opholdssted I forbindelse med ferie under udstationeringen samt på sådanne fridage, arbejdsfri dage og under sådan anden tjenestefrihed, som gives i direkte tilslutning til ferie, jfr. § 15, litra b, udbetales efter praksis time- og dagpenge mv. indtil tjenestemandens ankomst til det faste tjenestested, jfr.
princippet i time- og dagpengeaftalens § 2, stk. 4. På samme måde ydes godtgørelsen efter afslutningen af sådanne ferieperioder mv.
 fra tjenestemandens afrejse på ny fra det faste tjenestested.
Befordringsudgifter ved hjem- og udrejse i forbindelse med påbegyndelse og afslutning af ferie under udstationering kan kun dækkes ved, at tjenestemanden anvender en »14-dages hjemrejse«, jfr. time- og dagpengeaftalens § 17 og nedenfor.
65. Tjenestemænd, der opretholder husførelse på eller  

 ved tjenestestedet, kan for hver fulde 2 ugers fravær , dvs. mindst 14 dage, få godtgjort dokumenterede udgifter til offentlige befordringsmidler til hen- og tilbagerejser til hjemmet under forudsætning af, at rejsen ikke medfører gener for tjenestens tilrettelæggelse og udførelse.
Bestemmelsen omfatter ikke enlige tjenestemænd.
For at »  

opretholde husførelse » skal tjenestemanden have familie, dvs. ægtefælle og/eller barn/børn.
Med »ægtefælle« sidestilles en papirløs samlever.
Hjemrejsen behøver ikke nødvendigvis at ske hver 14. dag eller i en weekend.
Der er principielt intet til hinder for, at en tjenestemand »sparer rejser sammen«, sålænge det kan forenes med tjenestens tarv.
Dog skal rejserne, for at der kan ydes godtgørelse, være afviklet inden udstationeringens ophør.
For så vidt angår befordring under 14-dages hjemrejser henvises til ovenfor punkt 19.
66. Ligesom man i øvrigt under tjenesterejser, der  

 medfører overnatning uden for hjemmet, samt under udstationering oppebærer time- og dagpenge og nattillæg på syge- og fridage, der ikke omfattes af § 15, ydes der efter hidtidig praksis såvel time- og dagpenge som nattillæg under 14-dages hjemrejserne.
For så vidt angår ydelsen af nattillægget har det i modsætning til situationerne i § 14 og § 15 formodningen for sig, at den udstationerede tjenestemand i hjemrejseperioderne, hvor fraværet fra udstationeringsstedet højst strækker sig over et par dage, bevarer sit logi (eventuelt et lejet værelse). Det ville derfor vanskeliggøre administrationen af reglen, såfremt der blev stillet krav om dokumentation for afholdte udgifter til logi på udstationeringsstedet under sådanne hyppige hjemrejser.
Der kan dog ikke ydes udokumenteret nattillæg for hjemrejseperioder, hvis tjenestemanden i øvrigt vælger godtgørelse af dokumenterede udgifter til hotelværelse de andre udstationeringsdage.
Reglen om 14-dages hjemrejser gælder både for tjenesterejser, der medfører overnatning uden for hjemmet, og under udstationering.
Hjemrejserne bevirker ikke, at en udstationering ophører, og rejserne kan ikke bevirke en udskydelse af tidspunktet for nedsættelse af udstationeringsgodtgørelsen.
Ved tilbagevenden til det midlertidige opholdssted efter en hjemrejse ydes ikke tillæg for 1.-4. dag samme sted.
67. Som en undtagelse fra de almindelige regler om  

 time- og dagpenge mv. og nattillæg fastsætter time- og dagpengeaftalens § 18, at tjenestemænd i  lønrammerne 37-40 kan vælge at få godtgjort rimelige merudgifter under tjenesterejser og ved udstationering efter regning i stedet for godtgørelse efter de almindelige regler.
Et sådant valg er bindende i 5 år.
Har tjenestemanden ikke inden udløbet af 5 års-perioden fremsat ønske om en ændring, er valget bindende for en ny 5 års-periode.
Bestemmelsen omfatter tillige konstituerede og fungerende i lønrammerne 37-40, idet valget er bindende for hele konstitutions-/funktionsperioden.
Såfremt en tjenestemand har valgt at rejse efter regning i stedet for at oppebære time- og dagpenge mv. under tjenesterejser og udstationering, kan han kun beregne sig godtgørelse for faktisk afholdte udgifter, uanset at eventuelle ledsagere får udbetalt højere beløb i dagpenge og timepenge efter de herom gældende regler.
Den godtgørelse, der kan udbetales en tjenestemand, der rejser efter regning, kan endvidere ikke overstige det rimelige og bør hovedsagelig dække udgifter til hotelværelse og fortæring.
68. Bestemmelserne i time- og dagpengeaftalen er af  

 generel karakter og baseret på gennemsnitsbetragtninger.
Hvor særlige hensyn gør sig gældende, er der efter aftalens § 21 mulighed for at etablere særordninger. § 21 er således en rammebestemmelse, hvorefter time- og dagpengeaftalens almindelige regler kan fraviges.
Bestemmelsen sigter på ordninger, der omfatter grupper af tjenestemænd inden for afgrænsede områder.
Særordninger i medfør af § 21 kan etableres ved lokal aftale med vedkommende centralorganisation eller en organisation, som centralorganisationen måtte bemyndige hertil.
Hvor en forudgående bemyndigelse fra finansministeren tidligere har skullet indhentes i alle tilfælde, kan vedkommende minister med virkning fra 1.
april 1987 på visse områder indgå lokale aftaler uden forelæggelse for finansministeren.
I forbindelse hermed er der gennemført ændringer i § 21, og § 6 er ophævet, jfr. ovenfor pkt. 45. I § 21 sondres herefter mellem nedennævnte tilfælde.
I medfør af § 21, stk. 1, kan vedkommende minister nu uden forelæggelse for finansministeren indgå aftaler om fravigelse af de generelle regler i ganske særlige tilfælde, hvor det er åbenbart, at anvendelsen af de generelle regler medfører ydelse af time- og dagpenge mv., uden at der er påført tjenestemanden merudgifter, der står i rimeligt forhold hertil.
Der er ikke begrænsninger med hensyn til bestemmelser, der kan fraviges.
Det afgørende er, om der ved den lokale aftale kan opnås bedre overensstemmelse mellem godtgørelser og påførte merudgifter, end de generelle bestemmelser giver mulighed for.
Ved indgåelse af sådanne aftaler fremsendes 10 eksemplarer af aftalen efterfølgende til Finansministeriet.
For rejser, der ikke medfører overnatning uden for hjemmet, er der i § 21,  stk. 2, nu hjemmel til, at vedkommende minister  

 kan aftale ændringer til bestemmelserne i § 2, stk. 2 og § 3 uden forelæggelse for finansministeren.
Sådanne aftaler kan indgås, når forholdene taler derfor, dvs. i tilfælde, hvor der kan opnås en bedre overensstemmelse mellem godtgørelser og påførte merudgifter, end de generelle bestemmelser giver mulighed for.
Det er således en nødvendig forudsætning for at aftale fravigelser fra de almindelige regler, at der kan påvises et misforhold mellem tjenstligt påførte rejseudgifter og den godtgørelse, der kan udbetales efter de almindelige regler.
Eventuelle godtgørelsesbeløb fastsættes af hensyn til fremtidig regulering enten i timepenge (sats A/sats B efter reglerne i § 5, jfr. § 20) eller som faste godtgørelsesbeløb i form af multipla af timepenge (sats A/sats B efter reglerne i § 5, jfr. § 20).
I alle tilfælde kan godtgørelsesbeløb pr. dag højst udgøre 2/3 af dagpenge for satsgruppe A.
Ved indgåelse af lokale aftaler for rejser, der ikke medfører overnatning uden for hjemmet fremsendes 10 eksemplarer af aftalen efterfølgende til Finansministeriet.
Indgåelse af aftaler om fravigelse af de generelle regler i andre tilfælde end nævnt i § 21, stk. 1 og 2, kan fortsat alene finde sted efter bemyndigelse fra finansministeren og kun for grupper af tjenestemænd, for hvem ganske særlige forhold gør sig gældende, jfr. § 21, stk. 3.
69. Medlemmer af administrative udvalg og lign., der  

 som led i deres tjenstlige arbejde foretager rejser, oppebærer time- og dagpenge mv. efter de almindelige regler herom.
Udvalgsmedlemmer, som enten deltager i udvalgsarbejde mv., uden at dette sker som led i deres tjenstlige arbejde eller som led i deres ansættelsesforhold, eller for hvem det omtalte regelsæt ikke har gyldighed, oppebærer time- og dagpenge mv. efter reglerne for tjenestemænd i satsgruppe A.
Udenlandske tjenesterejser 70. Bestemmelser om udenlandske tjenesterejser findes  

 i Fmst.cirk.
7/3 1984 om aftale 6/3 1984 mellem finansministeren og tjenestemændenes centralorganisationer om godtgørelse af udgifter ved tjenesterejser i udlandet.
Satserne for de enkelte lande reguleres hvert år pr. 1. januar.
For så vidt angår bestemmelser om befordring på tjenesterejser til udlandet og dertil knyttede aftaler og cirkulærer henvises til reglerne for indenlandske tjenesterejser, jfr. foran.
Ovennævnte aftaler omfatter alene tjenestemænd.
I vidt omfang er der dog i de enkelte overenskomster en henvisning til de for tjenestemænd gældende regler, hvorefter nedenfor nævnte bestemmelser tillige gælder for disse overenskomstansatte.
Bestemmelserne kan endvidere finde anvendelse på andre statsligt ansatte ifølge praksis, i det omfang der ikke er fastsat særlige bestemmelser i overenskomst, aftale mv.
71. Til dækning af udgifter ved tjenesterejser i  

 udlandet ydes ud over  befordringsgodtgørelse dels en fast godtgørelse , dels godtgørelse af  dokumenterede udgifter til hotelværelse inden for et maksimumsbeløb (hoteldispositionsbeløb). Endvidere ydes godtgørelse for diverse tjenstligt foranledigede udgifter mv., jfr. i øvrigt skematisk oversigt vedrørende udgiftsfaktorer/godtgørelsesgrundlag i punkt 107.
Det kan bemærkes, at der for så vidt angår den faste godtgørelse og hoteldispositionsbeløbet til forskel fra den del af den samlede udlandsrejse, der beregnes efter de for tjenesterejser i indlandet gældende regler - ikke er tale om en opdeling i forskellige rejseklasser efter lønrammemæssig placering.
Derimod finder der en opdeling i rejseklasser sted i forbindelse  

 med befordringsklassereglerne .
Befordring 72. Bestemmelser om benyttelse af offentligt  

 befordringsmiddel skibsbefordring og befordring med fly er på europæiske ruter de samme, som er gældende for indenlandske tjenesterejser.
Ved jernbane-, skibs- og flyrejser på oversøiske ruter er der tale om en befordringsklasseinddeling efter lønrammemæssig  

 placering.
Ledsagereglen, jfr. pkt. 13, finder tilsvarende anvendelse ved udenlandske tjenesterejser.
Det kan bemærkes, at der ved oversøiske flyruter eller  

oversøiske destinationer (intercontinentale ruter) både forstås rejse fra f.eks.
Danmark og til første oversøiske destination samt videre rejse herfra.
 73. Ved jernbanebefordring godtgøres billetudgiften  

 til 1.
klasse for tjenestemænd i lønramme 23-40 og til 2. klasse  

 for tjenestemænd i lønramme 1-22 .
Benyttes sovevogn , kan udgiften til enekupe (single eller  

 special) godtgøres for tjenestemænd i lønramme 23-40 og til tresengskupe (tourist) for tjenestemænd i lønramme 1-22 .
74. Ved skibsbefordring godtgøres billetudgiften og  

 eventuelt tillæg for køje .
Benyttes kammer (kahyt) , kan udgiften til almindeligt enekammer godtgøres for tjenestemænd i lønramme 23-40 , og til fælleskammer for tjenestemænd i  lønramme 1-22 .
75. Ved flyrejser på europæiske ruter  

 (inkl.
Færøerne og Grønland) godtgøres billetudgiften til business class eller økonomiklasse (normalpris eller rabatpris - alt efter rejsens karakter, herunder bestillingstidspunkt og rejsens varighed).
 76. Ved flyrejser på oversøiske ruter godtgøres:
- for tjenestemænd i lønramme 38-40 billetudgiften til 1.  

 klasse , - for tjenestemænd i lønramme 23-37 billetudgiften til business class eller  tilsvarende befordringsklasse .
- for tjenestemænd i lønramme 1-22 billetudgiften til business class (eller tilsvarende befordringsklasse) eller økonomiklasse (normalpris eller rabatpris alt efter rejsens karakter, herunder bestillingstidspunkt og rejsens varighed).
Ved flyrejser på oversøiske ruter er der således tale om en rejseklasseopdeling i henholdsvis lønramme 1-22, 23-37 og 38-40.
Ved » tilsvarende befordringsklasse » forstås ikke l.  

 klasse , hvor f.eks. business class ikke forefindes, men derimod næstbedste klasse .
77. Ved befordring med bus, sporvogn og lign.  

 godtgøres billetudgiften mod dokumentation, bortset fra lokaltransport på bestemmelsesstedet, jfr. skema i punkt 107.
78. Ved befordring med taxi, godtgøres udgiften mod  

 fornøden dokumentation, når udgiften af tjenstlige grunde har været nødvendig, bortset fra lokaltransport, jfr. skema i punkt 107.
79. Ved vurdering af, om kørsel i egen bil kan finde  

 sted, gælder som udgangspunkt, at statslige eller andre offentlige befordringsmidler fortrinsvis skal benyttes på tjenesterejser.
Benyttelse af eget befordringsmiddel kan dog tillades, når særlige forhold taler derfor,  specielt når det i det givne tilfælde, alle forhold taget i betragtning, er mest økonomisk for staten, jfr. tillige under pkt. 21.
80. Anvendes egen bil på tjenesterejse til udlandet,  

 beregnes km-godtgørelsen i henhold til km-afstandstabel efter sats B , uanset om der er udfærdiget skriftlig bemyndigelse til tjenstlig kørsel i indlandet (kørsel til høj takst, sats A). Korteste rute forudsættes benyttet.
Ud over km-godtgørelsen kan der godtgøres eventuel udgift til færge.
Der kan ikke ydes godtgørelse for flere km , end der ville være kørt på tjenesterejsen, såfremt denne var påbegyndt og/eller afsluttet på tjenestestedet .
81. Tjenestemænd med fast tjenestested i udlandet kan,  

 når det af hensyn til tjenestens tarv eller særlige karakter skønnes formålstjenstligt, og når tjenestebil ikke er til rådighed, benytte egen bil mod km-godtgørelse.
For sådan tjenstlig brug af eget befordringsmiddel ydes der en km-godtgørelse i vedkommende lands valuta efter samme takst  

 , som fastsat for udenrigsministeriets udsendte tjenestemænd i det pågældende land.
Opmærksomheden henledes på, at der kun kan ydes km-godtgørelse for kørsel uden for byområdet i den by, hvori man er stationeret (fast transportudgifter til lokal kørsel inden for byområdet.
82. Såfremt der gives en tjenestemand tilladelse til  

 at leje bil uden fører til benyttelse på tjenesterejse, godtgøres udgifterne i forbindelse med lejemålet, idet tilladelse til at leje bil uden fører dog kun undtagelsesvis kan ske, når særlige forhold  

 taler derfor.
83. For så vidt angår benyttelse af tjenestebil ved  

 tjenesterejser i udlandet kan henvises til Fmst. cirk. 2/9 1987 om benyttelse mv.
af statens tjenestemotorkøretøjer samt - for så vidt angår forsikring - til Fmst. cirk. 21/1 1985 om anskaffelse mv. af tjenestebiler til personbefordring (Budgetdep.). Af sidstnævnte cirkulære fremgår bl.a., at der ved kørsel i udlandet tegnes den af det pågældende land krævede ansvarsforsikring ligesom der i øvrigt for bilen kan tegnes de forsikringer, som de stedlige forhold betinger.
 Merudgifter til kost og overnatning mv.
84. Den faste godtgørelse for udgifter til forplejning  

 mv. ydes for den  samlede varighed af opholdet i udlandet , regnet fra ankomsten til  bestemmelseslandet til afrejsen fra sidste tjenstlige opholdsland .
Godtgørelsen beregnes for hvert påbegyndt halve døgn af  

 opholdstiden i udlandet og udgør halvdelen af den for opholdslandet anførte sats.
Hvor det tjenstlige ophold i et land fortsættes med et tjenstligt ophold i et andet land, beregnes det i det første land påbegyndte halve døgn, der fortsætter i det andet land, med satsen for det land, hvor størstedelen af det halve døgn er tilbragt.
85. For udrejsetiden , beregnet fra afrejsen  

 fra tjenestestedet i Danmark til ankomsten til bestemmelseslandet, ydes time- og dagpenge efter de for tjenesterejser i indlandet gældende regler.
For hjemrejsetiden ydes ligeledes time- og dagpenge efter de for tjenesterejser i indlandet gældende regler, idet timepenge først beregnes fra det tidspunkt, hvor et under udlandsopholdet påbegyndt halvt døgn, for hvilket der ydes fast godtgørelse, er udløbet.
Indenlandske time- og dagpenge beregnes særskilt for henholdsvis ud- og hjemrejse , dvs. at der for ud- og hjemrejsen ikke kan beregnes indenlandske dagpenge, medmindre den del af tjenesterejsen - jf.
foranstående - har en varighed af mindst 5 timer (ved hjemrejse 5 timer efter udløbet af det påbegyndte halve beregningsdøgn), jf.
 nedenfor.
Under rejser med tog beregnes danske time- og dagpenge indtil grænsepassage til bestemmelseslandet.
Under hjemrejse  

 beregnes ligeledes danske time- og dagpenge, dog først fra udløbet af det halve beregningsdøgn, der påbegyndes inden grænsepassage af det udenlandske opholdsland.
Under rejser med skib/færge beregnes danske time- og dagpenge indtil ankomst til den udenlandske havn i bestem- melseslandet.
Under hjemrejse beregnes danske time- og dagpenge,  

 dog først fra udløbet af det halve beregningsdøgn, der påbegyndes inden afsejling fra den udenlandske havn i opholdslandet.
Ved afsejling forstås det faktiske afrejsetidspunkt .
Under rejser med fly beregnes danske time- og dagpenge fra afgang fra  tjenestested og indtil ankomst til  

 lufthavnen i bestemmelseslandet . Under  hjemrejse beregnes danske time- og dagpenge , dog først fra udløbet af det halve beregningsdøgn, der påbegyndes inden afrejsen fra lufthavnen i opholdslandet.
Ved afrejse forstås det faktiske afrejsetidspunkt .
Ved rejser med transportmidler, hvor der i billetprisen er inkluderet udgift til fortæring, typisk fly, beregnes danske time- og dagpenge fra afgang fra  tjenestested til  

transportmidlets afgang fra Danmark, og ydelse af  udenlandske dagpenge påbegyndes ved ankomst til bestemmelseslandet . Under hjemrejse  

 beregnes danske time- og dagpenge fra ankomst til Danmark, dog først fra udløbet af det halve beregningsdøgn, der påbegyndes inden afrejsen fra opholdslandet.
86. For den tid, der medgår til gennemrejse af  

 fremmed land , kan der i stedet for indenlandske time- og dagpenge stilles et af styrelsen fastsat beløb til rådighed.
Dette kan f.eks. være godtgørelse for hotelophold og for faktisk afholdte udgifter (mod fastsatte beløb.
Under upåregnelige, ikke-kortvarige ophold i gennemrejselandet kan dækkes de herved forvoldte, dokumenterede merudgifter.
87. Tjenesterejser, der medfører kortvarige  

 grænseoverskridelser til nabolande, uden at det nødvendiggør overnatning, afregnes efter reglerne for indenlandske tjenesterejser.
Ved kortvarige grænseoverskridelser forstås ophold i udlandet personel, der lægger til i svensk havn i kort tid.
Ved » få timers varighed » kan vejledende angives »  

indtil 6 timer », idet afgørelsen i det enkelte tilfælde dog må bero på en af styrelsen foretagen vurdering af de konkrete omstændigheder mv. , herunder om opholdet har krævet et eller flere måltider.
 88. Under selve opholdet i bestemmelseslandet ydes som  

 angivet i pkt.
84 en  fast godtgørelse for den samlede varighed af  

opholdet i udlandet, fra ankomsten til bestemmelseslandet til afrejsen fra sidste tjenstlige opholdsland.
Godtgørelsen beregnes som ovenfor angivet for hvert påbegyndt halve døgn af opholdstiden i udlandet og udgør halvdelen af den for opholdslandet anførte sats, jfr. nærmere oversigter over satser for daggodtgørelse mv. i henhold til §§ 5 (»§ 5-lande«) og 8 (sjældnere besøgte lande »§ 8-lande«) i cirkulæret om  

 godtgørelse af udgifter ved tjenesterejser i udlandet.
89. Såfremt udgifterne til måltider på forhånd  

 er dækket eller ikke skal afholdes af tjenestemanden, reduceres den faste godtgørelse til 1/4 , hvoraf afholdes de øvrige med opholdet forbundne udgifter, herunder lokaltransport mv.
Ydes kun enkelte måltider, skal den faste godtgørelse reduceres tilsvarende, hvorved morgenmåltidet beregnes til 15 pct. , frokost til 30 pct. og middag til 30 pct. af den faste godtgørelse.
Der skal finde en reduktion sted, såfremt der i prisen for værelset er inkluderet betaling for morgenmåltidet, idet dette skal betales af den faste godtgørelse . Hvis prisen for morgenmåltidet ikke kan fås oplyst af hotellet, ansættes det til 15 pct. af den faste godtgørelse, jfr. tillige nedenfor.
Hvis morgenmåltidet er obligatorisk på aftalehotellet, ansættes prisen for morgenmåltidet ved afregning af tjenesterejsen til maksimalt 15 pct. af daggodtgørelsen i lighed med gældende bestemmelser om tjenesterejser i Danmark.
Der skal ikke finde reduktion sted, når tjenestemanden modtager en invitation af privat eller tilfældig karakter , mens det på  

 den anden side er uden betydning, hvilken institution mv. der står en bag en invitation i tilknytning til tjenesterejsen.
90. Såfremt tjenstligt ophold på samme sted  

 varer ud over 28 døgn, nedsættes såvel den faste godtgørelse som hoteldispositionsbeløb med 25 pct. fra og med det 29. døgn.
91. Tjenestemænd, der i henhold til bestemmelserne for  

 indenlandske tjenesterejser har valgt at rejse efter regning , vil kunne benytte denne ret under den del af den udenlandske tjenesterejse, hvor afregning, jfr. foranstående, skal ske med danske time- og dagpenge mv., idet der ikke i øvrigt foreligger mulighed for  

 at rejse efter regning ved tjenesterejser i udlandet .
92. Inden for de fastsatte maksimumsbeløb pr.  

 overnatning dækkes dokumenterede udgifter til hotelværelse, herunder betjeningsafgift vedrørende værelset og eventuelle sædvanemæssige drikkepenge til hotelpersonalet.
Det skal fremgå af hotelregningen , hvorvidt morgenmåltid er inkluderet i den betalte værelsespris og i bekræftende fald med hvilket beløb.
Kan dette undtagelsesvis ikke oplyses, ansættes prisen for morgenmåltidet som nævnt til 15 pct. af den fastsatte daggodtgørelse.
Det beløb, der herefter resterer, er det beløb, som tjenestemanden  

 i henhold til § 4, jfr. § 5, kan overnatte for, dvs. få godtgjort, såfremt beløbet ikke overstiger hotelmaksimumsbeløbet.
93. Ved tjenesterejser til sjældnere besøgte lande  

 dækkes rimelige udgifter til et hotelværelse med bad ( ikke luksushotel ) efter regning.
94. Deles hotelværelset eller lign. med en person, som  

 ikke er berettiget til rejsegodtgørelse, godtgøres højst 2/3 af værelsets pris og højst det fastsatte hoteldispositionsbeløb.
Det kan dog efter en af styrelsen foretaget konkret vurdering tiltrædes, at 2/3-reglen kun bringes i anvendelse, såfremt der er tale om lejemål, hvor prisfastsættelsen er afhængig af personantallet , eksempelvis hotelværelse, VIP-departments, motel eller lign.
95. Vedrørende reservation af hotelværelser i  

 udlandet, herunder eventuelt benyttelse af statens hotelaftaler, kan henvises til » Hotelaftaler for statslige tjenesterejser i udlandet«,  

 udsendt af Direktoratet for Statens Indkøb.
Opmærksomheden henledes på den vejledning , der er givet vedrørende hotelaftalerne, som findes i hotellisten .
Reservation kan foretages enten direkte fra institutionen eller gennem  DSB-rejsebureauer samt hos andre rejsebureauer, som direktoratet måtte  indgå aftale med.
Eventuelt reservationsbevis fra rejsebureauet bør forevises ved ankomst til hotellet, ligesom tjenestemanden skal kunne legitimere sit tilhørsforhold til den danske stat.
Tegning af sædvanlige forsikringer kan ligeledes ske gennem ovennævnte rejsebureauer, jfr. tillige nedenfor under pkt. 106.
96. Det er nu endvidere tiltrådt, at  

 statsinstitutioner kan tillade, at medarbejdere med stor rejseaktivitet benytter kreditkort ved afholdelse af udgifter til hotelophold, transport og andre refusionsberettigede udgifter.
Det er herved forudsat, at anvendelse af kreditkort vil kunne medføre en begrænsning i institutionernes udbetaling af rejseforskud til medarbejderne.
Der kan henvises til nærmere information herom, udsendt af Direktoratet for Statens Indkøb.
97. Ved eventuelle personlige rabatter i  

 forbindelse med medlemskab af diverse bilorganisationer og lign. kan ved afregning kun tages hensyn til den dokumenterede betalte pris.
98. De i §§ 5 og 8 anførte satser er  

maksimumsbeløb , således at der skal ydes lavere beløb, når særlige arrangementer for indkvartering mv. træffes, f.eks. under internationale konferencer, under fællesrejser eller under rejse i det pågældende udlands provins, samt i øvrigt når det må skønnes passende, f.eks.
under hensyn til at tjenestemanden modtager delvis forplejning uden betaling eller lign.
 Ydelsesspørgsmål beror her på en vurdering i hver enkelt situation.
Under individuelle tjenesterejser, herunder udstationeringer i udlandet, hvor der ikke er truffet særlige bestemmelser om indkvartering og forplejning, vil fuld fast godtgørelse kunne oppebæres, uanset havor den pågældende vælger at indlogere sig.
99. Større udgifter til hotelværelser end de i § 5 anførte maksimumsbeløb kan kun godtgøres med godkendelse af den pågældende styrelses chef og kun under ganske ekstraordinære omstændigheder:
- idet det ikke er tilstrækkeligt at henvise til, at man ikke selv har haft indflydelse på hotelbestillingen, - idet det må godtgøres, at udgiften til leje af hotelværelse mv. ikke har kunnet holdes inden for dispositionsbeløbet.
Pågældende styrelses chef kan ligeledes dispensere fra reglen i § 5, stk. 3,  om nedsættelse af satserne efter 28 døgn, når  

 der foreligger særlige forhold, således at en nedsættelse ville forekomme urimelig.
Denne undtagelsesbestemmelse kan f.eks. tænkes anvendt i tilfælde, hvor opholdet strækker sig få dage ud over 28 døgn, således at ændringen af opholdssted forekommer urimelig.
Bestemmelsen hjemler ikke mulighed for at afhjælpe virkninger af en eventuel stedfunden inflationsbestemt forringelse af de meddelte godtgørelsessatser.
100. Opmærksomheden kan henledes på følgeskrivelsen  

 til aftale om tjenesterejser i udlandet, samt bilag 2 til aftalen, hvori er anført de af finansministeriet fastsatte satser for fast godtgørelse for sjældnere besøgte lande , jfr. aftalens § 8.
Antallet af lande, der hidtil har været optaget i § 8, er bl.a. på grund af væsentlige omlægninger af den danske udenrigsrepræsentation samt visse steder valutariske problemer reduceret i et større omfang, således at den faste døgngodtgørelse andrager et for de ikke særligt nævnte lande gældende beløb fastsat i dkr. (fællessats). Skulle det fælles beløb for ikke særligt nævnte lande være utilstrækkeligt til dækning af normale omkostninger, kan den enkelte styrelse godtgøre større udgifter efter principperne i denne aftale.
I sådanne tilfælde skal styrelsen underrette lønnings- og pensionsdepartementet efterfølgende.
101. Sker der afgørende ændringer i  

prisudviklingen for enkelte lande, før det findes hensigtsmæssigt at indgå ny aftale, fastsætter lønnings- og pensionsdepartementet nye midlertidige satser.
102. Øvrige af tjenesten i udlandet foranledigede udgifter kan godtgøres mod dokumentation i overensstemmelse med nedenfor angivne forhold, idet der i øvrigt henvises til tidligere omtalte skematiske oversigt over udgiftsfaktorer/godtgørelsesgrundlag i pkt. 107.
 Følgende udgifter godtgøres mod dokumentation:
bestemmelseslandet mod dokumentation, f.eks. lufthavnsbus mv., om fornødent taxi, når udgiften af tjenstlige grunde har været nødvendig fornøden dokumentation .
103. Charterrejse kan kun benyttes, hvor det alle  

 forhold taget i betragtning skønnes mest økonomisk for staten , og alene efter forud indhentet godkendelse fra den pågældende styrelse .  

 Kun den i tjenstligt øjemed faktisk afholdte udgift kan fås godtgjort.
Omfatter rejsens pris tillige måltider, som kan benyttes af tjenestemanden, skal den faste godtgørelse nedsættes forholdsmæssigt, jfr. § 5, stk. 2.
Benyttes en charterrejse af længere varighed, end det tjenstlige ophold nødvendiggør, således at overskydende tid anvendes som feriedage, skal rejsens pris reduceres med opholdsudgifterne for feriedagene . Medmindre andet er  

 oplyst, ansættes opholdsudgifterne pr. feriedag til den faste godtgørelse for det pågældende land, altså uden medregning af hoteldispositionsbeløbet eller lign., jfr. nedenfor.
Såfremt der i charterrejsens pris er inkluderet fuld pension , reduceres med hele den faste godtgørelse (100 pct.). Såfremt der kun er inkluderet 1 eller 2 måltider , foretages en forholdsmæssig reduktion efter de i § 5, stk. 2, nævnte principper, i denne situation 20 pct . for morgenmåltid og  40 pct . for henholdsvis frokost og middag.
Udsendte tjenestemænd 104. For tjenestemænd udsendt til vedvarende  

 tjeneste i udlandet (udetillægsberettiget personel) ydes time- og dagpenge efter de for indlandet gældende satser, såvel under rejse fra udstationeringslandet til Danmark som fra Danmark til udstationeringslandet.
 Under selve opholdes ydes et særligt udetillæg .
I øvrigt kan det oplyses, at visse af spørgsmålene om udetillæg henhører under Udetillægsnævnet, jfr. § 9, stk. 1 og 2, i NKL af 1958, hvorefter ydelse af udetillæg skal forelægges Udetillægsnævnet.
Der kan endvidere henvises til tekstanmærkninger til finansloven, hvorefter tjenestemænd m.fl. i bl.a.
DSB og Forsvarsministeriet ved udsendelse til særlig tjeneste i udlandet er berettigede til udetillæg.
Tjenesterejser i forbindelse med møder i EF-organer 105. Udgifter vedrørende tjenesterejser i forbindelse  

 med møder i EF's organer afholdes over Udenrigsministeriets finanslovsbevilling.
Rejse- og opholdsudgifter i denne forbindelse vil normalt kun kunne afholdes af Udenrigsministeriet, når tjenesterejsen er anmeldt til og arrangeret af Udenrigsministeriet.
Dette gælder også for så vidt angår privatpersoner eller repræsentanter for organisationer mv., som på en styrelses foranledning deltager i sådanne møder.
 Anmeldelse af tjenesterejser sker således til Udenrigsministeriet.
Der henvises i øvrigt til herom fastsatte bestemmelser, senest Udenrigsministeriets cirk. 266 20/12 1974 om tjenesterejser i forbindelse med møder i EF's organer.
Forsikring 106. Den offentlige sygesikring dækker kun under ferie  

 eller studieophold for egen regning, jfr. nærmere bekg. 37 25/1 1980 om rejsesygesikring.
Der er derfor behov for særlige regler om forsikring i forbindelse med tjenesterejser i udlandet.
Ved Fmst. cirk. 23/3 1987 om etablering af kollektiv statslig forsikringsordning for tjenesterejser i udlandet er der med virkning fra den 1. maj 1987 og for en periode af 2 år til udgangen af april 1989 gennemført en prøveordning vedrørende forsikring på grundlag af aftale mellem Direktoratet for statens indkøb og forsikringsselskabet »Kompas«.
Reglerne i ovennævnte cirkulære træder i stedet for §§ 9 og 10 samt bilag 3 i Fmst.
cirk. 7/3 1984 om godtgørelse af udgifter ved tjenesterejser i udlandet, så længe prøveordningen er gældende.
Forsikringsordningen omfatter ulykkesforsikring, rejsegodsforsikring og syge- og hjemtransportforsikring.
De enkelte forsikringer tegnes af styrelserne gennem de normalt anvendte rejsebureauer, f.eks. i forbindelse med bestilling af billetter.
Forsikringspræmien beregnes for det antal dage, som rejsen varer, og betaling sker til rejsebureauerne, som afregner med forsikringsselskabet.
Om forsikringssummer og præmier henvises til cirkulæret.
Ordningen er i øvrigt baseret på, at styrelsen hos forsikringsselskabet har rekvireret et antal »forsikringsgarantikort« med henblik på, at den ansatte ved udlandsrejser er i besiddelse af garantikortet.
Kortet, der er personligt, underskrives af den pågældende og medbringes på tjenesterejser i udlandet som dokumentation for forsikringsdækningen ved sygdoms-/skadestilfælde.
Kortet skal tilbageleveres til styrelsen ved ordningens udløb, dog senest i forbindelse med fratræden.
Sammen med kortet modtager den ansatte et ligeledes hos forsikringsselskabet rekvireret sæt forsikringsbetingelser og vejledning i forbindelse med skadestilfælde.
Om ordningens nærmere administration henvises i øvrigt til cirkulæret.
Rejser, der foretages for Udenrigsministeriets regning, bestilles som hidtil gennem Udenrigsministeriet, som varetager forsikringstegningen (men ikke kortudstedelsen).
 Forsikringsordningen gælder for ansatte i statsinstitutioner.
Ordningen anvendes tillige for personale i institutioner med statsligt driftstilskud, hvis personalets løn- og ansættelsesvilkår aftales, fastsættes eller godkendes af Finansministeriet.
107. Mulighederne for godtgørelse af udgifter ved  

 tjenesterejser i udlandet er illustreret i tabel 1.
 Udgifter ved forflyttelse mv.
108. Til tjenestemænd i staten, folkeskolen og  

 folkekirken ydes godtgørelse for udgifter i forbindelse med forflyttelse mv. i henhold til aftale indgået mellem finansministeren og tjenestemændenes centralorganisationer For øvrige personalegrupper kan der i overenskomst eller lign. være optaget bestemmelser om flyttegodtgørelse, der helt eller delvis svarer til de for tjenestemænd gældende.
Der henvises i den forbindelse til de enkelte overenskomster mv.
Reglerne kan ikke anvendes, medmindre der er udtrykkelig hjemmel hertil i aftale eller overenskomst.
Såfremt forflyttelsen indebærer overgang mellem forskellige ansættelsesformer eller overenskomstområder, ydes flyttegodtgørelse på grundlag af de regler, som gælder for den fraflyttede stilling.
Der redegøres i det følgende alene for de for tjenestemænd gældende regler.
109. Flyttegodtgørelsesaftalen omfatter ikke  

 ansatte i udenrigstjenesten eller ansatte i andre styrelser som - i forbindelse med flytninger til eller fra udlandet - følger de for udenrigstjenesten fastsatte regler.
Endvidere er flytninger til, i, eller fra Grønland ikke omfattet af aftalen.
110. Ved begrebet forflyttelse forstås i flyttegodtgørelsesaftalen , at en tjenestemand skifter tjenestested, og dette medfører flytning af familie og/eller bohave (om anvendelse af aftalen ved visse flytninger, hvor der ikke foreligger forflyttelse, henvises til pkt. 130).
Tabel 1: Godtgørelse af udgifter ved tjenesterejser i udlandet Skift af tjenestested behøver ikke nødvendigvis at forekomme inden for samme ansættelsesområde endsige samme styrelse.
Det er dog en forudsætning for, at der foreligger en forflyttelse, at der  ikke er tale om et midlertidigt skift af tjenestested i forbindelse med udstationering, funktion eller konstitution i anden stilling, udlån eller tjenestefrihed bortset fra de situationer, hvor forflyttelse sker i tilknytning til en tjenestemands tilbagekomst fra militærtjeneste eller tjenestefrihed uden løn.
Såfremt tjenestemanden ved begyndelsen af en tjenestefrihedsperiode har foretaget flytning af familie og/eller bohave, og i tilknytning til genindtræden i tjenesten forflyttes til nyt tjenestested, er grundlaget for eventuel ydelse af flyttegodtgørelse altid den faktisk foretagne flytning fra tjenestemandens seneste bopæl til den nye bopæl.
Som tjenestested betragtes i almindelighed det tjenestemanden ved ansættelsen eller senere tilkendegivne faste arbejdssted , eventuelt  distrikt .
111. Grundlaget for ydelse af flyttegodtgørelse mv. er  

 de på forflyttelses tidspunktet gældende regler, uanset om selve flytningen foretages senere.
For fastsættelsen af den supplerende godtgørelse gælder dog særlige regler, jfr. pkt. 124.
112. Flyttegodtgørelsesaftalen indeholder herudover  

 følgende generelle betingelser for ydelse af flyttegodtgørelse, jfr. § 2.
For det første er ydelse af flyttegodtgørelse betinget af, at der ikke er tale om første ansættelse i statens, folkeskolens eller folkekirkens tjeneste.
Som førstegangsansættelse betragtes endvidere overgang fra en stilling ved en selvejende institution og lign. uanset, at institutionen helt eller delvis finansieres ved tilskud fra staten samt genansættelse i statens, folkeskolens eller folkekirkens tjeneste, når ansættelsesforholdet tidligere har været bragt til ophør.
Undtaget fra førstegangsreglen er dog følgende forflyttelsessituationer:
- Ved indbyrdes forflyttelse mellem staten, folkeskolen og folkekirken.
- Ved første ansættelse i folkeskolen , hvis ansættelsen sker i kontinuation af tidligere ansættelse ved Københavns kommunes skolevæsen eller ved en anerkendt privat skole.
- Ved første ansættelse i stilling, når tjenestebolig er tilknyttet, jfr. pkt. 130.
- For lærere, der overgår til en stilling ved Sorø Akademis Skole fra en stilling ved en privat tilskudsberettiget skole eller ved Københavns kommunale skolevæsen.
For det andet skal flytningen være forårsaget af forflyttelsen, hvorved forstås, at der skal foreligge en direkte årsagssammenhæng mellem forflyttelsen og den foretagne flytning.
Kravet om årsagssammenhæng medfører ikke , at der nødvendigvis skal foreligge et tids mæssigt sammenfald mellem forflyttelsestidspunktet og flyttetidspunktet, eller at flytning skal foretages umiddelbart efter forflyttelsen.
Det forløbne tidsrum mellem forflyttelse og flytning må dog indgå i en samlet vurdering af, hvorvidt der i det konkrete tilfælde foreligger en rimelig årsagssammenhæng.
Det er endvidere normalt en betingelse for tilstedeværelsen af en rimelig årsagssammenhæng, at det nye tjenestested er beliggende i en sådan afstand fra det tidligere, at bopælsflytning er rimelig.
Som udgangspunkt kan alene den første flytning efter skift af tjenestested betragtes som forårsaget af forflyttelsen.
For det tredje skal den foretagne flytning bringe tjenestemandens bopæl væsentligt nærmere til det nye tjenestested.
 Som bopæl betragtes tjenestemandens folkeregisteradresse.
Hvorvidt den foretagne flytning i det enkelte tilfælde bringer tjenestemandens bopæl væsentligt nærmere det nye tjenestested, beror på en af styrelsen foretaget konkret vurdering, hvori kan indgå såvel den kilometermæssige som tidsmæssige afstand mellem bopæl og tjenestested.
Opgørelsen af den tidsmæssige afstand baseres som udgangspunkt på den planmæssige transporttid med offentlige transportmidler.
Det kan vejledende udtales, at km-afstanden/transporttiden mellem bopæl og tjenestested som minimum må halveres som følge af  

 den foretagne flytning.
Flyttegodtgørelse ydes kun mod dokumentation for, at flytning af bohavet har fundet sted.
Dette anses alene for at være tilfældet, såfremt flytningen omfatter hele eller i det mindste en væsentlig del af bohavet.
Godtgørelse for befordringsudgifter (§ 4), godtgørelse af huslejetab (§ 12) og godtgørelse for udgifter ved dobbelt husførelse (§§ 113. Som forflyttelse i henhold til  

 flyttegodtgørelsesaftalens § 1 betragtes såvel de situationer, hvor forflyttelsen sker uansøgt som de situationer, hvor forflyttelsen sker efter ansøgning fra tjenestemanden.
Forflyttelse kan endvidere ske både i forbindelse med og uden forbindelse med forfremmelse.
I de situationer, hvor en tjenestemand får nyt tjenestested i forbindelse med nedlæggelse eller flytning af tjenestesteder eller nedlæggelse af stillinger, ydes godtgørelse efter reglerne for uansøgt forflyttelse.
Det er Finansministeriets opfattelse, at der ikke bør foretages uansøgt forflyttelse af en tjenestemand, hvis dette medfører flytning af familie og/eller bohave, inden for et tidsrum af 1 år efter sidste uansøgte forflyttelse, medmindre afgørende hensyn til tjenestens udførelse gør dette påkrævet.
114. Begrebet » forfremmelse » i  

 flyttegodtgørelsesaftalen omfatter for det første de situationer, hvor en tjenestemand ansættes i en højere lønramme , herunder ansættelse i en stilling, der indebærer et lønrammeforløb på et højere niveau.
Efter praksis vil der desuden kunne ydes godtgørelse efter reglerne for forfremmelse, hvis en ansat i henhold til overenskomst, som følger de for tjenestemænd gældende flyttegodtgørelsesregler, udnævnes i en tjenestemandsstilling med en bedre lønmæssig indplacering.
Endvidere betragtes det som forfremmelse, såfremt en tjenestemand overgår til en chefstilling eller en stilling med anden benævnelse inden for samme lønramme, når sådan overgang anses som naturlig oprykning.
Ved bedømmelsen af, om der i den konkrete situation foreligger ansættelse i en chefstilling eller en stilling med anden benævnelse, bør det navnlig tillægges betydning, hvorvidt der i den forbindelse sker en udvidelse af den pågældendes ansvarsområde inden for sammenlignelige arbejdsområder.
I de situationer, hvor overgangen sker til en stilling inden for u sammenlignelige arbejdsområder, vil overgangen - allerede af den grund - ikke kunne betragtes som naturlig oprykning.
115. For de enkelte forflyttelseskategorier  

 ydes godtgørelse for flytteudgifter efter følgende hovedprincipper:
Tabel 2. Godtgørelse af flytteudgifter 116. Udgifter til flyttegodtgørelse afholdes af den  

 styrelse, hvorunder tjenestemanden er ansat.
I de situationer, hvor en tjenestemand overgår til ansættelse under en anden styrelse, afholdes udgiften af den styrelse, hvortil tjenestemanden flytter.
I de særlige tilfælde, hvor begge ægtefæller forflyttes, og hvor kun den ene ægtefælle derfor er berettiget til at oppebære flyttegodtgørelse, afholdes udgiften hertil af begge de berørte styrelser med halvdelen til hver.
117. I de relationer, hvor der i  

 flyttegodtgørelsesaftalen er fastsat regler for gifte tjenestemænd - herunder i situationer, hvor begreberne »ægtefælle« og »familie« benyttes, kan  

 reglerne - i henhold til hidtidig praksis - ikke anvendes analogt , hvor  

 der er tale om fraskilte eller separerede, ligesom papirløse samlivsforhold ikke sidestilles med ægteskab.
For enker og enkemænd gælder dog, at disse ved fastsættelsen af den supplerende godtgørelse sidestilles med gifte tjenestemænd, jfr. § 10, stk. 1 og § 11, stk. 1.
Såfremt samlevende ægtefæller begge er tjenestemænd i staten, folkeskolen, folkekirken, en kommune, et koncessioneret selskab eller en institution, for hvilken staten dækker den overvejende del af udgifterne, og begge ægtefæller forflyttes til den samme egn, kan kun den ene ægtefælle oppebære godtgørelse for flytteudgifter.
I disse situationer ydes den højeste godtgørelse, som en af ægtefællerne er berettiget til.
118. Rejser foretaget i forbindelse med forflyttelse -  

 herunder rejser i forbindelse med dobbelt husførelse og daglig hen- og tilbagerejse betragtes  ikke som tjenesterejse i henseende  

 til beregning af time- og dagpenge.
 Under rejser bør offentlige befordringsmidler fortrinsvis benyttes.
Tjenestemanden er dog berettiget til at benytte eget befordringsmiddel under forudsætning af styrelsens/tjenestestedets forudgående godkendelse.
Tilladelse hertil kan gives i samme udstrækning som under tjenesterejser, jfr. pkt. 20.
Anvendelsen af egen bil under rejser kan ikke danne grundlag for udfærdigelse af skriftlig kørselsbemyndigelse.
Godtgørelse for benyttelse af eget befordringsmiddel ydes derfor altid med laveste kilometersats.
119. Godtgørelse for befordringsudgifter kan ydes for  

 udgifter i forbindelse med selve flytningen (flytterejse) samt, hvor tjenestemanden forflyttes i forbindelse med forfremmelse eller uansøgt, tillige for udgifter til en udført hen- og tilbagerejse inden flytningen (besigtigelsesrejse) .
Ved flytterejser godtgøres befordringsudgifter for tjenestemanden og dennes ægtefælle, børn og andre til husstanden hørende personer.
Ved besigtigelsesrejser godtgøres udgiften alene for tjenestemanden og dennes ægtefælle.
Såfremt offentligt transportmiddel benyttes, ydes en godtgørelse svarende til den afholdte billetudgift.
Der kan dog ikke ydes godtgørelse for højere befordringsklasse end den, tjenestemanden efter reglerne for tjenesterejser er berettiget til, og som faktisk er benyttet.
Såfremt fly benyttes, skal tjenestemanden selv afholde differencen mellem flybillettens pris og prisen for den rejsehjemmel, som den pågældende i øvrigt er berettiget til.
Såfremt eget motorkøretøj benyttes, godtgøres udgiften hertil med laveste kilometersats, dog maksimalt svarende til afstanden mellem de to tjenestesteder.
Endvidere ydes godtgørelse for eventuel færgeudgift.
120. Tjenestemanden kan vælge at få udgifter  

 ved bohavets flytning godtgjort enten med en standardgodtgørelse (§ 6) eller efter regning (§ 7). Dog kan tjenestemænd under 30 år, som er ugifte, separerede eller fraskilte, og som ikke har hjemmeværende børn, alene få godtgjort udgifterne efter regning.
Uanset om tjenestemanden benytter standardgodtgørelsen eller godtgørelse efter regning, nedsættes godtgørelserne med 20 pct. , når forflyttelsen sker:
- efter ansøgning uden forbindelse med forfremmelse, - i tilknytning til en tjenestemands tilbagekomst fra tjenestefrihed uden løn, - i tilknytning til en ugift tjenestemands tilbagekomst efter militærtjeneste, eller - som disciplinær straf ved overførelse til andet arbejdssted.
121. Standardgodtgørelsen varierer med den  

 tilbagelagte flytteafstand, opgjort som afstanden mellem de to tjenestesteder inkl. eventuel skibs-/færgetransport.
Ud over standardgodtgørelsen kan der ydes godtgørelse af dokumenterede udgifter til transport af flyttevogn med skib eller færge samt særskilt godtgørelse af eventuelt andre dokumenterede fragtudgifter til bohavets transport med tog eller færge/skib.
122. Godtgørelse efter regning af udgifter ved  

 flytning af bohave er betinget af, at den i flyttegodtgørelsesaftalen beskrevne fremgangsmåde ved indhentning og godkendelse af flyttetilbud er fulgt (§ 7, stk. 1).
Dette gælder dog ikke for ugifte tjenestemænd under 30 år, som under forudsætning af, at de kun flytter med enkelte indbogenstande, kan undlade at søge flyttetilbud godkendt.
Modtagne flyttetilbud forelægges statsbanerne, kontoret for tjenestemandsflytninger, med henblik på godkendelse af et af tilbudene.
Såfremt en tjenestemand ikke selv ønsker at indhente tilbud - eller såfremt intet af de af tjenestemanden selv indhentede tilbud har kunnet godkendes - kan den pågældende anmode kontoret for tjenestemandsflytninger om at søge fremskaffet et flyttetilbud, således at den pågældende enten kan benytte dette eller, såfremt tjenestemanden foretrækker at acceptere et højere tilbud (der ikke I tilfælde af, at tjenestemanden helt undlader at indhente godkendelse af flyttetilbud, kan godtgørelsen nedsættes til det beløb, inden for hvilket flytningen skønnes at have kunnet udføres - eventuelt til et beløb svarende til standardgodtgørelsen.
Ud over den godkendte tilbudssum ydes godtgørelse af dokumenterede udgifter til transport af flyttevogn med skib eller færge samt særskilt godtgørelse af eventuelt andre dokumenterede fragtudgifter til bohavets transport med tog eller færge/skib.
Udgifter til forsikringspræmier godtgøres normalt ikke.
Dog vil udgiften til almindelig transportforsikring , som undtagelsesvis ikke er inkluderet i tilbudssummen, kunne godtgøres særskilt mod behørig dokumentation fra forsikringsselskabet.
Endvidere kan der ydes godtgørelse for rimelige udgifter til all risk forsikring i de situationer, hvor flytning foregår ad søvejen, og flyttevogn ikke kan medtages.
Såfremt den beregnede flytteudgift skønnes at stå i misforhold til tjenestemandens løn, kan flyttegodtgørelsen nedsættes .
123. Rimelige udgifter til nedtagning og opsætning af belysningsmidler og sædvanlige husholdningsmaskiner kan godtgøres efter regning , i den udstrækning arbejdet er udført af en autoriseret el-installatør.
Efter praksis betragtes f.eks.
køleskab, komfur og vaskemaskine som »sædvanlige husholdningsmaskiner«.
Der vil dog ikke kunne ydes godtgørelse for udgifter til nyinstallationer eller til egentlige ændringer af selve installationen (f.eks. overgang fra gas til el-drift).
Godtgørelsen for installationsudgifter nedsættes med 20 pct. i de under pkt. 120 indledningsvis nævnte situationer.
124. Til dækning af en række udokumenterede  

 udgifter, såsom tilretning af tæpper og gardiner, flytteskader, flytning af privat telefon mv., ydes en  supplerende godtgørelse .
Godtgørelsen varierer med forflyttelseskategorier (henholdsvis uansøgt forflyttelse og ansøgt forflyttelse i forbindelse med tjenestemandens lønrammemæssige placering, alder, civilstand og forsørgerbyrde (børn under 18 år).
 Supplerende godtgørelse udbetales dog ikke til:
- ugifte tjenestemænd under 25 år, der forflyttes i forbindelse med forfremmelse, - tjenestemænd, der forflyttes i tilknytning til tilbagekomst fra militærtjeneste eller tjenestefrihed uden løn, - tjenestemænd, som overføres til andet arbejdssted som disciplinær straf.
De fastsatte grundbeløb reguleres pr. 1. april og 1. oktober på grundlag af reguleringspristallet.
Ved fastsættelsen af godtgørelsens størrelse lægges den umiddelbart før forflyttelsen gældende lønrammeplacering til grund.
Godtgørelsen beregnes efter de på flyttetidspunktet gældende satser.
125. Til tjenestemænd, der forflyttes uansøgt, ydes  

 godtgørelse for dokumenterede udgifter til handelsomkostninger i forbindelse med køb og/eller salg af fast ejendom inden for et beløb af 30.000 kr.
Herudover ydes en supplerende standardgodtgørelse på 20.000 kr. i forbindelse med omtalte handelsomkostninger, dog således at standardgodtgørelsen ikke kan overstige de faktisk afholdte udgifter, jfr. § 8, stk. 2.
Som fast ejendom betragtes et grundstykke og eventuelle bygninger derpå, som i forhold til udstyknings- og tinglysningslovgivningen behandles som en helhed.
Omfattet af definitionen er endvidere bygninger på lejet grund samt ejerlejligheder, mens lejeboliger og andelsboliger ikke omfattes af begrebet fast ejendom.
Der vil alene kunne ydes godtgørelse for udgifter ved køb og/eller salg af tjenestemandens helårs bolig, og for udgifter ved køb af bygge grund gælder, at godtgørelse er betinget af, at tjenestemanden dokumenterer en faktisk byggehensigt.
I henhold til bestemmelsen i aftalens § 8, stk. 1, kan der ydes godtgørelse for advokat og ejendomsmæglersalærer, stempelafgift, annonceudgifter samt tinglysningsafgifter i forbindelse med køb og/eller salg af fast ejendom.
Efter praksis ydes endvidere godtgørelse for overtagelses-/ekspeditionsgebyrer og lign. i forbindelse med låneoptagelse.
Det er imidlertid en generel betingelse for godtgørelse af udgifter ved etablering af lån, at tjenestemanden i det enkelte tilfælde over for  styrelsen kan fremlægge fornøden dokumentation for, at det pågældende lån har direkte tilknytning til finansieringen af ejendoms handelen  

 .
Efter praksis kan endvidere kun udgifter til autoriserede ejendomsmæglere og til advokater godtgøres.
126. Til dækning af dokumenterede udgifter i  

 den bolig, som tjenestemanden  forlader , ydes godtgørelse af eventuelt huslejetab.
 Godtgørelse af huslejetab ydes kun under følgende forudsætninger:
For det første skal der være tale om uansøgt forflyttelse eller ansøgt forflyttelse i forbindelse med forfremmelse.
For det andet skal boligen være endeligt fraflyttet af tjenestemanden samt dennes ægtefælle og børn.
Tjenestemandens bolig betragtes som endeligt fraflyttet også i de situationer, hvor boligen i en periode udlånes eller udlejes.
For det tredie skal der i de situationer, hvor en tjenestemand fraflytter  egen bolig , udvises aktive salgsbestræbelser  

 enten ved medvirken af en ejendomsmægler eller af den pågældende selv.
Tjenestemanden skal over for sin styrelse afgive en erklæring om,  

 at boligen ikke har kunnet sælges.
Det bemærkes, at det ikke er et krav, at salgsbestræbelserne udfoldes allerede fra forflyttelsestidspunktet, idet tjenestemanden kan undlade at sætte sin hidtidige ejendom til salg, til han har fundet en passende bolig.
Endvidere vil der, under forudsætning af at der over for styrelsen godtgøres en tilstrækkelig sammenhæng mellem forflyttelsen og ejendomsafhændelsen, kunne ydes godtgørelse for huslejetab for en periode , der ligger efter , at den pågældende bolig har  

 været udlejet.
Der bør i den forbindelse navnlig lægges vægt på, om tjenestemanden har haft en begrundet forventning om senere at kunne vende tilbage til samme egn, samt om udlejningen sker på tidsbegrænsede vilkår (maks. 1 år).
Huslejetabsperiodens start regnes normalt fra fraflytningstidspunktet . Såfremt aktive salgsbestræbelser  

 først indledes senere, regnes tidspunktet dog herfra.
Huslejetabsperioden i ejerboliger anses for afsluttet på den i slutsedlen/skødet fastsatte overtagelsesdato .
I lejeboliger anses huslejetabsperioden tilsvarende for afsluttet ved den normale opsigelsesperiodes ophør , jfr. i øvrigt under godtgørelsesperiodens længde.
Til huslejetab i lejeboliger og lign. henregnes leje, centralvarmebidrag og lign., som tjenestemanden ifølge dokumenteret kontraktlig forpligtelse må afholde.
Eventuelt offentligt boligtilskud (boligsikring) fradrages i lejebeløbet ved beregning af godtgørelsen.
Huslejetabet i ejerboliger beregnes som udgangspunkt på grundlag af boligens skattemæssige lejeværdi . Såfremt der gives dokumentation for, at udgiften til forrentning af de i ejendommen indestående lån væsentligt overstiger den skattemæssige lejeværdi, vil der dog kunne ydes større godtgørelse.
Formuleringen af § 12, stk. 1, sidste pkt., giver den enkelte styrelse mulighed for selv at fastsætte godtgørelsen inden for de i § 12 fastsatte rammer.
Den enkelte styrelse er således ikke forpligtet til at yde større godtgørelse end den skattemæssige lejeværdi.
Der er imidlertid praksis for, at der som huslejetab ydes godtgørelse for udgifter til forrentning af de i ejendommen indestående lån, såfremt tjenestemanden dokumenterer sådanne udgifter.
Der kan ikke herudover ydes godtgørelse for andre løbende udgifter i huslejetabsperioden.
I godtgørelsesgrundlaget kan indgå lån med pantesikkerhed i ejendommen under forudsætning af, at tjenestemanden i det enkelte tilfælde over for styrelsen kan fremlægge fornøden dokumentation for, at det pågældende lån har direkte tilknytning til finansieringen af ejendommen.
Dog kan lån stiftet inden for en periode af l år forud for forflyttelsestidspunktet - samt eventuelle lån stiftet efter dette tidspunkt - ikke indgå i huslejetabsgrundlaget.
Til lån »stiftet« i den nævnte periode henregnes også lån, som overtages af tjenestemanden.
Såfremt en bolig i huslejetabsperioden har været udlejet , skal der ske  modregning af den modtagne leje i godtgørelsen af huslejetabet.
I lejeboliger kan godtgørelsen ikke ydes for en længere periode end svarende til boligens normale opsigelsesvarsel .
For ejerboliger gælder, at godtgørelsen normalt ikke ydes ud over  

6 måneder . På grundlag af en konkret vurdering vil der dog kunne ydes godtgørelse i mere end 6 måneder.
Såfremt tjenestemanden forflyttes efter ansøgning i forbindelse med forfremmelse , vil der, efter en af styrelsen foretaget  

 konkret vurdering, kunne ydes yderligere godtgørelse i indtil 3 måneder, såfremt - forfremmelsen indebærer ringe lønmæssig fremgang, - der er udvist ihærdighed ved salg af ejendommen, - salgsprisen må anses for rimelig set i forhold til tidligere købspris og/eller kontantvurderingen.
Alle 3 betingelser skal være opfyldt, hvis 6 måneders perioden skal kunne forlænges.
I tilfælde, hvor tjenestemanden forflyttes uansøgt , vil godtgørelsesperioden under tilsvarende forudsætninger af styrelsen kunne forlænges i første omgang med indtil 3 måneder.
Under forudsætning af, at der i det enkelte tilfælde skønnes at foreligge særlige omstændigheder, herunder at der er udvist særlig ihærdighed i salgsbestræbelserne, vil godtgørelsesperioden efter konkret begrundet indstilling til lønnings- og pensionsdepartementet kunne forlænges yderligere.
En tjenestemand vil ikke i samme tidsrum kunne oppebære godtgørelse for både huslejetab og dobbelt husførelse.
Til gengæld vil en dobbelt husførelsesperiode kunne efterfølges af en periode, for hvilken der ydes godtgørelse for huslejetab.
127. For udgifter foranlediget af dobbelt husførelse  

 ydes godtgørelse efter regning .
Udbetaling af godtgørelsen kan kun ske under følgende forudsætninger :
For det første skal der være tale om uansøgt forflyttelse eller ansøgt forflyttelse i forbindelse med forfremmelse.
For det andet skal den dobbelte husførelse være forårsaget  

 af forflyttelsen og må ikke kunne tilskrives andre omstændigheder.
For det tredie forudsætter ydelse af godtgørelsen, at  

 tjenestemanden ikke har mulighed for at skaffe sig passende bolig ved det  

 nye tjenestested.
I en konkret vurdering af, hvad der i det enkelte tilfælde må anses for passende bolig, kan indgå familiens størrelse, økonomi, hidtidige boligforhold og lign.
Under særlige omstændigheder, hvor den pågældende tjenestemand har skaffet sig passende bolig, kan der, efter forelæggelse for vedkommende ministerium, ydes godtgørelse for dobbelt husførelse i tilfælde, hvor tjenestemandens husstand enten flytter til det nye tjenestested forud for tidspunktet for skift af tjenestested, eller efter skiftet for en kortere tid opretholder husførelsen på det tidligere tjenestested af hensyn til hjemmeværende børns uddannelse.
Ved hjemmeværende børns uddannelse er specielt tænkt på tiden umiddelbart forud for en eksamen og lign.
For det fjerde er godtgørelsen betinget af, at tjenestemanden agter at foretage bopælsforandring.
På opfordring fra pågældende styrelse skal tjenestemanden kunne godtgøre, hvad han har foretaget for at skaffe sig bolig.
Sådan anfordring kan dog ikke ske tidligere end 3 måneder efter tidspunktet for den uansøgte forflyttelse.
Er meddelelse om uansøgt forflyttelse ikke givet tjenestemanden med mindst 3 måneders varsel, forlænges fristen med det manglende varsel.
Henvendelse bør kun ske til tjenestemanden og ikke til f.eks. offentlige registre mv.
I samme forbindelse henledes opmærksomheden på, at der mellem Finansministeriet og tjenestemændenes centralorganisationer er enighed om, at administrationen i dobbelt husførelsessituationer i øvrigt bør foregå med en betydelig lempelighed, idet flytning altid vil påføre tjenestemanden udgifter.
Der bør derfor levnes den pågældende en rimelig tid til at fremskaffe sig bolig på det nye tjenestested.
Endelig for det femte er det en forudsætning, at husførelsen opretholdes på det tidligere tjenestested af hensyn til ægtefællen og/eller hjemmeværende børn under 18 år  

 .
Godtgørelsesgrundlaget er i alle tilfælde udelukkende de dokumenterede udgifter til overnatning og fortæring mv.
Det bemærkes, at der efter aftalens ordlyd alene ydes godtgørelse for dagudgifter, men at der efter fast praksis tillige kan ydes godtgørelse for overnatningsudgifter.
Det beløbsmæssige grundlag for natgodtgørelsen er de for de respektive områder fastsatte hoteldispositionsbeløb.
For tjenestemænd, der under tjenesterejser oppebærer time- og dagpenge mv. , kan godtgørelsen for henholdsvis dagudgifter og natudgifter dog ikke overstige 3/4 af de respektive godtgørelsesbeløb under udstationering .
Til tjenestemænd, der under tjenesterejser oppebærer godtgørelse efter regning , ydes godtgørelse for rimelige merudgifter.
I de situationer, hvor meddelelse om uansøgt forflyttelse ikke er givet tjenestemanden med 3 måneders varsel , kan der ydes den pågældende sædvanlig udstationeringsgodtgørelse i tiden fra forflyttelsen og indtil 3 måneder efter varslets meddelelse.
Godtgørelse for udgifter ved dobbelt husførelse udbetales, sålænge de anførte forudsætninger herfor er opfyldt - dog kun i ganske særlige tilfælde ud over 12 måneder.
Godtgørelse ud over 12 måneder kan endvidere alene ydes efter konkret forelæggelse for lønnings- og pensionsdepartementet.
En tjenestemand, der oppebærer godtgørelse for dobbelt husførelse, kan for hver fulde 2 uger , beregnet fra tidspunktet for skift af tjenestested og indtil familien foretager flytning til det nye tjenestested, få godtgjort udgifter til en hen- og tilbagerejse til besøg hos familien.
Det forudsættes, at afstanden ikke er større, end at hjem og tilbagerejsen kan ske på fridage, således at rejsen ikke medfører afbræk i tjenesten.
For så vidt angår de nærmere regler om benyttelse af befordringsmiddel, befordringsklasse mv. henvises til de herom fastsatte regler for l4-dages hjemrejse under udstationering (jfr.
pkt. 19). Som tidligere anført giver disse rejser dog ikke grundlag for at yde time- og dagpenge.
128. Til tjenestemænd, der opfylder betingelserne for  

 at få godtgjort udgifter ved dobbelt husførelse, kan der i stedet ydes godtgørelse for udgifter til befordring mellem tjenestemandens bopæl og det nye tjenestested.
Til transporten kan benyttes offentlige transportmidler eller eget befordringsmiddel med godtgørelse efter laveste kilometersats, jfr. i øvrigt pkt. 118.
Godtgørelsen kan ydes inden for de for dobbelt husførelse fastsatte beløbs- og tidsgrænser og højst med det beløb, hvormed tjenestemandens udgifter til transport mellem bopæl og tjenestested er forøget ved forflyttelsen.
129. I stedet for huslejetabsgodtgørelse, godtgørelse for dobbelt husførelse eller godtgørelse for transport mellem hjem og arbejdssted kan der ydes godtgørelse for udgifter til opmagasinering af bohavet, indtil tjenestemanden har anskaffet sig passende bolig.
130. I visse situationer vil der til tjenestemænd  

 kunne ydes godtgørelse efter flyttegodtgørelsesaftalens regler - uanset at der ikke foreligger forflyttelse i aftalens forstand, jfr. pkt.
 110.
Til tjenestemænd, som ved første ansættelse flytter ind i en anvist tjenestebolig, ydes flyttegodtgørelse efter aftalens regler om ansøgt forflyttelse uden forbindelse med forfremmelse, jfr. kap. 1 og 2.
Til tjenestemænd, der uden at skifte tjenestested - flytter ind i en anvist tjenestebolig, - uden forbindelse med afsked - efter pålæg fraflytter en tjenestebolig, eller - efter pålæg fraflytter en lejebolig, som følge af dennes nedlæggelse, ydes flyttegodtgørelse for udgifter ved bohavets flytning, supplerende godtgørelse (efter reglerne for uansøgt forflyttelse) samt godtgørelse for eventuelt huslejetab efter de i aftalens kap.
 2, 3, 4 og 5 anførte regler.
Ved midlertidig udflytning af tjenestebolig på grund af dennes nedrivning eller ombygning og tilbageflytning til tjenestebolig ved forbliven i samme embede ydes kun supplerende godtgørelse ved første flytning.
Til tjenestemænd, som ved afsked med pension (jfr. § 19) skal fraflytte en tjenestebolig, ydes der godtgørelse i forhold til det fastsatte årlige boligbidrag.
Godtgørelsen udgør 50 pct. af boligbidraget.
Godtgørelsen beregnes af det egentlige boligbidrag (ekskl. eventuel fraflytningstidspunktet.
En tilsvarende godtgørelse ydes til den efterlevende ægtefælle ,  

 som efter en tjenestemands død pålægges at fraflytte en tjenestebolig eller lejebolig.
Reglen om godtgørelse i forhold til det fastsatte årlige boligbidrag omfatter ikke tjenestemænd på Færøerne , der i forbindelse med afsked med pension fraflytter Færøerne for at bosætte sig i Danmark.
Sådanne tjenestemænd oppebærer - uanset om der er tale om flytning fra tjenestebolig eller ej - godtgørelse efter aftalens regler om ansøgt forflyttelse uden forbindelse med forfremmelse.
131. Det påhviler styrelsen at tilstille enhver  

 tjenestemand, der skal forflyttes, indflytte i eller udflytte af tjenestebolig, et eksemplar af Finansministeriets cirkulære(r) om flyttegodtgørelse mv.
Såfremt disse cirkulærer er optaget i en af styrelsen udarbejdet ordresamling og lign., bør forflyttelsesskrivelsen indeholde en henvisning hertil.
Det påhviler endvidere styrelsen - såfremt dette måtte ønskes - at fungere som mellemled mellem tjenestemanden og DSB's kontor for tjenestemandsflytninger.
Hjemflytningstillæg 132. Til tjenestemænd, der af et ministerium har været  

 udsendt til tjeneste i udlandet, ydes ved hjemkaldelsen til tjeneste her i landet et hjemflytningstillæg i henhold til herom indgået aftale mellem finansministeren og Statstjenestemændenes Centralorganisation I, Statstjenestemændenes Centralorganisation II og Akademikernes Centralorganisation, jfr.
Fmst. cirk. 14/7 1986 om aftale 30/6 1986.
Overenskomstansatte akademikere i udenrigsministeriet, der er sidestillet med tjenestemænd i lønramme 16/31, oppebærer hjemflytningstillæg efter de for tjenestemænd til enhver tid gældende regler.
For andre overenskomstansatte akademikere må spørgsmålet om hjemflytningstillæg forelægges for finansministeriet.
Telefonudgifter 133. Tjenestemænd i staten, folkeskolen og folkekirken oppebærer godtgørelse for telefonudgifter i henhold til herom indgået aftale mellem finansministeren og tjenestemændenes centralorganisationer, jfr.
Fmst.cirk. 208 30/11 1979 om aftale 2/11 1979 om boligtjenestetelefoner mv. samt Fmst.cirk. 197 27/12 1984 om regulering af betalingssatserne for boligtjenestetelefoner mv.
Aftalen administreres med de nødvendige tilpasninger, som følger af foretagne ændringer i telefonselskabernes takstpolitik.
134. Tjenestemænd, som det er absolut påkrævet at  

 kunne opkalde tjenstligt uden for normal tjenestetid, eller som jævnligt og i større omfang må foretage tjenstlige opkald fra bopælen, kan efter vedkommende ministers bestemmelse tildeles boligtjenestetelefon .
Der kan i intet tilfælde tildeles en tjenestemand mere end en boligtjenestetelefon.
Boligtjenestetelefon oprettes normalt på tjenestemandens faste bopæl , og kan ikke flyttes herfra uden styrelsens forudgående godkendelse.
135. Såfremt tjenestemanden ikke i forvejen har privat  

 telefon, tegnes telefonabonnement af styrelsen.
Udgifter forbundet hermed afholdes af styrelsen.
Udgifter til eventuelle ekstrainstallationer afholdes af brugeren selv.
Vedkommende styrelse kan dog, hvor de tjenstlige forhold gør dette påkrævet, godkende afholdelse af udgifter til installering af alarmklokke og/eller ekstra stik.
136. Styrelsen afholder udgifter til fast  

 abonnementsafgift med de for det pågældende telefonområde til enhver tid fastsatte takster.
Ligeledes afholdes udgifter til tillægsafgift for godkendte ekstrainstallationer.
Herudover yder styrelsen et tilskud til samtaleafgiften på 45 kr. pr. kvartal.
Såfremt udgifterne til abonnements- og samtaleafgifter for en boligtjenestetelefon er (eller forventes af blive) unormalt store - og dette efter styrelsens skøn må tilskrives tjenstlige telefonopkald - kan der i stedet ydes godtgørelse efter en særlig ordning, hvorefter styrelsen ud over den faste abonnementsafgift (inkl. eventuelle ekstrainstallationer) dækker  halvdelen af samtaleafgiften .
Ordningen administreres i disse tilfælde således, at samtlige telefonregninger indleveres til og honoreres af vedkommende styrelse, der ved nærmest følgende lønudbetaling tilbageholder et beløb svarende til den andel af afgiften, som brugeren selv skal afholde.
137. Styrelsen afholder udgiften til flytning af boligtjenestetelefon, uanset om flytningen sker i forbindelse med tjenstlig forflyttelse eller ej.
Det er dog en forudsætning, at der også efter flytningen er tjenstligt behov for telefonen.
138. Vedkommende styrelse kan til enhver tid foretage  

 inddragelse af en tildelt boligtjenestetelefon.
Inddragelse skal dog finde sted ved brugerens afgang fra tjenesten og i øvrigt ved bortfald af de tjenstlige forhold, der har begrundet tildelingen.
139. Ved inddragelse af boligtjenestetelefon, for  

 hvilken staten har betalt oprettelsesafgiften, kan brugeren fortsætte abonnementet for egen regning, mod at der til styrelsen indbetales et beløb svarende til oprettelsesafgiften på inddragelsestidspunktet med fradrag af 379 kr.
 140. Vedrørende tjenestestedstelefon henvises til kap.  

 22.
Bilags- og henvisningsoversigt Bilag til kap. 23 Bilag 23.1 - Bilag 23.2 Fmst. cirk. 37 28/3 1983 om aftale om godtgørelse for benyttelse af eget befordringsmiddel på tjenesterejser (LP.nr.
Bilag 23.2a Fmst. cirk. 6/7 1987 om godtgørelse for benyttelse af eget befordringsmiddel på tjenesterejser (LP.nr. 060/87).
Bilag 23.3 Fmst. cirk. 5/5 1987 om godtgørelse af merudgifter ved tjenesterejser i Danmark (bortset fra Grønland) og på Færøerne (LP.nr. 029/87).
Bilag 23.3a Fmst. cirk. 22/9 1987 om time- og dagpenge m.v. (LP. nr. 153/87).
Bilag 23.4 Fmst. cirk. 12/5 1987 om flyttegodtgørelse m.v. til tjenestemænd i staten, folkeskolen og folkekirken (LP.nr. 031/87) Bilag 23.4a Fmst. cirk. 17/9 1987 om supplerende flyttegodtgørelse (LP. nr.
Bilag 23.5 Fmst. cirk. 25 7/3 1984 om godtgørelse af udgifter ved tjenesterejser i udlandet (LP.nr. 050/84).
Bilag 23.5a Fmst. cirk. 16/1 1987 om godtgørelse af udgifter ved tjenesterejser i udlandet (LP.nr. 03/87).
Bilag 23.6 Fmst. cirk. 65 22/5 1984 om befordringsklasse m.v. på tjenesterejser for tjenestemænd i staten, folkeskolen og folkekirken (LP.nr.
Bilag 23.7 Fmst. cirk. 11 21/1 1985 om anskaffelse m.v. af tjenestebiler til personbefordring (budgetdept.).
Bilag 23.8 Fmst. cirk. 14/7 1986 om ydelse af hjemflytningstillæg ved hjemkaldelse fra tjeneste i udlandet (LP.nr. 131/86).
Bilag 23.9 Fmst. cirk. 23/3 1987 om etablering af kollektiv statslig forsikringsordning for tjenesterejser i udlandet (LP.nr. 018/87).
Bilag 23.10 Fmst. cirk. 2/9 1987 om benyttelse m.v. af statens tjenestemotorkøretøjer (LP. nr. 130/87).
Bilag til andre kapitler Bilag 12.3 Fmst. cirk. 4/6 1986 om særskilt vederlæggelse m.v. (LP.nr. 109/86).
Bilag 22.5 Fmst. cirk. 208 30/11 1979 om boligtjenestetelefoner m.v.
Bilag 22.5a Fmst. cirk. 197 27/12 1984 om regulering af betalingssatserne for boligtjenestetelefoner m.v. (LP.nr. 135/84).
Love og bekendtgørelser i II del L 154 7/6 1958 om lønninger og pensioner m.v. til statens tjenestemænd (LPL), som senest ændret ved L 262 4/6 1969, § 97, stk. 1,  § 102 og § 109.
