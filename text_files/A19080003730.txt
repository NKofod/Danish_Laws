Vi Frederik den Ottende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg.
Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1 Anmodninger fra fremmede Retter om Bevisoptagelse eller andre retslige  

 Handlinger i borgerlige Sager blive at efterkomme af Domstolene her i Landet,  

 naar de fremsendes gennem Justitsministeriet eller på anden ved Overenskomst  

 med fremmed Stat fastsat Maade, hvorom der af Regeringen udfærdiges  

 Bekendtgørelse.
 Foretagelsen af saadanne Retshandlinger finder i det Omfang, som  

 Overenskomst med fremmed Stat hjemler, Sted efter Reglerne for Sager, i  

 hvilke fri Proces her i landet er meddelt.
§ 2 Domme og Retskendelser, hvorved en Person, der ejer Gods her i Landet, i  

 Udlandet er bleven dømt til at betale Sagsomkostninger i en af ham i det  

 paagældende Land anlagt Retssag eller i en i vedkommende Land paadømt  

 Retssag, under hvilken han er interveneret, kunne, naar Dommen er afsagt i en  

 Stat, med hvilken Overenskomst i saa Henseende foreligger, fuldbyrdes i hans  

 her i Landet værende Gods, forsaavidt de nævnte Omkostninger angaar,  

 saafremt:
1. Udfærdigelsen af Dommen eller Kendelsen efter det  

 Lands Lov, hvor den er afsagt, opfylder de for dens Autenticitet nødvendige  

 Betingelser, 2. Afgørelsen efter samme Lov har Retskraft som  

 upaaankelig Dom og 3. efter dansk Ret ikke er forældet, samt 4. Afgørelsen foreligger i det danske Sprog eller er  

 ledsaget af bekræftet Oversættelse til Dansk.
 At Betingelserne under Nr. 1 og 2 ere til Stede, godtgøres ved Bevidnelse  

 af den dertil kompetente Myndighed i den Stat, hvorfra Begæringen udgaar,  

 hvilken Myndigheds Kompetence i Mangel af Overenskomst om anden  

 Fremgangsmaade skal være bekræftet af Statens øverste Justitsmyndighed.
 Begæringen om Fuldbyrdelse fremsendes ad diplomatisk Vej gennem  

 Justitsministeriet og tages til Følge af Fogden, naar denne har fundet, at de  

 foranstaaende Betingeler ere opfyldte.
De til Fuldbyrdelsen hørende Forretninger foregaa i det Omfang, hvori det  

 ved Overenskomst med fremmed Stat bestemmes, efter de Regler, som Meddelelse  

 af fri Proces her i Landet fører med sig.
Tilkaldelse af Parterne er  

 ufornøden.
De almindelige Regler om Paaanke ere anvendelige.
§ 3 Regeringen bemyndiges til ved kongelig Anordning at sætte denne Lov i  

 Kraft på Færøerne med de Lempelser, som ifølge disse Øers særegne Forhold  

 findes hensigtsmæssige.
 Hvorefter alle vedkommende sig have at rette.
 Givet på Amalienborg, den 28de Februar  

 1908.
 Under Vor Kongelige Haand og Segl.
 Frederik R.
(L.
S.) /Alberti (* 1) Udfærdiget gennem Justitsministeriet.
Se Rigsdagstidenden for  

 1907-08: Landst.
Tid.
Sp. 144-45, 229-32, 259-60, 270; Folket.
Tid.
Sp. 2667,  

 2707, 4418; Till.
A.
Sp. 3745-50; Till.
C.
Sp. 25-28, 397-98.
