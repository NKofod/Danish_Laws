Der blev indgået en forpagtningskontrakt for perioden 30. november  

 1989 til 1. april 1995. Den ene parts kreditforening forlangte indfrielse af  

 et lån ved frasalg af besætningen, og der blev derfor i 1990 rettet  

 henvendelse til Mælkeudvalget om annullering af den indgåede kontrakt, som  

 begge parter havde underskrevet.
Mælkeudvalget oplyste, at da forpagtningen  

 endnu ikke havde omfattet et helt afgiftsår, kunne tilbageførelse af  

 basisandelen tidligst ske med virkning fra afgiftsåret 1990/91. Da kontrakten  

 ikke sættes i kraft og ikke medfører overdragelse af basisandel, er  

 handlingen ikke i modstrid med reglen om, at overdragelse af basisandel skal  

 have en varighed af mindst et afgiftsår regnet fra førstkommende 1. april  

 efter aftalens indgåelse.
Dertil kommer, at forpagteren var indforstået med  

 kontraktsophævelsen, idet han ikke havde mælkeproduktion.
 I skrivelse af 2. august 1990 har udvalget  

 for Frede Madsen, Hestehaven 6, 4291 Ruds Vedby, klaget over EF-direktoratets  

 afgørelse af ansøgning om overdragelse af basisandel (afgiftsfri  

 mælkeleverance).
 Det fremgår af sagen, at der for perioden 30. november 1990 til 1. april  

 1995 blev indgået forpagtningskontrakt mellem Frede Madsen og Lars Hasselriis  

 om overdragelse af 11,5 ha jord med en tilknyttet mælkekvote på 55.349 kg  

 mælk.
Da Frede Madsens kreditforening imidlertid forlangte indfrielse af lån ved  

 frasalg af besætningen, blev der den 18. marts 1990 rettet henvendelse til  

 Mælkeudvalget om annullering af den indgåede kontrakt.
Denne henvendelse er  

 underskrevet af begge parter i sagen.
 Mælkeudvalget godkendte overdragelsen af basisandelen, men da  

 forpagtningskontrakten på det tidspunkt, hvor Frede Madsen ønskede at opsige  

 den, endnu ikke havde omfattet et afgiftsår, blev det oplyst over for  

 parterne, at tilbageførelse af basisandel til Frede Madsens bedrift tidligst  

 kunne ske ved udgangen af afgiftsåret 1990/91.
 EF-direktoratet har fastholdt denne afgørelse.
Landbrugsministeriet finder, at der i den konkrete sag er grundlag for at  

 tillade ophævelse af en forpagtningskontrakt.
Da kontrakten ikke sættes i  

 kraft og ikke medfører overdragelse af basisandel, er handlingen ikke i  

 modstrid med reglen om, at overdragelse af basisandel skal have en varighed  

 af mindst et afgiftsår regnet fra førstkommende 1. april efter aftalens  

 indgåelse.
Der er ved afgørelsen lagt vægt på, at Henning Hasselriis er  

 indforstået med kontraktsophævelsen, idet han ikke har nogen mælkeproduktion.
 Danske Mejeriers Mælkeudvalg vil give oplysning om basisandelens  

 tilbageførelse.
 Man har samtidig anmodet EF-direktoratet om at foretage de videre  

 foranstaltninger i sagen.
 P.M.V.
 E.B.
