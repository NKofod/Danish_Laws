Nr BSF 63 Forslag til folketingsbeslutning om inddragelse af alternativer til  

 sydløsningen i Skjern Å-projektet Fremsat af Hanne Severinsen (V) Hans Christian Schmidt (V) Jens Vibjerg  

 (V) Niels J.
Langkilde (KF) Lene Espersen (KF) Eva Møller (KF) den 15. december 1995 Folketinget pålægger miljø- og energiministeren at sørge for, at det rådgivende Skjern Åudvalg undersøger andre løsningsforslag end den såkaldte sydløsning.
Udvalgets undersøgelser foretages efter følgende retningslinjer:
1. Øst for Hovedvej 11 Det rådgivende udvalg bør sikre, at den kommende naturgenopretning bliver  

 så autentisk som muligt.
Det vil sige, at der bliver tale om en egentlig  

 genskabelse af det gamle åløb og så lidt gravearbejde som muligt.
2. Vest for Hovedvej 11 Det rådgivende udvalg pålægges at undersøge - ud over hvordan man afbøder  

 problemerne ved sydløsningen - hvilken natur der kan etableres ved at beholde  

 det nuværende Skjern Å-forløb.
3. Ringkøbing Fjord Det rådgivende udvalgs kommissorium udvides, så de miljømæssige fordele  

 ved en ny sluse ved Nymindegab bliver undersøgt og vurderet.
Bemærkninger til forslaget Almindelige bemærkninger Folketinget vedtog den 5. maj 1987 beslutningsforslag nr.
B 79 om  

 genskabelse af Skjern Å-systemets selvrensende effekt.
Denne  

 folketingsbeslutning kan efterleves på mange måder.
 Efter forslagsstillernes opfattelse tyder det hidtidige forløb af arbejdet  

 i det rådgivende Skjern Å-udvalg på, at der nu er behov for, at Folketinget  

 tilkendegiver, at udvalget kan fremkomme med løsningsforslag, der afviger fra  

 den såkaldte sydløsning, hvis man derved samlet set får en bedre løsning.
 Der er hidtil foretaget jordopkøb og jordfordeling omkring Skjern Å, men  

 der er endnu intet sket, som lægger sig i vejen for, at man vælger en anden  

 løsning end sydløsningen.
Bemærkninger til beslutningsforslagets enkelte punkter Ad 1 Før afvandingsprojektet var det gamle åleje øst for Hovedvej 11 stabilt.  

 Det er muligt at rekonstruere det, så man også får de gamle autentiske  

 gydebanker frem.
Ved at genetablere det gamle åleje med alle dets høller (fordybninger  

 fremkaldt af strømhvirvler), grusbanker og naturlige uregelmæssigheder sikres  

 det, at åen får de samme dybde- og strømforhold som før reguleringen og  

 dermed de bedst tænkelige betingelser som gydeplads og opvækstområde for  

 Skjern Å-laksens æg og yngel.
Derved undgås også unødigt gravearbejde, og den  

 for naturen mest skånsomme og miljøvenlige løsning sikres.
 Denne del af Skjern Å-projektet bør tidsmæssigt gennemføres som planlagt -  

 eventuelt som projektets første etape.
 Den igangværende jordfordeling bør suppleres med en mulighed for, at  

 lodsejerne kan indgå i projektet uden at sælge den berørte jord - men i  

 stedet få kompensation for resultatet af den ændrede anvendelse.
Ad 2 Vest for Hovedvej 11 er der ikke noget åleje at genskabe.
Der er tale om  

 et gammelt delta, som er sunket, og åen har i øvrigt gennem tiderne haft  

 mange forskellige forløb.
Den havde allerede før reguleringen et  

 menneskeskabt lige forløb på lange strækninger.
Ideen om at slippe vandet fra Skjern Å og Søndre Parallelkanal løs og lade  

 det selv grave et nyt forløb indebærer mange uløste problemer, som Skov- og  

 Naturstyrelsen foreløbig kun har kunnet love at prøve at afbøde.
Men da  

 sydløsningen er lige så kunstig og uautentisk som det nuværende forløb, bør  

 man også overveje fordelene for miljøet ved at lade dette nu kendte og  

 velfungerende forløb bestå.
Dette vil indebære følgende fordele:
 - Man undgår problemerne med, at der skylles så meget sediment ud i  

 Ringkøbing Fjord, at åen bliver forlænget med mindst 30 pct., hvilket vil  

 betyde lavere vandhastighed og yderligere sandaflejringer med risiko for  

 opstuvninger i Ganer Å og i områderne ved Søndre Parallelkanal.
 - Der bliver ingen problemer med frigivelse af nedpløjet fosfor.
 - Man undgår problemerne med, at Høje Sande bliver landfast, og at  

 værdifulde raste- og fourageringsområder for fugle forsvinder.
- Man beholder de nuværende opgangsmuligheder for Skjern Å-laksen og  

 undgår geddesøer.
Disse muligheder kan yderligere forbedres, hvis det  

 nuværende løb udbygges, så det får en mere varieret strømprofil.
 - Man undgår fare for tilisning af udløbet og opstuvning af de store  

 vandstrømme især ved tøbrud.
 - Der vil blive muligheder for at skabe rekreative arealer såvel som  

 levesteder for dyr og planter, og der vil kunne etableres en stabil sø i  

 Hestholmområdet.
 Hvis det er nødvendigt med mere tid til undersøgelserne, gennemføres denne  

 del af Skjern Å-projektet som projektets anden etape.
Ad 3 Skjern Å-projektet har det vigtige formål at forbedre fjordens  

 miljøtilstand.
Imidlertid mangler der cirkulation, og den hidtidige  

 slusepraksis i Hvide Sande har været under anklage for at skulle varetage så  

 mange modstridende interesser, at det i realiteten er umuligt at gøre alle  

 tilfredse.
 Med en sluse ved Nymindegab vil der blive mulighed for at få udvasket  

 nogle af de store fosfordepoter i fjordbundens dyb, samtidig med at man uden  

 at skade afvandingen i de tilgrænsende områder kan få mere saltvand til  

 fjorden, der derved igen vil blive en fjord og ikke en brakvandssø.
