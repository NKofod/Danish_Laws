(Til alle amtsråd, kommunalbestyrelser,  

 skolekommissioner, skolenævn, lærerråd, ledere af kommunale  

 folkeskoler, statsøvelsesskoler, friskoler, private grundskoler,  

 grundskolekursus samt skoledirektionen i København) Vejledning om udfærdigelse af eleverklæringer i folkeskolen.
1. I medfør af lovgivning og administrative  

 forskrifter har visse offentlige myndigheder ret til at indhente skriftlige  

 oplysninger angående tidligere og nuværende elever på skolerne.
Det gælder  

 f.eks. arbejdsformidlingen, udskrivningsvæsenet, politiet, anklagemyndigheden  

 og kriminalforsorgen samt de sociale udvalg.
En sådan adgang tilkommer  

 derimod ikke andre private, herunder arbejdsgivere, end den pågældende elev  

 eller dennes forældre.
 Eleverklæringer afgives af skolens leder og bør affattes således, at  

 elevens situation belyses gennem oplysninger om konkrete forhold i  

 forbindelse med vedkommendes skolegang.
 Kun forhold, der er relevante i relation til henvendelsen, bør anføres.  

 Der bør således ikke tilsigtes konklusioner med hensyn til elevens  

 karakteregenskaber, ligesom forenklede standardiserede udtryk bør undgås.
Kun efter anmodning fra politiet, anklagemyndigheden eller retten må der  

 afgives erklæring om, hvorvidt et barn kan anses for troværdigt som vidne, og  

 sådanne erklæringer må kun afgives om nuværende elever i den pågældende  

 skole, og kun såfremt skolen finder at have tilstrækkeligt grundlag herfor.  

 Det bemærkes i den forbindelse, at skolen under alle omstændigheder har pligt  

 til at besvare anmodningen, også i de tilfælde, hvor man ikke finder at have  

 tilstrækkeligt grundlag for at udfærdige en egentlig erklæring.
I sådanne  

 tilfælde skal erklæringen gå ud på, at man ikke har tilstrækkeligt grundlag  

 for at udtale sig om en elevs troværdighed.
 2. Som grundlag for udfærdigelsen af eleverklæringer  

 kan anvendes:
A.
Elevkartoteket, som normalt indeholder oplysning om bl.a.
a.
Elevens fulde navn, personnummer og bopæl.
b.
Forældrenes (forældremyndighedens indehavers) navne, personnumre og  

 bopæl samt eventuelle plejeforældres navne og bopæl.
c.
Tidspunktet for elevens optagelse i 1. klasse.
d.
Tidspunktet for udskrivning af skolen.
e.
Eventuel henvisning til specialundervisning, som ikke er af foreløbig  

 karakter, eller anden specialpædagogisk bistand.
f.
Eventuel fritagelse for deltagelse i undervisningen.
g.
Eventuel oplysning om, at eleven har været undervist på samme  

 klassetrin i to år.
B.
Afgangsbeviser og prøveprotokoller.
Afgangsbeviser skal i henhold til § 12, stk. 2, i lov om folkeskolen af  

 26. juni 1975 indeholde oplysning om, i hvilken undervisning eleven har  

 deltaget, og om de senest givne standpunktskarakterer samt om eventuelle  

 prøvekarakterer.
Derimod indeholder afgangsbeviserne ikke mere - således som  

 efter den tidligere folkeskolelov - en samlet udtalelse om elevens arbejde,  

 standpunkt, flid og opførsel i skolen, men såfremt eleven eller  

 forældremyndighedens indehaver fremsætter ønske om en samlet udtalelse bør  

 dette imødekommes.
En sådan udtalelse er til elevens brug og bør ikke af  

 skolen meddeles til andre.
 Oplysninger om karakterer fra afgangsbeviser, eventuelt fra  

 prøveprotokoller, har dog kun i begrænset omfang betydning bortset fra  

 erklæringer til kriminalforsorgen, arbejdsformidlingen og til sociale  

 myndigheder, der yder hjælp til uddannelse.
C.
Samtaler med elev og forældre om elevens forhold må ikke indgå i  

 erklæringerne eller danne grundlag for erklæringerne.
3. Oplysninger fra skolepsykologiske rapporter  

 videregives ikke i eleverklæringer.
Det anføres derimod normalt, at  

 undersøgelse har fundet sted, med oplysning om undersøgelsesår samt  

 vedkommende skolepsykologiske kontor, således at rekvirenten kan henvende sig  

 direkte til dette, såfremt man måtte ønske oplysninger fra de  

 skolepsykologiske rapporter.
 Oplysninger fra helbredskort kan kun gives efter aftale med skolelægen.
4. Ved fremsendelse til den rekvirerende myndighed  

 forsynes enhver eleverklæring med denne bemærkning: »Skolen henstiller,  

 at den elev, som denne erklæring angår, eller forældremyndighedens indehaver,  

 underrettes om, at erklæringen foreligger, når den pågældende efter  

 bestemmelserne om offentlighed i forvaltningen kan forlange at blive gjort  

 bekendt med den.
Skolen henstiller endvidere, at der tillige gives oplysning  

 om, til hvilken brug erklæringen er indhentet.
Der henvises til  

 undervisningsministeriets vejledning af 2. juli 1980 om udfærdigelse af  

 eleverklæringer i folkeskolen.« 5. Under hensyn ti muligheden for, at der fra skolerne  

 rekvireres oplysninger om tidligere elever, bør skolekartotekskortene,  

 afgangsbeviserne og prøveprotokollerne opbevares, indtil der er forløbet ti  

 år efter, at eleven efter undervisningspligtens ophør er udskrevet af  

 folkeskolen.
Det bemærkes dog, at opbevaringspligt herudover kan følge af de af  

 arkivvæsenet fastsatte retningslinier. x) Skolepsykolograpporter bør normalt tilintetgøres ved vedkommende  

 skolepsykologiske kontors foranstaltning, når eleven efter  

 undervisningspligtens ophør udskrives af folkeskolen.
Af hensyn til elevens  

 tarv - f.eks. til brug ved fremtidige ansøgninger om dispensation ved prøver  

 og eksaminer eller om fritagelse for militærtjeneste - kan den pågældende  

 rapport dog efter ønske fra eleven eller forældremyndighedens indehaver  

 opbevares, indtil der er forløbet ti år efter, at eleven udskrevet af  

 folkeskolen.
 Helbredskort opbevares i overensstemmelse med sundhedsstyrelsens  

 retningslinier vedrørende tilrettelæggelse af skolelægeordningen.
6. I tilfælde, hvor skolerne anmodes om at afgive  

 eleverklæringer mere end ti år efter elevens udskrivning af folkeskolen, kan  

 sådanne anmodninger imødekommes i det omfang, skolerne er i stand til at  

 bidrage med oplysninger.
Erklæringerne bør dog i sådanne tilfælde kun  

 afgives, dersom den tidligere elev på forhånd erklærer sig indforstået  

 hermed.
7. Eleverklæringer må behandles som sager af fortrolig  

 karakter, der er undergivet tavshedspligt.
Dog har eleven (elevens forældre)  

 ret til - gennem henvendelse til den myndighed, der har rekvireret  

 oplysningerne - at gøre sig bekendt med afgivne erklæringer i det omfang,  

 dette følger af reglerne om partsoffentlighed, jfr. kapitel 2 i lov af 10.  

 juni 1970 om offentlighed i forvaltningen.
I øvrigt henvises til punkt 4  

 ovenfor.
UNDERVISNINGSMINISTERIET Direktoratet for folkeskolen, folkeoplysning, seminarier m.v., den 2. juli  

 1980 P. d. v.
Helge Thomsen (* 1) Korrekte henvisninger er LBK nr. 541 af 21. august 1986 og lov nr.  

 572 af 19. december 1985, - dog stadig samme paragraffer og kapitler.
