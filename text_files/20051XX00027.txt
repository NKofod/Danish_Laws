Skriftlig fremsættelse (6. oktober 2005) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
 Forslag til lov om  

 ændring af lov om bonus til elever i ungdomsuddannelse med lønnet praktik  

 (omlægning af bonusordningen).
(Lovforslag nr.
L 32).
Med dette lovforslag omlægges den nuværende bonusordning fra en  

 årlig udbetaling til én samlet bonus, der udbetales, efter at eleven har  

 gennemført sin uddannelse.
Formålet hermed er at motivere flere unge til at  

 færdiggøre deres påbegyndte uddannelse.
 Den nuværende bonusordning blev indført i forbindelse med  

 finansloven for 2001 og havde til formål at kompensere eleverne for  

 virkningen  

 af det uændrede personfradrag fra 2000 til 2001. Ordningen var ikke  

 uddannelsesmotiveret og tilsigtede ikke nogen regulerende effekt i forhold  

 til  

 unges uddannelsesadfærd.
Forslaget ændrer ikke på, hvilke uddannelser der er omfattet af  

 bonusordningen til elever i ungdomsuddannelse med lønnet praktik.
Efter den  

 gældende ordning modtager elever under erhvervsuddannelser, landbrugets  

 grunduddannelser og grundlæggende social- og sundhedsuddannelser en gang  

 årligt  

 i juni måned en bonus, som højst kan udgøre 83,33 kr. pr. måned.
Efter omlægningen ydes der bonus, når eleven har gennemført sin  

 uddannelse.
I trindelte uddannelser udbetales bonus, når et kompetencegivende  

 trin i uddannelsen er gennemført.
Elever vil fortsat kunne modtage bonus, når  

 deres erhvervsuddannelse er gennemført med skolepraktik som hel eller delvis  

 erstatning for virksomhedspraktik.
 Omlægningen medfører samtidig en administrativ forenkling for Arbejdsgivernes  

 Elevrefusion, der administrerer ordningen, idet der fremover kun skal  

 udbetales  

 bonus én gang pr. elev.
 Det foreslås, at loven træder i kraft den 1. januar 2006. Der  

 foreslås dog en overgangsordning for de elever, der afbryder deres uddannelse  

 inden lovens ikrafttræden.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
