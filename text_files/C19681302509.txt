Fra Dr.
R.K.
Somers, Consumer and Marketing Service, Washington D.C. har  

 undertegnede modtaget et brev, hvorved man gør nærmere rede for den ændring,  

 der er sket i den amerikanske kødkontrollovgivning ved vedtagelsen af en ny  

 lov af 15. december 1967 kaldt »The Wholesome Meat Act«.
Ved denne  

 lov ændres betingelserne for import af kød og kødprodukter således, at det  

 kræves, at såvel kødkontrollen som bygninger, inventar og alle lovens øvrige  

 betingelser for kødvirksomheder i U.S.A. er gældende umiddelbart for  

 udenlandske virksomheder, der eksporterer til U.S.A.
 Det er på denne baggrund, man må betragte de gennem det sidste par år  

 fremsatte amerikanske krav til danske eksportvirksomheder.
I marts måned d.å. har en del danske virksomheder været besøgt af Dr.  

 J.Mathews, og veterinærdirektoratet, Slagteriernes Forskningsinstitut og  

 Slagteri- og Konserves Laboratoriet har haft lejlighed til nærmere at  

 diskutere de amerikanske krav med Dr.
Mathews samt til i øvrigt efter hans  

 besøg på virksomhederne at få et mundtligt referat af hans hovedindtryk af  

 virksomhederne.
Dr.
Mathews har herved gjort opmærksom på, Det amerikanske krav om 82 grader varmt vand i forbindelse med spulehaner  

 og spuleslanger indskrænker sig til slagtelinien, dyrlægekontrollen,  

 efterkontrolpladsen samt destruktionsrummet på slagterierne/slagtehusene.
Der  

 skal findes termometer ved tappestederne.
For så vidt angår andre  

 arbejdslokaler lyder kravet på tilstrækkeligt varmt vand, spulehaner og  

 spuleslanger for såvel varmt som koldt vand.
Der er ikke fastsat nogen  

 temperatur for det varme vand, men det er Dr.
Mathews's indtryk, at  

 varmtvandsforsyningen i almindelighed er utilstrækkelig, og han gjorde  

 opmærksom på, at han fremtidig ville se sig nødsaget til at kræve  

 virksomheder, hvis varmtvandsforsyning fandtes utilstrækkelig, slettet af  

 listen over autoriserede eksportvirksomheder.
Dr.
Mathews gjorde i øvrigt opmærksom på, at det er hans indtryk, at  

 kreaturslagtning her i landet ikke udføres på en hygiejnisk tilfredsstillende  

 måde.
Arbejdstøjet var ofte meget snavset, værktøj anbringes på gulv eller  

 for knives vedkommende holdes fast i armhulen, under slagtning pjaskes  

 kroppene gang på gang til med vand, der spules gulv under slagtningen, så  

 gulvvand sprøjter op på kroppene.
Endvidere er det påtalt, at containere og  

 andre beholdere (slagterikasser, dritler, tønder), som har været  

 transporteret med vogn, bane og ofte har været i kontakt med andre  

 forsendelser eller gade og vej, ikke må bringes ind på virksomhederne i  

 lokaler, hvor uemballerede varer forefindes, men skal tømmes over i  

 virksomhedernes egne beholdere straks ved modtagelsen.
Desuden har Dr.  

 Mathews bemærket, at krydderirum ofte er anbragt langt fra arbejdslokalerne,  

 og er lokaler, som man gennemgående ikke yder tilstrækkelig opmærksomhed med  

 hensyn til indretning, vedligeholdelse, renholdelse samt almindelig orden.
Endelig udtalte Dr.
Mathews, at det i henhold til amerikanske bestemmelser  

 er forlangt, at konservesdåser enten udskylles med vand eller udblæses med  

 luft umiddelbart før fyldningen, og at han måtte fastholde dette krav, selvom  

 han godt var klar over, at de danske dåsefabrikker leverede betydeligt renere  

 dåser end amerikanske dåsefabrikker.
I øvrigt nævnte Dr.
Mathews, at enkelte af de slagterier, han havde set,  

 måtte påregne krav fra amerikansk side om, at de slettes af listen over  

 eksportvirksomheder, medmindre der foretages sådanne vedligeholdelsesarbejder  

 og ombygninger, at de opfylder almindelige hygiejniske krav.
 Det pålægges herefter virksomhedernes ledelse at drage omsorg for, at de  

 her nævnte samt de i øvrigt ved cirkulære af 5/2 d.å. (K.K.510-1968) påtalte  

 forhold (se dog bemærkningerne under pkt. 3) bringes i orden samt dyrlægerne  

 at påse, at det sker, og i modsat fald indberette manglerne til vedkommende  

 veterinærinspektør.
 P.V.V.
