Resumé A klagede over, at Told- og Skattestyrelsen havde afvist hendes  

 klager over, at K Kommune ikke i forbindelse med inddrivelsen af en påstået  

 skatterestance havde kunnet give hende en forståelig redegørelse for hendes  

 skattemellemværende på trods af anmodning herom, og at K Kommune iværksatte  

 løntilbageholdelse på et tidspunkt, hvor A havde indgivet helt nye  

 selvangivelser for de pågældende indkomstår til skattevæsenet.
Ombudsmanden udtalte, at han ikke fandt grundlag for kritik af  

 den vejledning, A havde fået vedrørende opgørelsen af skatterestancerne for  

 de  

 enkelte indkomstår.
Derimod fandt ombudsmanden, at K Kommune havde tilsidesat  

 sin pligt til som inddrivelsesmyndighed at imødekomme A's begæringer om at få  

 tilstillet en opgørelse over de foretagne morarenteberegninger.
Ombudsmanden  

 fandt ligeledes, at K Kommune havde tilsidesat sin pligt til, når der skete  

 inddrivelse gennem modregning, at oplyse A om, hvilke krav det var, der var  

 blevet  

 fyldestgjort på denne måde.
Samtidig fandt ombudsmanden ikke, at A havde fået  

 fornøden vejledning om mulighederne for at søge om henstand med  

 skattebetalingen efter at have klaget over skatteansættelsen, ligesom  

 ombudsmanden fandt, at en iværksat lønindeholdelse burde være sat i bero to  

 måneder tidligere end sket.
 Ombudsmanden henstillede til K Kommune og Told- og  

 Skattestyrelsen, at A fik en samlet opgørelse over sit mellemværende med  

 skattevæsenet og K Kommune for så vidt angik årene 1986-1989, samt at der ved  

 morarenteberegningen for 1989 blev taget hensyn til, at der eventuelt kunne  

 være bevilget A henstand med skattebetalingen efter A's indgivelse af  

 korrigerede selvangivelser. (J. nr. 1991-663-222).
 Kommunes sagsbehandling i skatteinddrivelsessag.
A klagede over, at Told-og  

 Skattestyrelsen i skrivelser af 20. august 1990 og 11. april 1991 havde  

 afvist  

 hendes klager over, 1)  

 at K Kommune ikke i forbindelse med  

 inddrivelsen af en påstået skatterestance havde kunnet give hende en  

 forståelig  

 redegørelse for hendes skattemellemværende på trods af hendes anmodninger  

 herom, og 2)  

 at K Kommune iværksatte løntilbageholdelse  

 på et tidspunkt, hvor A havde indgivet helt nye selvangivelser til  

 skattevæsenet.
 Af oplysningerne i sagen  

 fremgik bl.a. følgende:
 Y Kommunes Skatteforvaltning  

 udskrev den 4. november  

 1988 A  

 's  

 årsopgørelse for 1987, hvoraf fremgik, at A skulle indbetale en restskat på i  

 alt 34.653 kr., som forfaldt henholdsvis den 1. januar 1989, den 1. februar  

 1989 og den 1. marts 1989.
 I april 1989 foretog  

 pantefogeden for K Kommune udlæg i A's faste ejendom for forfaldne  

 restskatter  

 for indkomstårene 1984-87 med et beløb på i alt 48.157 kr., hvoraf 34.653 kr.  

 vedrørte indkomståret 1987 og 5.268 kr. indkomståret 1986.
Den 13. juni 1989 fremsendte  

 A til skatteforvaltningen i K Kommune korrigerede selvangivelser for 1986 og  

 1987, idet A oplyste, at der bl.a. skulle korrigeres for, at hun i de nævnte  

 år ikke havde fratrukket prioritetsrenter vedrørende to faste ejendomme.
A  

 anførte samtidig følgende vedrørende det foretagne udlæg:
"Endvidere ønsker jeg en  

 specifikation af det tilsendte udlæg i ejendommen ...., samt at udlægget i  

 huset på kr. 34.653 slettes, idet det strider mod enhver form for god  

 forvaltningsskik, at man gør udlæg før man fortæller folk, at man mener at  

 have  

 penge til gode." K Kommunes skatteforvaltning  

 besvarede henvendelsen i skrivelse af 16. juni 1989, hvori oplystes følgende:
 "Slutligningskommunerne  

 for indkomstårene 1986 og 1987 er henholdsvis (Z) Kommune og (Y)  

 Skatteforvaltning, hvorfor selvangivelserne er videresendt dertil til videre  

 foranstaltning.
Med hensyn til spørgsmålet  

 angående udlægget, er sagen videregivet til (K) Kommunes  

 inkassoafdeling." Den 9. juni 1989 udskrev K  

 Kommune A's årsopgørelse for 1988, hvori der i hendes krav på 21.575 kr. i  

 overskydende  

 skat var fratrukket morarenter med i alt 14.592,40 kr.
I skrivelse af 12. juli 1989  

 til K Kommune returnerede A opgørelsen med bemærkning om, at hun ikke forstod  

 opgørelsen, idet hun anførte, at en gennemgang af hendes selvangivelser fra  

 1985 viste, at det var hende, som havde penge til gode, hvorfor hun ikke  

 forstod det opgjorte krav på morarenter.
Hun klagede samtidig på ny over, at  

 der var foretaget udlæg i hendes faste ejendom.
K Kommunes inkassokontor  

 besvarede A's henvendelse ved skrivelse af 19. juli 1989, hvori var lavet en  

 opstilling over opgjort restskat og overskydende skat for årene 1984-1988,  

 som  

 viste en restance på 40.312 kr.
A blev samtidig bedt om at indbetale  

 restancen  

 senest den 1. august 1989, idet beløbet i modsat fald ville blive søgt  

 tvangsinddrevet ved indeholdelse i løn eller realisation af den udlagte  

 ejendom.
Skrivelsen var vedlagt et antal udskrifter vedrørende årsopgørelser,  

 der, så vidt jeg kunne se, havde været temmelig utydelige.
 Efter at A i skrivelse af 1.  

 august 1989 havde klaget til inkassokontoret over, at hun fandt opgørelsen  

 uforståelig og udskrifterne ulæselige, samt klaget over, at hun blev truet  

 med  

 tvangsinddrivelse af en gæld, som hun ikke mente eksisterede, indgav A i  

 skrivelse af 3. august 1989 en klage til skatteministeren.
 Ved begæring af 7. august  

 1989 anmodede K Kommunes inkassokontor A's arbejdsgiver om at foretage  

 lønindeholdelse med 15 pct. til dækning af skatterestancen.
I skrivelse af 8. august 1989  

 til inkassokontoret tog A til efterretning, at inkassokontoret telefonisk  

 samme dag havde oplyst hende om, at man på kontoret ikke havde været bekendt  

 med, at hun havde indsendt korrigerede selvangivelser for 1986 og 1987, men  

 at  

 inkassokontoret nu selv ville tage kontakt med Z og Y Kommuner.
A tilkendegav  

 samtidig bl.a., at hun herefter forventede, at den foretagne  

 løntilbageholdelse  

 blev tilbagekaldt.
Inkassokontoret svarede i  

 skrivelse af 10. august 1989, hvori man redegjorde for, at kontoret hverken  

 af  

 A eller af K Kommunes skatteforvaltning var blevet underrettet om, at hun til  

 forvaltningen havde indsendt oplysninger til brug for en ændring af  

 skatteansættelserne  

 for 1986 og 1987. Inkassokontoret oplyste i den forbindelse, at  

 skatteforvaltningen og inkassokontoret i relation til påligning og  

 inddrivelse  

 er selvstændige forvaltninger, der kun på opfordring udveksler oplysninger om  

 forvaltningsakter.
Endvidere redegjordes for, at inkassokontoret ved  

 henvendelse til Y og Z Kommune ikke havde kunnet få et forhåndstilsagn om, at  

 den af inkassokontoret opgjorte skatterestance ville bortfalde, hvorfor  

 lønindeholdelsesbegæringen ikke ville blive tilbagekaldt, men man ville vende  

 tilbage til sagen, når ligningsmyndigheden havde ændret ansættelserne for de  

 omtalte indkomstår.
 Ved skrivelser af 16. august  

 1989 rettede A henvendelse til henholdsvis Statsskattedirektoratet og K  

 Kommunes økonomiafdeling vedrørende sagen.
 Ved blanket R 97 dateret 23.  

 august 1989 fik A fra Z Kommune underretning om, at den ændrede ligning for  

 indkomståret 1986 havde ført til, at der var en overskydende skat på  

 27.441,00  

 kr. til udbetaling, som var blevet modregnet med restancer vedrørende  

 forfaldsårene 1988 og 1989 på henholdsvis 5.268 kr. og 22.173 kr.
 Ved skrivelse af 5. september  

 1989 meddelte Y Kommunes Skatteforvaltning A, at man var sindet at indstille  

 til ligningskommissionen at ændre hendes skatteansættelse for indkomståret  

 1987, således at hun fik godkendt yderligere fradrag på henholdsvis kr.  

 39.676  

 og kr. 7.172.
 Ved skrivelse af 13.  

 september 1989 besvarede K Kommunes økonomiafdeling A's henvendelse af 16.  

 august 1989, idet der henvistes til inkassokontorets skrivelse til A af 10.  

 august 1989, ligesom det gentoges, at inkassokontoret som  

 inddrivelsesmyndighed  

 ikke havde kompetence til at ændre A's skatteansættelser, og at hendes ønske  

 om  

 at få lønindeholdelsen tilbagekaldt måtte afvente ligningsmyndighedernes  

 fornyede behandling af hendes selvangivelser. Økonomiafdelingen besvarede  

 samtidig A's spørgsmål om, hvordan man var nået frem til, at hun skulle  

 betale ca.  

 14.000 kr. i morarenter, idet der vedlagdes en kopi af kildeskattelovens § 63  

 samt en morarenteoversigt bl.a. udvisende en skattesaldo for forfaldsåret  

 1986, som ved udgangen af 1988 udgjorde 112.030 kr.
I skrivelse af 25. september  

 1989 til K Kommunes økonomichef anførte A bl.a., at hun ikke forstod de  

 fremsendte kontooversigter, idet hun henviste til, at der for 1986 var gjort  

 udlæg for 5.661 kr., hvilket ikke passede med en ultimosaldo på 112.030 kr.
A  

 anførte videre, at hun fra K Kommune skulle have fået oplyst, at hun for 1987  

 skulle have 419 kr. tilbage, hvorfor hun ikke forstod, at der var gjort udlæg  

 for 34.653 kr.
Endelig anmodede A bl.a. om en begrundelse for, hvorfor det  

 havde været nødvendigt at iværksætte lønindeholdelse, når hun den 13. juni  

 1989 havde fremsendt korrigerede selvangivelser.
 Denne henvendelse blev  

 besvaret ved K Kommunes skrivelse af 6. oktober 1989, hvori det oplystes, at  

 A  

 måtte forelægge de stillede spørgsmål af ligningsmæssig karakter for de  

 respektive slutligningskommuner, Z og Y, og hvori der i øvrigt henvistes til  

 kommunens svar af 13. september  

 1989.  

 A  

 blev samtidig opfordret til at kontakte  

 inkassokontoret med henblik på at aftale et møde, hvorunder besvarelsen af  

 A's  

 henvendelse kunne uddybes.
 Ved skrivelse af 17. oktober  

 1989 meddelte Y Kommune A, at man havde godkendt yderligere fradrag på  

 henholdsvis 39.676 kr. og 7.172 kr. for indkomståret 1987.
 Den 18. oktober 1989  

 annullerede K Kommunes inkassokontor begæringen om lønindeholdelse over for  

 A's  

 arbejdsgiver, og i slutningen af november 1989 blev de foretagne udlæg i A's  

 faste ejendom aflyst.
Efter at A på ny havde  

 drøftet sagen med skattevæsenet i K Kommune såvel telefonisk som under et  

 møde  

 i kommunen den 27. oktober 1989, hvorunder kommunen fastholdt, at der ikke  

 var  

 begået fejl fra skattevæsenets side, indbragte A ved skrivelse af 23.  

 november  

 1989 sagen for mig.
Denne klage blev af mig den 14. december 1989 videresendt  

 til Statsskattedirektoratet til videre foranstaltning.
Den 27. oktober 1989 udskrev  

 Y Kommunes Skatteforvaltning A's nye årsopgørelse for 1987. Af denne fremgår,  

 at der efter fradrag af et morarentebeløb på 16.151,59 kr. var 29.719 kr. til  

 udbetaling i overskydende skat.
Af opgørelsen fremgår endvidere, at A er  

 blevet  

 godskrevet et beløb på 34.563 kr. dækkende forfaldne restskatter for 1987,  

 mens  

 en tidligere overskydende skat på 18.940 kr. er blevet fratrukket i  

 opgørelsen.
 Den 7. december 1989  

 underrettede Y Kommunes Skatteforvaltning A om, at der i den overskydende  

 skat  

 på 29.719 kr. var sket modregning med 8.866,44 kr. i restancer til Y Kommunes  

 Skatteforvaltning og med 20.852,56 kr. til dækning af K Kommunes kommunale  

 krav.
 I skrivelser af 19. december  

 1989 og af 9. januar 1990 til henholdsvis Statsskattedirektoratet,  

 borgmesteren i K Kommune og skatteministerens ministersekretær klagede A  

 bl.a. over, at hun ikke fra K Kommune kunne få oplyst, hvad det var for et  

 krav, som skulle dækkes af det modregnede beløb på 20.852,56 kr.
 A's klage af 19. december  

 1989 til Statsskattedirektoratet gav anledning til, at der blev indhentet en  

 udtalelse af 4. januar 1990 fra K Kommunes inkassokontor, hvori der bl.a. er  

 anført følgende:
 "...
(Y Kommunes)  

 Skatteforvaltning, Bogholderi og kassererkontoret har ved blanket R 95a, jfr.  

 bilag S dateret den 4. december 1989 modtaget her den 18. december 1989  

 modregnet restskat samt morarente vedrørende kalenderåret 1989, ligesom det  

 sociale udvalg er indtrådt i retten til overskydende skat til dækning af en  

 restance af forskudsvis udlagt børnebidrag.
Morarenten er af (Y)  

 Skatteforvaltning  

 anført som kr. 9.956,56, hvilket beløb er indbetalt under skatteyderens  

 cpr.nr. som §-59 indbetaling for indkomståret 1989.
Ifølge blanket R 95, jfr.  

 bilag T, der modtages retur fra (Y) Skatteforvaltning den 20. december 1989  

 skal morarenten rettelig være kr. 4.437,85 (senere ændret til 4.397,30). Man  

 har i (Y) skattevæsen forgæves søgt oplyst, hvorfor man der har modregnet kr.  

 5.559,26 for meget.
Den 21. december 1989 er beløbet søgt tilbage fra  

 Statsskattedirektoratet, jfr. bilag U.
Når beløbet modtages, vil udbetaling  

 finde sted til skatteyderen.
Sluttelig skal bemærkes, at  

 (skatteyderens repræsentant) og skatteyderen på mødet den 27. oktober 1989  

 stillede en række spørgsmål vedrørende sagen.
Da de tilstedeværende kommunale  

 repræsentanter ..... ikke kunne tilfredsstille skatteyderen og dennes  

 repræsentant blev det meddelt, at sagen måtte afvente højere instans  

 afgørelse." A's klage til borgmesteren i  

 K Kommune af 19. december 1989 blev besvaret ved skrivelse af 10. januar  

 1990,  

 hvori A's klage blev afvist, idet der bl.a. henvistes til, at Y Kommunes  

 skatteforvaltnings blanket R 97 "Underretning om modregning m.v."  

 indeholdt oplysning om A's restancer og morarentebeløb for kalenderåret 1989.
 Det for meget modregnede morarentebeløb  

 blev tilsendt A ved en check lydende på 5.559,26 kr. dateret 11. januar 1990  

 udstedt af K Kommune, idet checken blev fremsendt med følgende ledsagende  

 tekst:
"For meget modregnet  

 morarente vedrørende indkomståret 1989, jfr. blanket R 97 fra (Y)  

 Skatteforvaltning." Om de kommunale krav, som  

 blev bragt til modregning af Y Skatteforvaltning ved underretningsskrivelsen  

 af 7. december 1989, har K Kommunes inkassokontor i skrivelse af 16. januar  

 1990 til Told- og Skattestyrelsen oplyst, at de kunne specificeres således:
"Forskudsvis udlagt  

 børnebidrag kr. 10.896,00, morarente vedrørende indkomståret 1989 kr.  

 4.397,30  

 samt udbetalingsbeløb kr. 5.559,26, ..." Efter at have fået forelagt K  

 Kommunes redegørelse af 4. januar 1990 til udtalelse anmodede A i skrivelse  

 af  

 25. januar 1990 Told- og Skattestyrelsen om svar på en lang række spørgsmål,  

 herunder om det berettigede i, at A ikke fra K Kommune havde kunnet få en  

 forståelig  

 opgørelse over hendes mellemværende med skattevæsenet, idet hun ikke fandt  

 det  

 tilstrækkeligt, at hun havde fået tilsendt diverse EDB-udskrifter.
Det  

 fremgik  

 af A's henvendelse, at hun fortsat bestred at have klarhed over, hvilke  

 kommunale  

 krav, der var sket modregning for, ligesom A fortsat bestred at have oversigt  

 over sine samlede eller resterende mellemværende med skattevæsenet.
A  

 anmodede  

 endvidere om Told- og Skattestyrelsens stillingtagen til det berettigede i,  

 at tvangsinddrivelsen af hendes skattegæld var fortsat på trods af, at der  

 var  

 udsigt til, at hendes skatteansættelser ville blive ændret.
Ved skrivelse af 20. august  

 1990 meddelte Told- og Skattestyrelsen A, at man ikke fandt grundlag for at  

 kritisere K Kommune.
Der henvistes herunder til, at ændring af A's  

 selvangivelser henhørte under ligningsmyndighederne, og at inkassokontoret  

 ikke  

 var bekendt med, at der var indsendt nye selvangivelser, da  

 lønindeholdelsesbegæringen  

 blev fremsendt til A's arbejdsgiver.
Denne blev fremsendt i overensstemmelse  

 med reglerne i kildeskattelovens § 73, stk. 1, og kunne ikke tilbagekaldes,  

 da  

 inkassokontorets henvendelse til slutligningskommunerne ikke havde ført til  

 et  

 forhåndstilsagn om, at restancerne ville bortfalde, jfr. herved  

 statsskattelovens § 38, stk. 2, hvorefter ingen ved klage over  

 skatteansættelsen kan unddrage sig forpligtelsen til i rette tid at indbetale  

 den forfaldne del af skatten.
 Told- og Skattestyrelsen  

 fandt heller ikke, at løntilbageholdelsen burde have været tilbagekaldt, da Z  

 Kommune den 23. august 1989 meddelte A, at A ville få en overskydende skat på  

 27.441 kr., eller da Y Kommune den 5. september 1989 meddelte A, at man til  

 ligningskommissionen ville indstille, at skatteansættelsen ville blive ændret  

 med over 40.000 kr., idet styrelsen anførte, at en lønindeholdelse først bør  

 annulleres, når restancen er betalt.
 Vedrørende A's klage over, at  

 hun ikke mente at have fået en forståelig redegørelse for sit mellemværende  

 med skattevæsenet og K Kommune, anførtes i skrivelsen følgende:
 "...
 For så vidt angår de  

 fremsendte EDB-udskrifter bemærkes, at De den 19. juli 1989 havde modtaget en  

 detaljeret opgørelse fra (K) kommune, og at de efterfølgende ændringer var  

 sket  

 efter omligning i (Z) og (Y) kommuner.
 (K) kommune har oplyst, at De  

 telefonisk havde accepteret at modtage EDB-udskrifter, og at man ved et møde  

 den 27. oktober 1989 havde gennemgået udskrifterne, hvorefter man var af den  

 opfattelse, at De havde forstået dem.
 De klager dernæst over, at De  

 i de sidste måneder af 1989 har modtaget meget forskellige oplysninger om  

 Deres  

 skatterestance.
 (K) kommune har hertil  

 oplyst, at de nævnte beløb ikke er umiddelbart sammenlignelige, idet Deres  

 bidragsrestance og morarenter for 1989 ikke var medtaget i  

 lønindeholdelsesbegæringen.
Endvidere har (Y) kommune  

 fejlagtigt modregnet kr. 5.559,26 for meget i morarenter.
Dette beløb blev  

 tilsendt Dem pr. check den 11. januar 1990.
 Ved fremsendelsen af blanket  

 R 97, som fortalte, hvad og hvor meget, der var modregnet, og checken med for  

 meget betalt morarente, har kommunen været af den opfattelse, at De var klar  

 over, at Deres restance nu var betalt.
 Kommunen kan således, efter  

 Styrelsens opfattelse, ikke bebrejdes, at man ikke fremsendte yderligere  

 oplysninger om restancen, da den var betalt ved modregning, og der yderligere  

 til Dem var fremsendt et overskydende beløb.
..." Styrelsen anførte i sin  

 skrivelse afslutningsvis:
 "...
 Styrelsen er imidlertid  

 forstående over for, at De opfatter skattevæsenet som en enhed, der har  

 kendskab til alle de oplysninger, der bliver fremsendt dertil, og at De  

 derfor  

 er utilfreds med, at der bliver foretaget lønindeholdelse hos Dem på et  

 tidspunkt, hvor De med rette har forventet, at restancerne ville bortfalde.
Man beklager ligeledes, at De  

 har haft problemer med at forstå de fremsendte oplysninger om Deres  

 restance." I skrivelse af 30. august  

 1990 til Told- og Skattestyrelsen fastholdt A sine klager over K Kommune, men  

 Told- og Skattestyrelsen fastholdt i skrivelse af 11. april 1991 sin  

 afgørelse af 30. august 1990.
 I A's skrivelse til mig af  

 15. april 1991 anførte A - udover at klage over den iværksatte  

 tvangsinddrivelse - en række eksempler på, hvorfor hun mente, at hun stadig  

 ikke havde fået en fyldestgørende redegørelse for sit mellemværende med  

 skattevæsenet og K Kommune.
 I den indhentede udtalelse af  

 17. juli 1991 fra K Kommune er vedrørende den iværksatte tvangsinddrivelse  

 anført, at den er sket i henhold til retsplejelovens § 507, stk. 1, og  

 statsskattelovens § 38, stk. 2, samt i øvrigt bl.a. anført følgende:
 "...
 Der foreligger ingen klage  

 over tidligere ansættelser og derfor ingen anmodning til  

 ligningsmyndighederne  

 om henstand.
..." I udtalelsen kommenteredes  

 endvidere de forståelsesmæssige problemer, som A havde peget på i sin  

 skrivelse  

 til mig af 15. april 1991. På A's spørgsmål om, hvorfor der i 1989 blev  

 foretaget udlæg for 34.653 kr., henvistes til, at der var tale om den  

 restskat  

 for 1987, som fremgik af A's årsopgørelse for 1987 udskrevet den 4. november  

 1988. På A's spørgsmål om, hvorfor der ved Z Kommunes underretning af 23.  

 august 1989 blev modregnet med et beløb på 22.173 kr. i den overskydende skat  

 for 1986 på 27.441 kr., henvistes til, at beløbet fremkom ved fra de 27.441  

 kr.  

 at fratrække den forfaldne restskat for 1986 på kr. 5.268, hvorved der  

 fremkom  

 et beløb på 22.173 kr., som var anvendt til delvis dækning af beløb forfaldne  

 i  

 1989. På A's spørgsmål om, hvorledes inkassokontoret ved underretningen af  

 18.  

 oktober 1989 om lønindeholdelsesbegæringens aflysning var kommet til, at  

 restancen udgjorde 12.921 kr., henvistes til, at beløbet fremkom ved fra  

 lønindeholdelsens  

 hovedstol på 40.362 kr. at fratrække det modregnede beløb på 27.441 kr.
På  

 A's  

 spørgsmål om, hvorfor der ved Y Kommunes underretning af 7. december 1989  

 blev  

 modregnet med et beløb på 20.852,56 kr. til fordel for K Kommune, henvistes  

 til  

 oplysninger afgivet til Y Skatteforvaltning på blanket R 95. På A's spørgsmål  

 om, hvorledes man var nået frem til den foretagne morarenteberegning,  

 henvistes  

 til, at hun på indbetalingskort, ved skrivelse af 13. september 1989 fra K  

 Kommune vedlagt kopi af kildeskattelovens § 63 samt ved møde i kommunens  

 inkassokontor var blevet oplyst om beregningsmåden for morarenter.
Samtidig  

 beklagedes det, at Y Kommune i første omgang havde foretaget en fejlagtig  

 morarenteberegning for 1989, og at beløbet efterfølgende blev forkert opgivet  

 af K Kommune som følge af en mindre fejl.
 Der henvistes i øvrigt i  

 udtalelsen til, at A's opgørelser og ændringer hertil var blevet gennemgået  

 med  

 hende i kommunen, ligesom man fra inkassokontorets side havde henvist hende  

 til  

 at forelægge spørgsmål af ligningsmæssig art, f.eks. beregning af skatter  

 m.v.,  

 for slutligningskommunerne.
I den indhentede udtalelse af  

 16. august 1991 fra Told- og Skattestyrelsen var bl.a. anført, at det var  

 styrelsens opfattelse, at K Kommune på en rimelig måde havde vejledt hende om  

 hendes mellemværende med skattevæsenet, ligesom styrelsen ikke fandt, at der  

 var noget at kritisere ved den iværksatte lønindeholdelse.
Styrelsen  

 beklagede  

 samtidig i skrivelsen, at den ikke i forbindelse med A's klage af 3. august  

 1989 til skatteministeren vejledte hende om hendes muligheder for at søge om  

 at  

 få henstand med skattebetalingen.
 I et brev til A udtalte jeg  

 følgende:
 "Ad punkt 1:
Efter forvaltningslovens § 7,  

 stk. 1, skal en forvaltningsmyndighed i fornødent omfang yde vejledning og  

 bistand til personer, der retter henvendelse om spørgsmål inden for  

 myndighedens sagsområde.
Vejledningens indhold og omfang må afpasses i  

 forhold  

 til borgerens forudsætninger og eventuelle særlige personlige forhold, jf.  

 Justitsministeriets  

 vejledning om forvaltningsloven punkt 30. Har myndigheden truffet en  

 afgørelse,  

 som er bebyrdende for borgeren, har borgeren endvidere krav på at få en  

 begrundelse, som forklarer, hvorfor afgørelsen har fået det pågældende  

 indhold,  

 jf. forvaltningslovens §§ 22-24 og Justitsministeriets vejledning om  

 forvaltningsloven  

 pkt. 132.
 For så vidt angår spørgsmålet  

 om, hvad De skulle betale i skat for indkomstårene 1986 og 1987, henhørte  

 beregningen heraf under de respektive slutligningskommuner, dvs. (Z) og (Y)  

 Kommuner, og (K) Kommune har i den forbindelse som inddrivelsesmyndighed  

 været  

 berettiget til at gå ud fra, at De gennem de fremsendte årsopgørelser fra  

 henholdsvis (Z) og (Y) Kommuner har været gjort bekendt med, hvad De skulle  

 betale i restskat for de pågældende år.
(K) Kommune har endvidere som  

 inddrivelsesmyndighed været nødt til at lægge de beløb til grund, som fremgik  

 af slutligningskommunernes årsopgørelser.
Da det fremgår af oplysningerne i  

 sagen, at (K) Kommune har gennemgået de foreliggende årsopgørelser med Dem og  

 i  

 øvrigt har henvist Dem til at rette henvendelse til (Z) og (Y) Kommuner, for  

 så vidt De havde spørgsmål af ligningsmæssig karakter, finder jeg ikke  

 grundlag for at udtale kritik af den vejledning, som De har fået fra (K)  

 Kommune  

 vedrørende opgørelsen af skatterestancerne for de enkelte indkomstår.
(K) Kommune har imidlertid  

 derudover som inddrivelsesmyndighed haft pligt til, når der skete inddrivelse  

 gennem modregning, at oplyse Dem om, hvilke krav det var, som blev  

 fyldestgjort  

 på denne måde.
Så vidt jeg kan se af sagens akter, har (K) Kommune ikke  

 sørget  

 for at give Dem fornøden underretning herom.
Ifølge sagens akter var det  

 således først ved (K) Kommunes skrivelse af 16. januar 1990 til Told- og  

 Skattestyrelsen,  

 som blev forelagt Dem til udtalelse ved Told- og Skattestyrelsens skrivelse  

 af  

 5. februar 1990, at De har fået nærmere underretning om, hvad det var for  

 kommunale krav, som blev dækket ved den iværksatte modregning af et beløb på  

 20.852,56 kr., hvorom De fik underretning ved (Y) Skatteforvaltnings  

 skrivelse  

 af 7. december 1989.
(K) Kommune har endvidere som  

 inddrivelsesmyndighed haft pligt til at imødekomme Deres begæringer om at få  

 tilstillet en opgørelse over de foretagne morarenteberegninger.
Ved min  

 gennemgang  

 af sagen kan jeg ikke se, at De har fået svar på de spørgsmål vedrørende  

 morarenteberegningen for 1988, som De stillede i skrivelse af 25. september  

 1989 som svar på (K) Kommunes skrivelse af 13. september 1989, ligesom jeg  

 ikke kan se, at De har fået svar på Deres spørgsmål om, hvorledes man er nået  

 frem til, at De skal betale 4.397,30 kr. i morarenter for 1989. Jeg finder  

 det  

 i den forbindelse ikke tilstrækkeligt, at De har fået tilsendt en kopi af  

 bestemmelsen i kildeskattelovens § 63, hvorefter en skatteyder er pligtig at  

 betale en morarente på 1 pct. pr. påbegyndt måned fra forfaldsdagen at regne  

 af  

 beløb, som ikke er indbetalt rettidigt, da det fremgår af sagens akter, at  

 det,  

 som De især har været i tvivl om, er den samlede skattemæssige opgørelse, som  

 har ligget til grund for morarenteberegningen.
 Ad punkt 2:
 Det forhold, at De indgav nye  

 selvangivelser til skattevæsenet for indkomstårene 1986 og 1987, har ikke i  

 sig  

 selv haft opsættende virkning på tvangsinddrivelsen af den for disse år  

 forfaldne  

 restskat, jf. herved statsskattelovens § 38, stk. 2, som er sålydende:
"Ingen kommune eller  

 skatteansat kan ved at klage over skatteansættelsen eller, såfremt der sker  

 udpantning for skatten, ved indsigelse for fogeden unddrage sig fra  

 forpligtelsen  

 til i rette tid at indbetale den alt forfaldne del af skatten, medmindre der  

 forinden foreligger en af kompetent myndighed truffen afgørelse for, enten at  

 en ændring bør finde sted, eller at ansættelsen er sket med urette eller er  

 ugyldig.
I de tilfælde, hvor skatteansættelsen senere forandres, berigtiges  

 det  

 beløb, som kommunen og den enkelte skatteyder skal betale, ved tillæg eller  

 fradrag i den følgende skattetermin, om fornødent også ved tilbagebetaling af  

 det indbetalte eller en del deraf.
Har en skatteyder i disse tilfælde krav på  

 godtgørelse af for meget erlagt skat, tilkommer der ham renter 5 pct. p.a.  

 fra  

 indbetalingsdagen at regne af det for meget erlagte skattebeløb." Samtidig med Deres  

 indsendelse af nye selvangivelser for 1986 og 1987 til skattevæsenet har De  

 imidlertid haft mulighed for at ansøge ligningsmyndighederne i henholdsvis  

 (Z)  

 og (Y) Kommuner om henstand med betalingen af de forfaldne restskatter for  

 1986 og 1987, jf. herved Skattedepartementets bekendtgørelse nr. 189 af 17.  

 marts  

 1986 om bemyndigelse til at bevilge henstand med skattebetalingen ved klage  

 over skatteansættelser, som var gældende indtil den 1. januar 1990, og hvis §  

 1, stk. 1 og stk. 2, 1. pkt., er sålydende:
 "  

  

 Stk. 1.  

  

 Ligningskommissionen, i Københavns og Frederiksberg kommuner  

 kommunalbestyrelsen, og statsskattedirektoratet, bemyndiges til i et tidsrum  

 af ikke over 4 år at bevilge henstand med skattebetalingen ved påklage af en  

 skatteansættelse.
Stk. 2.  

  

 Henstanden omfatter den del af den pålignede skat, der ved  

 årsopgørelsen/skatteopgørelsen er fremkommet som skyldig, ikke betalt skat,  

 som  

 kan henføres til den påklagede forhøjelse." Skattedepartementet udsendte  

 den 17. marts 1986 i tilknytning til den nævnte bekendtgørelse cirkulære nr.  

 30  

 omhandlende den givne bemyndigelse, hvori det i indledningen er anført, at  

 det  

 er forudsat, at de kompetente myndigheder i videst muligt omfang imødekommer  

 henstandsansøgninger, og hvori der under pkt. 3 bl.a. er anført følgende:
"Henstand bevilges i det  

 omfang, ansættelsen påklages til ligningskommissionen, skatterådet og  

 landsskatteretten." Det er min opfattelse, at  

 Deres indsendelse af korrigerede selvangivelser for 1986 og 1987 med  

 anmodning  

 om at få godkendt yderligere fradragsberettigede udgifter set i relation til  

 de  

 citerede bestemmelser må sidestilles med en påklage af de stedfundne  

 skatteansættelser  

 for 1986 og 1987.
 Da det fremgik af Deres  

 skrivelse af 13. juni 1989 til skatteforvaltningen i (K) Kommune, hvormed De  

 fremsendte de korrigerede selvangivelser, at De havde indvendinger imod den  

 iværksatte tvangsinddrivelse, burde (K) Kommune have vejledt Dem om Deres  

 mulighed for at søge om henstand med skattebetalingen i forbindelse med Deres  

 begæring om at få ændret skatteansættelserne for 1986 og 1987, jf. herved  

 forvaltningslovens § 7, stk. 1, om forvaltningsmyndigheders vejledningspligt,  

 som er omtalt ovenfor under punkt 1.
(K) Kommune har dernæst som  

 inddrivelsesmyndighed haft mulighed for at bestemme, hvornår og hvordan der  

 skulle ske tvangsinddrivelse af den forfaldne restskat, og har derfor også -  

 uanset bestemmelsen i statsskattelovens § 38, stk. 2 - haft beføjelse til som  

 det mindre i det mere at tillægge Deres klage opsættende virkning.
Der kan  

 herved tillige henvises til princippet i retsplejelovens § 502, stk. 1, nr.  

 2,  

 hvorefter fogedretten kan udsætte en fogedforretning, hvis et retsforhold,  

 hvis  

 fastsættelse vil få indflydelse på forretningens udfald, er under behandling  

 ved en ret eller en administrativ myndighed.
Denne bestemmelse gælder også  

 udlægsforretninger, som foretages af pantefogeder, jf. herved § 5 i lov om  

 fremgangsmåden ved inddrivelse af skatter og afgifter m.v.
 Det er i den forbindelse min  

 opfattelse, at der, efter at (Z) Kommune den 23. august 1989 havde givet Dem  

 medhold i Deres klage for så vidt angår skatteansættelsen for 1986, var skabt  

 en sådan usikkerhed omkring rigtigheden af de påklagede skatteansættelser for  

 1986 og 1987, at det havde været rimeligt at sætte tvangsinddrivelsen i bero,  

 indtil ligningsmyndighederne havde taget stilling til, i hvilket omfang  

 skatteansættelserne skulle ændres.
Det følger af det ovenfor  

 under punkterne 1 og 2 anførte, at jeg ikke finder, at (K) Kommune i  

 forbindelse med inddrivelsen af Deres restskat for 1986 og 1987 har givet Dem  

 de fornødne oplysninger om morarenteberegningen og om hvilke krav, som er  

 blevet opfyldt ved modregning.
Jeg har samtidig ikke fundet, at De har fået  

 fornøden vejledning om Deres muligheder for at søge om henstand efter at have  

 klaget over skatteansættelsen, ligesom jeg finder, at lønindeholdelsen burde  

 have været sat i bero næsten to måneder tidligere end sket.
 Jeg har gjort (K) Kommune og  

 Told- og Skattestyrelsen bekendt med min opfattelse, idet jeg samtidig har  

 henstillet til, at der nu bliver fremsendt en samlet opgørelse til Dem over  

 Deres mellemværende med skattevæsenet og (K) Kommune, for så vidt angår årene  

 1986-1989.
 Da det følger af almindelige  

 forvaltningsretlige principper, at manglende eller mangelfuld vejledning  

 efter  

 omstændighederne bør få den virkning, at den pågældende stilles, som om  

 behørig  

 vejledning var givet, har jeg samtidig anmodet om, at der ved  

 morarenteberegningen  

 for 1989 tages hensyn til, at der kunne have været bevilget Dem henstand med  

 skattebetalingen efter Deres indgivelse af korrigerede selvangivelser den 13.  

 juni 1989, såfremt K skatteforvaltning i overensstemmelse med  

 forvaltningslovens § 7, stk. 1, havde vejledt Dem om Deres mulighed for at  

 søge  

 ligningsmyndighederne om henstand.
Jeg har anmodet Told- og  

 Skattestyrelsen om underretning om, hvad der videre sker i sagen." Med skrivelse af 27. januar  

 1992 fremsendte Told- og Skattestyrelsen kopi af en skrivelse fra K Kommune  

 af  

 23. december 1991 til A, hvori kommunen gav en samlet opgørelse over A's  

 mellemværende med skattevæsenet og K Kommune for så vidt angik årene  

 1986-1989.
 Jeg meddelte Told- og  

 Skattestyrelsen, K Kommune og A, at jeg havde taget det oplyste til  

 efterretning og herefter ikke foretog videre i sagen.
