 Med virkning fra 1. juli 1987 træder følgende direktiver i kraft:
 87/20/EØF:
 Rådets direktiv af 22. december 1986 om ændring af direktiv 81/852/EØF om  

 indbyrdes tilnærmelse af medlemsstaternes lovgivning om analytiske,  

 toksikofarmakologiske og kliniske normer og forskrifter for afprøvning af  

 veterinærmedicinske præparater.
 87/22/EØF:
 Rådets direktiv af 22. december 1986 om indbyrdes tilnærmelse af  

 medlemsstaternes foranstaltninger vedrørende markedsføring af højteknologiske  

 lægemidler, især lægemidler fremstillet ved bioteknologiske metoder.
Direktiv 87/20/EØF omhandler dels en ny og mere enkel procedure for  

 vedtagelse af ændringer til direktiv 81/852/EØF for så vidt angår de i  

 bilaget hertil omhandlede krav til tekniske forskrifter.
Dels indføres der  

 visse konkrete justeringer i de gældende forskrifter.
 Sundhedsstyrelsen skal specielt henlede opmærksomheden på, at der fra 1.  

 juli d.å. stilles krav om, at toksikologiske og farmakologiske forsøg skal  

 foretages af virksomheder, der følger principperne om god laboratoriepraksis  

 (GLP). Indtil videre følges de af OECD anbefalede retningslinier på dette  

 område.
 Direktiv 87/22/EØF adskiller sig på flere områder principielt fra de  

 tidligere lægemiddeldirektiver.
 Direktivet retter sig således mod lægemidler fremstillet ved visse  

 bioteknologiske metoder (bilagets liste A) og andre nærmere angivne  

 højteknologiske lægemidler (bilagets liste B).
Såfremt et nyt lægemiddel er omfattet af ovennævnte definitioner træder en  

 særlig procedure for behandling af ansøgning om markedsføringstilladelse i  

 kraft.
Denne procedure medfører for så vidt angår bioteknologisk fremstillede  

 produkter i liste A en obligatorisk konsultation i en af de stående  

 lægemiddelkomiteer (CPMP for præparater til human anvendelse og CVMP for  

 præparater til veterinær anvendelse).
Der er altså tale om, at den første ansøgning, der indsendes inden for EF,  

 skal behandles i CPMP eller CVMP, inden der tages beslutning i det/de  

 land(e), der modtog ansøgningen.
I praksis anbefaler kommissionen, at  

 ansøgningen indsendes samtidig i så mange lande som muligt, hvilket vil lette  

 gennemførelsen af konsultationsproceduren, idet den fulde  

 ansøgningsdokumentation således vil være til rådighed for så mange som  

 muligt.
 For højteknologiske produkter i bilagets liste B vil ansøgeren kunne  

 anmode det/de berørte land(e) om at få sin ansøgning behandlet i ovenfor  

 omtalte konsultationsprocedure.
Sundhedsstyrelsen skal endvidere henlede opmærksomheden på de i artikel  

 3(3) omtalte ekspertrapporter, idet der vil blive stillet særlige krav til  

 såvel rapporternes kvalitative og kvantitative indhold som til de enkelte  

 eksperters kvalifikationer.
En revideret vejledning om ansøgning om  

 markedsføringstilladelse af farmaceutiske specialiteter er under udarbejdelse  

 og vil snarest blive tilsendt brancheorganisationerne.
 Endelig skal det bemærkes, at den i henhold til direktiv 81/851/EØF  

 etablerede »femlandeprocedure« fortsat kan anvendes efter de hidtil  

 gældende retningslinier.
 P.D.V.
