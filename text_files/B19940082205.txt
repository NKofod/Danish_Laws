Efter § 37, stk. 4, i lov om social bistand, jf. lovbekendtgørelse nr. 829 af 1. oktober 1992, som ændret ved lov nr. 450 af 1. juni 1994, fastsættes følgende om hjælp til personer, der opholder sig i institutioner efter bistandslovens § 105:
 § 1.  Personer, der opholder sig i en institution  

 efter bistandslovens § 105 er berettiget til kontanthjælp efter  

 bistandslovens almindelige regler, herunder støtte efter bistandslovens § 37a  

 efter reglerne i bekendtgørelse nr. 824 af 13. oktober 1993 om særlig støtte  

 til personer, hvis økonomiske forhold er vanskelige på grund af høje  

 boligudgifter eller stor forsørgerbyrde, såfremt betingelserne herfor i  

 øvrigt er opfyldt.
 Stk. 2.  Kontanthjælpen til personer med ophold på en §  

 105-institution beregnes som kontanthjælp til en enlig.
 § 2.  Bekendtgørelsen træder i kraft den 28. september  

 1994 og har, for så vidt angår forsorgshjem og tilsvarende institutioner, der  

 er beregnet til længerevarende ophold, virkning, når der er truffet  

 beslutning om overgang til pensions- og kontanthjælpsudbetaling.
