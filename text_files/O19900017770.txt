Resumé A klagede til Planstyrelsen over, at Gentofte Kommune havde  

 afvist at give tilladelse til etablering af liberalt erhverv (geofysisk  

 analyse- og konsulentvirksomhed) i en beboelsesejendom.
Gentofte Kommune havde meddelt A, at der af planmæssige grunde  

 ikke kunne gives tilladelse til etablering af erhvervet.
Kommunen inddrog  

 senere som en yderligere begrundelse for afslaget, at der heller ikke ville  

 kunne gives tilladelse efter boligreguleringsloven.
 Planstyrelsen afviste at behandle A's klage over kommunens  

 afgørelse under henvisning til, at den formelle hjemmel for afgørelsen skulle  

 findes i boligreguleringsloven, ikke i kommuneplanloven.
Ombudsmanden udtalte, at der forelå en afgørelse, som oprindeligt  

 var begrundet udelukkende i planmæssige hensyn, og som rummede en  

 stillingtagen  

 til et generelt fortolkningsmæssigt spørgsmål.
Kommunen havde senere  

 inddraget  

 en yderligere begrundelse for afgørelsen, men fastholdt samtidig den  

 oprindelige  

 begrundelse.
Det stod ikke klart, hvilken vægt kommunen lagde på den seneste  

 begrundelse, herunder om den i sig selv kunne bære den trufne afgørelse.
 Ombudsmanden fandt på den baggrund, at A fortsat havde en  

 væsentlig interesse i at få Planstyrelsens stillingtagen til den  

 planlægningsmæssige begrundelse, og at styrelsen derfor burde fastholdes på  

 sin  

 pligt efter kommuneplanlovens § 48 til at realitetsbehandle sagen.
 Ombudsmanden henstillede, at Planstyrelsen nu behandlede sagen.  

 (J. nr. 1990-1617-142).
 Planstyrelsens behandling af retligt spørgsmål.
 A klagede over Planstyrelsens  

 afslag på at behandle A's klage over, at Gentofte Kommune havde afvist at  

 give  

 tilladelse til etablering af liberalt erhverv i en ejendom.
Anpartsselskabet A ansøgte  

 Gentofte Kommune om tilladelse til, at A kunne drive erhverv fra den  

 ovennævnte  

 ejendom.
A havde erhvervet 1/3 af ejendommen.
De 2/3 af ejendommen, som ikke  

 tilhørte A, ejedes af B og C, som besad anparter i A ApS.
B og C's andel af  

 ejendommen blev udelukkende anvendt til boligformål.
A udøvede geofysisk analyse-  

 og konsulentvirksomhed.
Det var A's opfattelse, at denne virksomhed måtte  

 sidestilles med liberalt erhverv.
 I skrivelse af 3. november  

 1989 meddelte Gentofte Kommune A følgende afgørelse:
 " ...
 I den anledning skal man  

 oplyse, at ejendommen i henhold til kommuneplan for Gentofte er beliggende i  

 et udbygget villaområde (...) og ved tinglysning er pålagt almindelige  

 villaservitutter.
 I henhold til kommuneplanen  

 kan det ved lokalplanlægning tillades, at den der ejer og bebor en ejendom  

 kan  

 anvende en mindre del (max  

 50 m2  

 )  

 af denne til visse liberale erhverv på nærmere vilkår, som tinglyses på  

 ejendommen.
 Til liberale erhverv  

 medregnes i denne forbindelse erhvervsgrupper som advokater, arkitekter,  

 rådgivende ingeniører, læger, tandlæger, fysioterapeuter eller lignende, samt  

 visse former for kontorvirksomhed, som hovedsageligt henvender sig til  

 kvarterets beboere.
 Virksomheden, der på stedet  

 omfatter produktion, handel eller lager, medregnes ikke til liberale erhverv.
 Ved sagens behandling er det  

 derfor blevet vedtaget, at en anvendelse som den ansøgte både med hensyn til  

 erhvervets karakter og størrelse ikke vil kunne tillades, hvilket man  

 beklager  

 at måtte meddele.
... " Efter fornyet henvendelse fra  

 A meddelte Gentofte Kommune A i skrivelse af 22. januar 1990, at " ...  

 en  

 anvendelse som den ansøgte, allerede med hensyn til erhvervets art og  

 karakter  

 ikke kan tillades, hvorfor en nødvendig tilladelse i henhold til  

 boligreguleringslovens  

 § 46 ikke vil kunne meddeles.
... " Planstyrelsen afviste som ovenfor  

 nævnt at behandle sagen.
Planstyrelsen henviste til, at Gentofte Kommune  

 havde  

 truffet en afgørelse i henhold til boligreguleringsloven, og da den formelle  

 hjemmel for afgørelsen således ikke skulle søges i kommuneplanloven, kunne  

 Planstyrelsen ikke behandle klagen.
A gjorde gældende, at  

 Gentofte Kommune ved afgørelsen af 3. november 1989 traf afgørelse i henhold  

 til kommuneplanloven, og at kommunen benyttede denne afgørelse som fundament  

 for den senere afgørelse i henhold til boligreguleringsloven.
Det var A's  

 opfattelse,  

 at Planstyrelsen burde have behandlet sagen, jf. kommuneplanlovens § 48, stk.  

 1.
I en udtalelse i anledning af  

 A's klage til mig anførte Gentofte Kommune, at kommunens fortolkning af  

 bestemmelsen om liberalt erhverv i kommuneplanens generelle rammer for  

 lokalplanlægning havde en mangeårig praksis bag sig og at kommunen derfor af  

 hensyn til præcedens ikke kunne tillade A  

 ApS's  

 virksomhed.
Endvidere anførte kommunen, at den ikke i den konkrete sag  

 ønskede  

 at give tilladelse til nedlæggelse af en del af boligen med henblik på  

 erhverv,  

 jf. § 46 i lov om midlertidig regulering af boligforholdene.
 Planstyrelsen udtalte bl.a.  

 følgende i en skrivelse til mig:
 " ...
 Når henses til den  

 begrundelse som Gentofte Kommune gav for afgørelserne, må der gives (A)  

 medhold i, at kommunens afgørelser udelukkende blev begrundet med  

 administrationen af kommuneplanen, altså hensyn indenfor kommuneplanloven jf.  

 lovens § 13, stk. 1.
 Det er derfor nu  

 Planstyrelsens opfattelse, at styrelsen, på det dengang oplyste grundlag ikke  

 burde have afvist at behandle sagen efter kommuneplanlovens § 48, stk. 1, for  

 så vidt angik spørgsmålet om der i kommuneplanen og dermed i lovens § 13,  

 stk.  

 1 var tilstrækkelig begrundelse for afslaget.
I den ovennævnte skrivelse af  

 (...) har Gentofte Kommune endvidere anført, med henvisning til  

 boligreguleringslovens § 46, stk. 1, at kommunen i den konkrete sag ikke har  

 ønsket at medvirke til en delvis nedlæggelse af en bolig.
Dette opfatter  

 Planstyrelsen på den måde, at baggrunden for kommunens afgørelse også har  

 været  

 hensynene bag boligreguleringsloven om at bevare boliger.
 Da Gentofte Kommune således  

 også begrunder afslaget med hensynene i Boligreguleringsloven, finder  

 Planstyrelsen ikke grundlag for at behandle sagen efter kommuneplanlovens §  

 48,  

 stk. 1.
..." Efter min gennemgang af sagen  

 udtalte jeg følgende i en skrivelse til A:
 "Jeg kan tilslutte mig  

 den opfattelse Planstyrelsen har givet udtryk for i udtalelsen til mig,  

 hvorefter (A's) klage til styrelsen angik et retligt spørgsmål, som er  

 omfattet  

 af klageadgangen efter kommuneplanlovens § 48, stk. 1.
 Det var således en fejl - som  

 styrelsen har erkendt - at Planstyrelsen dengang afviste at behandle sagen.
 Uanset dette finder  

 Planstyrelsen ikke nu grundlag for at behandle sagen og henviser herved til,  

 at  

 Gentofte Kommune senere har givet en anden begrundelse for afslaget, som det  

 falder uden for Planstyrelsens kompetence at tage stilling til.
Jeg er ikke enig i dette  

 standpunkt.
Der foreligger en afgørelse fra kommunens side, som oprindelig  

 udelukkende var begrundet i planmæssige hensyn og som rummer en stillingtagen  

 til et generelt fortolkningsmæssigt spørgsmål.
Kommunen har senere inddraget  

 en  

 yderligere begrundelse for afgørelsen, men fastholder samtidig den  

 oprindelige  

 begrundelse.
Det står ikke klart, hvilken vægt kommunen lægger på den seneste  

 begrundelse, herunder om den alene kan bære den trufne afgørelse.
 På den baggrund har (A) efter  

 min opfattelse fortsat en væsentlig interesse i at få Planstyrelsens  

 stillingtagen til den givne planlægningsmæssige begrundelse (fortolkning af  

 udtrykket "liberale erhverv"). Planstyrelsen bør derfor efter min  

 mening fastholdes på sin pligt efter kommuneplanlovens § 48, stk. 1, til at  

 behandle klagen.
