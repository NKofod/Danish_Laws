Bekendtgørelse om tildeling af  

 aktivitetskvoter til daghøjskoler I medfør af §13, stk. 1, i lov om daghøjskoler m.v.,  

 jf. lovbekendtgørelse nr. 95 af 8. februar 1999, som ændret ved  

 § 23 i lov nr. 1124 af 29. december 1999 om produktionsskoler,  

 fastsættes:
§ 1. Inden for en ramme, der er fastsat på  

 de årlige finanslove tildeler Undervisningsministeriet den  

 enkelte daghøjskole et antal årselever (aktivitetskvote),  

 hvortil der maksimalt kan ydes statstilskud i det pågældende  

 finansår.
Bortset fra en særlig pulje på 50  

 årselever, jf. § 2, udmeldes aktivitetskvoten ved årets  

 start.
§ 2. Der afsættes en pulje på 200  

 årselever til fordeling til nye skoler.
Til fordeling i  

 finansåret 2000 afsættes endvidere en ekstra pulje på 50  

 årselever.
Af puljen tildeles forlods et antal årselever til de  

 skoler, der udelukkende tilrettelægger undervisning med henblik  

 på udslusning til skåne-/fleksjob, således at aktiviteten  

 vedrørende denne undervisning kan blive den samme i lokalområdet  

 i 2000 som i 1999. Den enkelte skole tildeles dog et antal årselever,  

 således at den opnår en samlet kvote på mindst 25  

 årselever.
Resten af puljen fordeles efter en ansøgningsrunde  

 til øvrige skoler, der har gennemført undervisning med  

 særligt henblik på udslusning til skåne-/fleksjob.  

 Ansøgningen, der skal indsendes på et skema udformet af  

 Undervisningsministeriet og være ledsaget af dokumentation for  

 aktiviteten, skal være Undervisningsministeriet i hænde senest  

 den 15. september 2000.
 § 3. Den resterende del af rammen samt den  

 eventuelt ufordelte del af puljen til nye skoler fordeles til de eksisterende  

 skoler i forhold til deres andel af den samlede aktivitet i det seneste  

 tilskudsgrundlagsår, jf. dog stk. 3. Tilskudsgrundlagsåret  

 løber fra den 1. oktober til den 30. september.
Stk. 2. Ved opgørelsen af aktiviteten i  

 tilskudsgrundlagsåret medregnes ordinær  

 daghøjskoleundervisning.
Ved ordinær  

 daghøjskoleundervisning forstås undervisning, der opfylder  

 tilskudsbetingelserne i lov om daghøjskoler og produktionsskoler m.v.,  

 uanset om der ydes statstilskud til undervisningen, eller om finansieringen  

 sker på anden måde, jf. dog stk. 3.
 Stk. 3. Personer, der deltager i daghøjskolekurser i  

 henhold til en handlingsplan efter lov om en aktiv arbejdsmarkedspolitik,  

 eller som deltager i daghøjskolekurser efter godkendelse fra  

 opholdskommunen efter lov om aktiv socialpolitik, indgår ikke i  

 beregningsgrundlaget for kvotetildelingen.
 § 4. Hvor særlige forhold gør  

 sig gældende, herunder at en skole ikke har haft aktivitet i hele  

 tilskudsgrundlagsåret, kan beregningsgrundlaget for kvotetildelingen  

 fastsættes af Undervisningsministeriet.
 Stk. 2. Undervisningsministeriet kan nedsætte  

 beregningsgrundlaget, hvis skolen har afgivet en del af sin aktivitet til en  

 ny selvstændig skole.
 Stk. 3. Undervisningsministeriet kan sammenlægge  

 beregningsgrundlaget, hvis en skole i forbindelse med lukning indgår  

 aftale med en skole i lokalområdet om videreførelse af skolens  

 aktivitet.
 § 5. En daghøjskole kan ikke overdrage sin  

 aktivitetskvote eller dele heraf til en anden skole.
 Stk. 2. Efter ansøgning fra de pågældende  

 skoler kan Undervisningsministeriet overflytte uudnyttet aktivitetskvote  

 mellem skoler i lokalområdet, herunder fra en skole, som har afgivet en  

 del af sin aktivitet, til en eller flere nye skoler.
 Stk. 3. Ophører en skole med sin virksomhed,  

 træffer Undervisningsministeriet afgørelse om, hvorvidt en  

 uudnyttet aktivitetskvote skal tillægges en eller flere andre skoler i  

 lokalområdet.
 Stk. 4. Undervisningsministeriet kan nedsætte den  

 tildelte aktivitetskvote, hvis grundlaget for beregningen har været  

 fejlagtigt.
 § 6. Ved fordeling af kvoter til nye skoler  

 tildeles en kvote på 25 årselever.
 Stk. 2. Skoler, som ikke har haft aktivitet i det  

 forudgående tilskudsgrundlagsår, kan søge puljen til nye  

 skoler.
 Stk. 3. Såfremt ikke alle nye skoler kan tilgodeses  

 inden for puljen til nye skoler, træffer Undervisningsministeriet ud  

 fra en vurdering af behovet i lokalområdet afgørelse om, hvilke  

 skoler der skal tildeles en aktivitetskvote.
 § 7. Nye skoler, der ønsker at komme i  

 betragtning ved tildelingen af aktivitetskvoter, skal ansøge herom  

 på et skema, der udarbejdes af Undervisningsministeriet.  

 Ansøgningen indsendes til Undervisningsministeriet, så den er  

 ministeriet i hænde senest den 1. november året forud for det  

 pågældende finansår.
 Stk. 2. Undervisningsministeriet kan indhente yderligere  

 oplysninger fra ansøgeren i forbindelse med behandlingen af  

 ansøgninger fra nye skoler.
 § 8. Bekendtgørelsen træder i kraft den 15.  

 januar 2000 og har virkning fra den 1. januar 2000. Samtidigt ophæves  

 bekendtgørelse nr. 333 af 25. maj 1999 om tildeling af  

 aktivitetskvoter til daghøjskoler for finansåret 1999 og om  

 ansøgningsfrist for finansåret 2000.
