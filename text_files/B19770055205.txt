 I medfør af § 5, stk. 4, i lov om skibsfartens betrygggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for anløb af Kastrup havn:
 § 1.  Tankskibe, jfr. dog stk. 2, der er lastet med -  

 eller har urensede tanke, der senest har indeholdt - et farligt flydende  

 kemikalie, således som omhandlet i bekendtgørelse nr. 195 af 12. maj 1970 om  

 transport til søs af farlige flydende kemikalier i bulk, eller ammoniak, må  

 kun anløbe eller afgå fra Kastrup havn med lods ombord.
 Stk. 2.  Bestemmelsen finder ikke anvendelse på skibe,  

 hvis fører mindst 5 gange inden for de sidste 6 måneder har anløbet Kastrup  

 havn med det pågældende skib.
 § 2.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 3.  Bekendtgørelsen træder i kraft den 1. december  

 1977.
 Handelsministeriet, den 2. november  

 1977.
 Ivar Nørgaard.
/ T.
R.
Funder.
