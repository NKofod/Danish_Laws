Cirkulære om censorvederlag Hermed fremsendes Finansministeriets cirkulære af 17.  

 september 1998 om censorvederlag.
 Cirkulæret har virkning fra 1. oktober 1998, og træder i  

 stedet for Finansministeriets cirkulære af 7. oktober 1991 om vederlæggelse  

 af  

 censorvirksomhed.
 Den væsentligste ændring i forhold til det tidligere  

 cirkulære er, at bemyndigelsen til at foretage satsindplacering af  

 censurområder er decentraliseret til fagministerierne - eller hvem disse  

 bemyndiger.
 Efter drøftelser med Centralorganisationernes Fællesudvalg  

 (CFU) fastsættes følgende:
Område 1. Vederlag, jf. cirkulæret, ydes til beskikkede eller  

 særligt tilkaldte censorer:
 ved skriftlige  

 eksaminer.
ved mundtlige  

 eksaminer ved universiteter, højere uddannelsesinstitutioner samt i visse  

 tilfælde ved lærer- og pædagogseminarier  

  

 1 ved mundtlige  

 eksaminer inden for andre undervisningsområder, medmindre den pågældende har  

 ansættelse som lærer inden for undervisningsområdet.
 Bortset fra universiteter, højere uddannelsesinstitutioner  

 samt lærer- og pædagogseminarier kan cirkulæret således ikke anvendes ved  

 mundtlige eksaminer, hvis censoren har et fast ansættelsesforhold inden for  

 samme undervisningsområde.
Censorsatser 2. Vederlaget ved eksamen udgør pr. censortime (grundbeløb  

 pr. 1/10 1997):
Sats  

 	  

                                                       

 Grundbeløb A  

                                                                

 315,74  

 kr.
 B  

                                                                 

 261,23  

 kr.
 C  

                                                                 

 217,22  

 kr.
 D  

                                                                 

 189,17  

 kr.
 E  

                                                                 

 156,36  

 kr.
 F  

 	  

                                                                 

 129,39  

 kr.
De (gamle) grundbeløb pr. 1/10 1984 er omregnet til nye  

 grundbeløb pr. 1/10 1997 og procentreguleringen er nulstillet.
Der er alene  

 tale om en teknisk omlægning.
 For nye områder og for områder, hvor anden censorvederlag  

 har været gældende, henføres vederlæggelse til en af grupperne A-F.
 Censortaksterne A-F korresponderer som hovedregel med  

 timelønsatserne I-VI i Finansministeriets cirkulære om timelønnet  

 undervisning.
 Censorsatserne procentreguleres efter den for statens  

 tjenestemænd gældende lønjusteringsaftale.
Normer for tidsforbrug 3. Ved både skriftlig og mundtlig eksamen forudsættes det,  

 at fagministeriet (eller hvem der er bemyndiget hertil) fastsætter normer for  

 det tidsforbrug, der afsættes til censur af hver enkel skriftlig  

 eksamensopgave, henholdsvis mundtlig eksamenspræstation.
På grundlag af disse  

 tidsnormer og de i punkt 2 fastsatte satser beregnes censorvederlag.
Der vil således ikke kunne ydes særskilt vederlag for den  

 tid, hvori censorer forbereder eksamensstoffet, til forudgående eller  

 efterfølgende censormøder mv.
Honorering herfor er inkluderet i  

 censorvederlaget (jf. punkt 2).
 Normerne forudsættes fastsat således, at de angiver det  

 faktiske gennemsnitlige tidsforbrug, og at betalingen pr. censortime kommer  

 til  

 at svare til de i punkt 2 angivne satser.
Hvis fagministeriet/institutionen ønsker normændring,  

 fastsættes denne efter drøftelse med vedkommende forhandlingsberettigede  

 organisation.
Samme fremgangsmåde anvendes ved fastsættelse af normer på nye  

 områder.
 Ændring af en gældende norm kan alene ske, hvis ændring i  

 arbejdsindsatsen ved censur begrunder det, eller hvis normfastsættelsen er  

 sket  

 på et fejlagtigt grundlag.
Feriegodtgørelse 4. Der ydes feriegodtgørelse på 12½ pct. af  

 censorvederlaget.
Rejsegodtgørelse 5. Der ydes godtgørelse for rejseudgifter  

 (befordringsgodtgørelse, time- og dagpenge) efter gældende regler for  

 tjenestemænd.
Generelle bemærkninger 6. Ved tilrettelæggelse af censur skal det tilstræbes, at  

 der så vidt muligt ikke tillægges den enkelte censor et højere timetal end  

 125  

 censortimer pr. semester/halvår.
 For nye undervisningsområder skal indplacering på satser  

 (jf. punkt 2) ske efter forelæggelse for det enkelte fagministerium, eller  

 hvem  

 ministeriet måtte bemyndige hertil.
 Eventuelle tvivlsspørgsmål om indplaceringen af en  

 uddannelse forelægges for Finansministeriet.
 7. Cirkulæret har virkning fra 1. oktober 1998.
 Finansministeriets cirkulære af 7. oktober 1991 om  

 vederlæggelse af censorvirksomhed ophæves samtidig.
 1)  

 	  

        

 I forhold til  

 det tidligere er det en nyskabelse, at censur ved mundtlige eksaminer ved  

 lærer- og pædagogseminarierne kan omfattes af cirkulæret.
