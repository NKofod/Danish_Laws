Bekendtgørelse om udstedelse af legitimationskort til  

 personer på 16 år og derover I medfør af § 4 i lov nr. 213 af 31. marts 2004 om  

 forbud mod salg af tobak og alkohol til personer under 16 år fastsættes:
 § 1.  

  

 Personer  

 på 16 år og derover kan af opholdskommunen få udstedt legitimationskort med  

 foto.
 Stk. 2.  

  

 Kommunen  

 kan opkræve et gebyr på højst 150 kr. for udstedelsen af det i stk. 1  

 nævnte legitimationskort.
 § 2.  

  

 Ansøgning  

 om legitimationskort indleveres til opholdskommunen på en fortrykt formular,  

 som udleveres af kommunen.
Stk. 2.  

  

 Ansøgeren  

 skal møde personligt og ved forevisning af original dåbs-, navne- eller  

 fødselsattest eller pas, kørekort eller sygesikringsbevis godtgøre sin  

 identitet.
Ansøgeren skal endvidere aflevere et vellignende fotografi  

 (portrætbillede,  

 uden hovedbeklædning) i størrelse 35X45 mm.
Fotografiet skal være holdbart,  

 egnet til indscanning og uden stempler eller lignende.
 Stk. 3.  

  

 Kommunen  

 kan tillade, at ansøgeren bærer hovedbeklædning på det i stk. 2 nævnte  

 fotografi, såfremt ansøgeren af religiøse grunde fremsætter begæring herom.
§ 3.  

  

 Legitimationskortet  

 påføres ansøgerens fulde navn og fødselsdato samt et vellignende fotografi af  

 ansøgeren.
Endvidere påføres nummeret på den udstedende kommune.
 § 4.  



  

 Legitimationskortet må udleveres, når  

 ansøgeren fylder 16 år.
 § 5.  

  

 Bekendtgørelsen  

 træder i kraft den 1. juli 2004.
