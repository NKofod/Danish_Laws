 Salg af aktier mv.
Referencer: ABL § 4, LL §§ 15, 16 A og PSL § 4 A - Salg af aktier og nedskrivning af aktiekapitalen Sagens omstændigheder var følgende:
 Spørgsmål:
1. Vil hovedaktionæren være omfattet af  

 aktieavancebeskatningslovens § 4, stk. 4, samt person skattelovens § 4 a,  

 stk. 1, nr. 4, og stk. 3? 2. Vil A A-S være omfattet af ligningslovens § 15, stk. 2, 3, 5 og  

 8? 3. Vil A A/S være omfattet af ligningslovens § 16 A, stk. 1? Svar:
 Spørgsmål 1-3: Se sagsfremstilling og begrundelse.
 Sagsfremstilling og begrundelse:
 Resultatet for regnskabsperioden 1/7 1992-30/6 1993 (18.  

 regnskabsår) i B ApS i likvidation er 149.126 kr. og egenkapitalen pr.  

 30/6 1993 2.913.319 kr.; heraf udgør 2.481.994 kr. et tilgodehavende  

 hos A A/S.
 Resultatet for regnskabsperioden 1/7 1992-30/6 1993 (3. regnskabsår)  

 i A A/S er 159.578 kr., og egenkapitalen pr. 30/6 1993 er - 539.538 kr.,  

 heraf udgør 2.481.992 kr. en gæld til B ApS i likvidation.
 Indtjeningen i aktieselskabet i årene fremover forventes at  

 være af samme størrelse som for 1992/93, hvorfor der vil kunne  

 forventes foretaget en normal forrentning og afvikling af gælden til B  

 ApS i likvidation.
 I øvrigt har egenkapitalen i A A/S udviklet sig således:
 1. regnskabsår:
 7.552 kr.
 2. regnskabsår:
 - 699.116 kr.
 3. regnskabsår:
 - 539.538 kr.
Selskabet har et uudnyttet skattemæssigt underskud på 591.429  

 kr.
Underskuddet er oparbejdet i løbet af de 3 regnskabsår.
 Følgende dispositioner påtænkes foretaget:
 Likvidationen af B ApS ophæves ved generalforsamlingsbeslutning.
 Hovedaktionæren overdrager hele sin aktiebeholdning, nom. 300.000  

 kr., i A A/S til B ApS for 1 kr.
Aktiekapitalen i A A/S udvides ved kontant indskud fra den nye  

 eneaktionær, B ApS.
Det indskudte beløb vil hovedsagelig blive  

 anvendt til nedbringelse af gælden til B ApS.
 Det er telefonisk oplyst, at der ikke vil blive tale om hverken hel eller  

 delvis gældseftergivelse i forbindelse med omstruktureringen af  

 koncernen, og at B ApS indtil 1/7 1990 drev en el-installationsforretning.  

 På dette tidspunkt blev virksomheden overdraget til A A/S,  

 således at den eneste aktivitet i B ApS nu består i udlejning af  

 forretningsejendom og driftsmidler til A A/S.
 På grundlag af regnskabet pr. 30/6 1992 er skattekursen på  

 aktierne i A A/S 5.
 Ligningsrådet udtaler:
 Spørgsmål 1:
 Aktieoverdragelsen er omfattet af aktieavancebeskatningslovens § 4, stk. 1  

 og 4, samt af personskattelovens § 4 a, stk. 1, nr. 4, og stk. 3.  

 Overdragelsen skal ske til aktiernes handelsværdi på  

 overdragelsestidspunktet.
 Spørgsmål 2:
Ligningslovens § 15, stk. 2 og 3, omhandler underskudsbegrænsning  

 ved gældseftergivelse i forbindelse med akkord.
Da der imidlertid ikke  

 sker nogen form for gældseftergivelse i forbindelse med  

 omstruktureringen af koncernen, er forholdet ikke omfattet af ligningslovens  

 § 15, stk. 2 og 3.
Ved afgørelsen af om omstruktureringen bliver omfattet af  

 ligningslovens § 15, stk. 5 og stk. 8, er det afgørende, at der ikke  

 sker ændring i ejerkredsen.
Da den samme person er ejer af aktierne i A  

 A/S og af anparterne i det nye moderselskab B ApS, er dette ikke  

 tilfældet, og forholdet er derfor ikke omfattet af  

 underskudsbegrænsning i ligningslovens § 15, stk. 5 og stk. 8.
 Spørgsmål 3:
 Kapitalnedsættelsen i A A/S er omfattet af ligningslovens § 16 A,  

 stk. 1, uanset at der ikke sker udlodning i forbindelse med  

 nedsættelsen.
