 Den 8. juli 1986 undertegnedes i Bonn en finansieringsoverenskomst mellem  

 Danmark og Den centralafrikanske Republik, i medfør af hvilken den danske  

 regering yder Den centralafrikanske Republik bunden gavebistand til et beløb  

 af 80 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til finansiering af leverancer af udstyr købt i  

 Danmark samt danske tjenesteydelser i forbindelse med gennemførelsen af  

 vandforsyningsprojekter i tre byer og forberedelsen af tilsvarende projekter  

 i to andre byer i Den centralafrikanske Republik.
