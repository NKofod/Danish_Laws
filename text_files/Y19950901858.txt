 Udtalt, at der i sager om uansøgt afsked på grund af  

 samarbejdsvanskeligheder gælder en ulovbestemt pligt til partshøring, der går  

 videre end den pligt til partshøring, der følger af forvaltningsloven og  

 tjenestemandsloven.
En tjenestemand var blevet afskediget efter at have deltaget i et møde  

 om de samarbejdsvanskeligheder, der efter kommunens opfattelse var i den  

 pågældende afdeling.
Tjenestemanden var endvidere blevet gjort bekendt med et  

 referat af mødet og et brev vedrørende samarbejdsvanskelighederne og havde  

 fået lejlighed til at udtale sig om referatet og brevet.
Kommunen oplyste, at  

 der ikke i sagen var indgået andre faktiske oplysninger af betydning for dens  

 afgørelse end de i referatet og brevet omtalte.
 Indenrigsministeriet fandt herefter ikke grundlag for at antage, at  

 kommunen havde tilsidesat den partshøringspligt, der gælder i henhold til  

 forvaltningslovens § 19, stk. 1.
 Den ovenfor nævnte ulovbestemte, udvidede partshøringspligt indebærer  

 imidlertid en pligt for afskedigelsesmyndigheden til, inden der træffes  

 afgørelse i sagen, at give den ansatte en redegørelse - der efter  

 omstændighederne bør være skriftligt - for myndighedens egen (foreløbige)  

 opfattelse af sagen, herunder den retlige kvalifikation af faktum.
Formålet med denne partshøring er at give den pågældende part  

 lejlighed til at kommentere de oplysninger om sagens faktiske omstændigheder,  

 som myndigheden vil lade indgå i grundlaget for sin afgørelse.
Parten vil  

 herved have mulighed for at kommentere, korrigere og supplere de foreliggende  

 oplsyninger g vil i det hele taget have mulighed for at redegøre for sit syn  

 på sagen.
Parten skal således have adgang til at kommentere nøjagtig de  

 oplysninger om vedkommendes udøvelse af stillingen, som  

 afskedigelsesmyndigheden har tillagt vægt i forbindelse med beslutningen om  

 at varsle den pågældendes afsked.
Den ansatte skal have mulighed for at  

 kommentere både det faktiske og det retlige grundlag for den påtænkte  

 afskedigelse, før myndigheden træffer afgørelse i sagen.
 Det omtalte referat fra mødet indeholdt efter Indenrigsministeriets  

 opfattelse ikke en redegørelse for kommunens opfattelse af  

 samarbejdsproblemerne eller oplysninger om kommunens overvejelser i den  

 anledning.
 Det brev, hvori kommunen gav tjenestemanden meddelelse om beslutningen  

 om at rejse afskedigelsessag mod ham, indeholdt heller ingen redegørelse for  

 kommunens opfattelse af samarbejdsvanskelighederne eller nogen begrundelse  

 for årsagen til at rejse afskedigelsessagen, men alene en henvisning til  

 samarbejdsvanskeligheder.
 Tjenestemandens efterfølgende anmodninger om at få en skriftlig  

 redegørelse for begrundelsen for afskedigelsen blev ikke imødekommet.
 Udtalt, at det på denne baggrund var Indenrigsministeriets opfattelse,  

 at kommunen havde tilsidesat den ulovbestemte, udvidede partshøringspligt.
 Der kan nærmere henvises til Vestre Landsrets dom refereret i  

 Ugeskrift for Retsvæsen, 1994, side 198 og »Forvaltningsret«, 1994,  

 v/Hans Gammeltoft-Hansen m.fl., side 164 ff.
RESUME AF INDENRIGSMINISTERIETS BREV AF 5. MAJ 1995 8. Andre udtalelser og afgørelser Om den ulovbestemte, udvidede pligt til partshøring i afgørelser om  

 uansøgt afskedigelse af ansatte i forvaltningen (Indenrigsministeriets brev af 5. maj 1995 til en klager - 4. k.kt. j.nr.  

 1995/122/101-119).
