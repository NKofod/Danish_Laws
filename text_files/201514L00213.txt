Betænkning afgivet af Finansudvalget den 26. november 2015 Betænkning over Forslag til finanslov for finansåret 2016 [af finansministeren (Claus Hjort Frederiksen)]:
1. Udvalgsarbejdet Lovforslaget blev fremsat den 6. oktober 2015 og var til 1. behandling den 22. oktober 2015. Lovforslaget blev efter 1. behandling henvist til behandling i Finansudvalget.
Teknisk gennemgang Den 7. oktober 2015 foretog Finansudvalget en teknisk gennemgang af finanslovsforslaget med deltagelse af finansministeren, skatteministeren, beskæftigelsesministeren, sundheds- og ældreministeren, justitsministeren, udenrigsministeren og embedsmænd fra disse ministerier.
Udvalget stillede herunder en lang række spørgsmål, hvoraf hovedparten blev besvaret mundtligt i forbindelse med gennemgangen.
Møder Udvalget har behandlet lovforslaget i 4 møder.
Spørgsmål Udvalget har stillet  164 spørgsmål til skriftlig besvarelse til følgende ministre:
 Finansministeren (41 spørgsmål),  skattemininsteren (45 spørgsmål),  justitsministeren (3 spørgsmål),  udenrigsministeren (7 spørgsmål),  udlændinge-, integrations- og boligministeren (19 spørgsmål),  beskæftigelsesministeren (7 spørgsmål),  sundheds- og ældreministeren (2 spørgsmål),  miljø- og fødevareministeren (15 spørgsmål),  erhvervs- og vækstministeren (5 spørgsmål),  energi-, forsynings- og klimaministeren (9 spørgsmål),  transportministeren (8 spørgsmål) og  ministeren for børn, undervisning og ligestilling (3 spørgsmål).
 Udvalget forventer, at de 21 spørgsmå, som ikke er besvaret ved betænkningens afgivelse, vil blive besvaret før 3. behandling.
Samråd Udvalget har stillet 3 spørgsmål til skatteministeren til mundtlig besvarelse, som denne har besvaret i et åbent samråd den 12. november 2015, og 1 spørgsmål til finansministeren, som besvares i et åbent samråd den 27. november 2015.
2. Indstillinger og politiske bemærkninger Finansudvalget indstiller finanslovsforslaget for 2016 til vedtagelse.
Udvalget bemærker dog, at afgivelsen af betænkningen ikke indebærer, at partierne har taget stilling til finanslovsforslaget og de enkelte dele heraf.
Partiernes stillingtagen vil som i tidligere år afhænge af det videre udvalgsarbejde, herunder de ændringsforslag, der vil blive stillet i og uden for tillægsbetænkningen.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
René Christensen (DF) Kristian Thulesen Dahl (DF) Dennis Flydtkjær (DF) Jacob Jensen (V) Søren Gade (V) Jakob Ellemann-Jensen (V) Torsten Schack Pedersen (V) Ole Birk Olesen (LA) fmd.
Brian Mikkelsen (KF) Thomas Jensen (S) Benny Engelbrecht (S) nfmd.
Bjarne Corydon (S) Jesper Petersen (S) Pelle Dragsted (EL) Josephine Fock (ALT) Martin Lidegaard (RV) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
