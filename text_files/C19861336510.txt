 Til samtlige eksportautoriserede slagterier og dyrlægerne ved disse.
 Aftale med dyrlægepraksis om udøvelse af kødkontrol.
 Den danske Dyrlægeforening har over for landbrugsministeriet rejst  

 spørgsmålet om at reducere kontraktforpligtelsen med indtil 5 uger pr. år  

 samt anmodet om en nærmere præcisering af bestemmelsen i kontraktens § 6 om  

 misligholdelse.
 Efter anmodning fra landbrugsministeriet skal meddeles følgende vedrørende  

 de rejste spørgsmål:
I.
Nedsættelse af arbejdsforpligtelsen.
 Efter drøftelse mellem landbrugsministeriet, Den danske Dyrlægeforening og  

 Organisationen Danske Slagterier samt efter forelæggelse for  

 finansministeriet, kan der ske nedsættelse af arbejdsforpligtelsen med indtil  

 5 uger pr. år.
 For allerede indgåede kontrakter sker eventuel nedsættelse af  

 arbejdsforpligtelsen ved aftale på vedlagte tillæg til kødkontrolkontrakt  

 (K.K. 605-1984).
 For nyoprettede kontrakter, hvor arbejdsforpligtelsen ønskes nedsat med  

 indtil 5 uger pr. år foretages følgende ændringer i kontrakten:
 I § 1 tilføjes mellem 1. og 2. afsnit:
 »Arbejdsforpligtelsen omfatter ..... ugers assistance pr. år.
Assistancefri perioder aftales med overdyrlægen med mindst 3 måneders  

 varsel.« § 2, 1.  afsnit, sidste punktum, ændres til:
»For kontrakter med en arbejdsforpligtelse på mindre end 52 uger pr.  

 år og/eller på under 40 timer pr. uge betales et forholdsmæssigt beløb.« ./. Der vedlægges revideret standardkontrakt, K.K. 4569-1985, der anvendes  

 ved alle nytegnede kontrakter.
II.
Misligholdelse.
 Spørgsmålet om erstatningsansvar og eventuel bod i tilfælde af  

 misligholdelse har været drøftet mellem Den danske Dyrlægeforening og Danske  

 Slagterier.
 Der er mellem disse parter enighed om følgende:
 1. Hvis en praksis ikke kan overholde sin kontraktlige  

 forpligtelse, skal den for egen regning lade sig substituere af en timelønnet  

 dyrlæge.
 2. Såfremt slagteriet på grund af kontraktens  

 misligholdelse (jvf. § 6) lider et produktionstab, ifalder praksis en bod,  

 som pr. misligholdt time skal udgøre den til enhver tid gældende timeløn for  

 løstansatte dyrlæger plus den af praksis ifølge kontrakten oppebårne timeløn.
 3. Denne bod kan under særlige omstændigheder  

 reduceres.
 Giver en sådan reduktion anledning til tvistighed, afgøres denne af den i  

 § 6 nævnte voldgift.
 Landbrugsministeriet har ikke indvendinger mod dette.
 P.V.V.
K.
Hermansen/J.Sørensen Tillæg til kødkontrolkontrakt (K.K. 605-1984) af ...............
 Det er mellem undertegnede parter aftalt, at arbejdsforpligtelsen  

 nedsættes til ..... ugers assistance pr. år.
 Nedsættelsen er gældende fra den 1. ........ 19 ....
 Assistancefri perioder aftales med overdyrlægen med mindst 3 måneders  

 varsel.
 Den hidtidige betaling pr. år nedsættes til .../52 og udbetales i henhold  

 til § 2.
 Godkendt den ...............
KØDKONTROLKONTRAKT Mellem veterinærdirektoratets afdeling for kødkontrol og dyrlægepraksis  

 ................................................, er der indgået følgende aftale:
§ 1 Dyrlægepraksis udfører ..... timers kødkontrol pr. uge ved:
 ...................................... slagteri, aut.nr.......
 Arbejdstiden skal placeres på hverdage fra mandag til fredag i tidsrummet  

 kl. 6 - 17.
 Arbejdsforpligtelsen omfatter ..... ugers assistance pr. år.
 Assistancefri perioder aftales med overdyrlægen med mindst 3 måneders  

 varsel.
 Assistance ud over det aftalte timetal pr. uge og uden for de nævnte  

 tidspunkter aftales i hvert enkelt tilfælde.
Den daglige arbejdstid skal sædvanligvis lægges samlet, kun afbrudt af  

 sædvanlige spisepauser.
Pauser forårsaget af uregelmæssigheder i slagteriets  

 drift henregnes til arbejdstiden.
 Ved opgørelse af den daglige arbejdstid tillægges tidsforbruget til  

 omklædning, der for svine- og kreaturslagterier max. må udgøre 25 min. og for  

 fjerkræslagterier max. må udgøre 20 min.
§ 2 Fordeling af omklædningstiden aftales på det enkelte slagteri.
Den i § 1, første af snit omtalte kødkontrol betales med et beløb på 300.  

 000 kr. + moms pr. år udbetalt med 1/12 pr. måned bagud.
For kontrakter med  

 en arbejdsforpligtelse på mindre end 52 uger pr. år og/eller på under 40  

 timer pr. uge betales et forholdsmæssigt beløb.
 Beløbet ændres procentvis pr. 1. april og pr. 1. oktober svarende til  

 ændringen af bruttolønnen til en fast slagteridyrlæge på 15.  

 anciennitetstrin.
§ 3 Arbejde ud over tidsrammen og udover det aftalte timetal pr. uge opgøres  

 pr. uge i timer og minutter, der forhøjes til nærmeste hele timetal og  

 betales med kvotatimebetaling tillagt 50%.
 Ved kvotatimebetalingen forstås den i § 2 omhandlede månedsbetaling  

 divideret med 173,3.
§ 4 Ved nærværende kontrakts indgåelse modtager overdyrlægen ved slagteriet en  

 fortegnelse over de dyrlæger, praksis ønsker at disponere over til udførelse  

 af kødkontrollen. Ændringer i fortegnelsen meddeles straks overdyrlægen  

 skriftligt.
Dyrlægerne skal godkendes af overdyrlægen.
 Mødetiden på slagteriet skal senest meddeles den foregående arbejdsdag  

 inden arbejdstids ophør, samtidig meddeles det overdyrlægen, hvem der møder  

 den pågældende dag.
§ 5 Nærværende aftale indebærer ikke oprettelse af et ansættelsesforhold, men  

 dyrlægen er pligtig til efter overdyrlægens eller dennes stedfortræders  

 anvisning at deltage i det på slagteriet forefaldende veterinære arbejde i  

 overensstemmelse med de af landbrugsministeriet og veterinærdirektoratet  

 givne retningslinier og instruktioner.
 Veterinærdirektoratet er ikke forpligtet til at udbetale noget vederlag ud  

 over det i § 2 anførte, jfr. dog § 3.
§ 6 Praksis garanterer veterinærdirektoratet udøvelsen af den i § 1 omhandlede  

 kødkontrol og ifalder i tilfælde af misligholdelse af kontrakten en bod.  

 Eventuelt erstatningsansvar afgøres i henhold til dansk rets almindelige  

 erstatningsregler.
 Om der foreligger misligholdelse af kontrakten afgøres med bindende  

 virkning for parterne af en voldgift, der består af 3 personer, som  

 fastsætter størrelsen af boden under hensyntagen til graden af  

 misligholdelsen.
Veterinærdirektoratet og dyrlægepraksis udnævner hver en voldgiftsmand.  

 Landsrettens præsident i den landsretskreds hvori slagteriet er beliggende  

 udpeger en opmand.
I tilfælde af uenighed mellem voldgiftsmændene træffer  

 opmanden bindende afgørelse i sagen.
 Veterinærdirektoratet sikrer praksis udøvelsen af den i nærværende  

 kontrakt omhandlede kødkontrol og vederlaget herfor.
 Kontrakten har virkning fra den og kan af parterne opsiges med 6 måneders  

 varsel til den 1. i en måned.
 Godkendt den ....................................
