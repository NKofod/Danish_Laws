Resumé En chefrådgiver ansat af Udenrigsministeriet som ansvarlig for et  

 miljøsektorprogram under Danida blev afskediget på grund af  

 samarbejdsvanskeligheder.
Afskedigelsessagen blev indledt efter kun 4½ måneds  

 ansættelse.
Ombudsmanden lagde til grund at der på tidspunktet  

 for afskedigelsen var tale om samarbejdsvanskeligheder mellem chefrådgiveren  

 og  

 en eller flere af de ansatte på ambassaden.
Ombudsmanden mente imidlertid  

 ikke  

 det var sikkert at hovedårsagen til samarbejdsproblemerne udelukkende kunne  

 tilskrives chefrådgiveren.
Ombudsmanden mente desuden at det var tvivlsomt om  

 afskedigelsen var i overensstemmelse med proportionalitetsgrundsætningen.  

 Endelig mente ombudsmanden at Udenrigsministeriet havde tilsidesat den  

 ulovbestemte pligt til partshøring.
Ombudsmanden udtalte at afskedigelsesbeslutningens  

 alvorlige karakter indebærer at det bevismæssige grundlag for  

 samarbejdsproblemerne skal være særligt sikkert.
Ombudsmanden mente ikke at  

 der  

 var et sådant sikkert grundlag i sagen.
På baggrund heraf, og på grund af  

 tilsidesættelsen af reglerne om partshøring, henstillede ombudsmanden til  

 Udenrigsministeriet at genoptage sagens behandling med henblik på at tage  

 stilling til konsekvenserne af det han havde anført. (J.nr. 2000-3382-804).
Afskedigelse af chefrådgiver fra Udenrigsministeriet A indgik den 8. december 1999  

 en kontrakt med Udenrigsministeriet om ansættelse som chefrådgiver for et  

 miljøsektorprogram i X-land i perioden 11. marts 2000 til 10. marts 2002. A  

 startede planmæssigt i stillingen.
I begyndelsen af maj 2000  

 blev der afholdt et møde mellem repræsentanter for den danske ambassade i  

 hovedstaden Y i X-land og en rådgiver fra det rådgivende ingeniørfirma Z der  

 også havde rådgivere knyttet til miljøsektorprogrammet.
Formålet med mødet  

 var  

 at få afklaret kommunikationsvejene til firma Z, men As rolle som  

 chefrådgiver  

 blev også berørt.
A deltog ikke i mødet, men fik efterfølgende lejlighed til  

 at  

 kommentere de aftalte retningslinjer.
Den 5. maj 2000 skrev A bl.a. følgende  

 til  

 ambassadesekretær C:
Idet jeg forudsætter at  

 ansvar følger kompetence kan jeg af gode grunde ikke have et overordnet  

 ansvar  

 for programmet.
Det må være placeret på ambassaden.
Jeg kan kun påtage mig  

 ansvar i det omfang ambassaden uddelegerer kompetence.
Jeg er ikke enig med den  

 aftalte løsning med en firma (Z)-teamleader, men respekterer selvsagt  

 ambassadens ansvar og dermed ret til at udstikke retningslinier struktur for  

 samarbejdet med firma (Z). Ambassaden, ved C, svarede  

 den 15. maj 2000 følgende pr. telefax:
 Ambassaden har det  

 overordnede ansvar for gennemførelsen af programmet.  

 Vedrørende chefrådgiverens ansvar følger det af  

 Terms of Reference at: the CTA will assist the Danish Embassy and the  

 (X)-land  

 authorities in assuming overall coordination, monitoring, implementation and  

 strategic development of the programme of support.  

 Ansvaret er nærmere  

 specificeret i TOR.
Chefrådgiveren har således  

 også et ansvar for koordinering og monitoring i relation til firma (Z). A bemærkede hertil bl.a. følgende  

 i telefax af samme dato:
2. Jeg er uenig i din  

 tolkning af teksten og at Chefrådgiveren har således også et  

 ansvar. Der er kun en organisatorisk  

 enhed eller person som kan være ansvarlig og det er ambassaden, som  

 formodentlig har uddelegeret ansvaret til dig.
 Jeg kan kun påtage mig et  

 ansvar i det omfang ambassaden uddelegerer et konkret ansvar og tilhørende  

 konkret kompetence.
 Dette er i fuld  

 overensstemmelse med den information jeg har modtaget på kursuscenter ( ) og  

 på  

 briefing med S5, hvorfor det danner grundlag for min underskrift på  

 kontrakten  

 med Danida.
 3. Det burde være unødvendigt  

 at påpege at mine ansvarsopgaver ikke bør diskuteres på et møde mellem firma  

 (Z)s teamleader og ambassaden uden min tilstedeværelse.
Jeg mener derfor ikke at referatet  

 er et seriøst og værdigt grundlag for diskussion af mine terms. I en notits af 19. maj 2000  

 skrev ambassadesekretær C bl.a. følgende vedrørende indkøb af computere til  

 programmet:
 Undertegnede anmodede den  

 18. maj 2000 chefrådgiver (A) om at redegøre nærmere for anmodning af 16. maj  

 2000 fra (A) om indkøb af computere til Miljøsektorprogrammet.
 I den forbindelse forespurgte  

 jeg om, hvem der skulle bruge computerne anført under ( ) project office in  

 (Y)-by. (A) indrømmede, at en af computerne var beregnet til hans private  

 brug.  

 (A) anførte, at han ville have orienteret ambassaden om dette.
Jeg anførte, at det var helt  

 uacceptabelt at anføre en computer til privat brug på listen.
Ved fax af 18.  

 maj 2000 anmodede jeg (A) om at fremsende ny anmodning. Den 25. maj 2000 havde  

 repræsentationschef B ved ambassaden en samtale med A om en  

 chefrådgivers  

 roller og opgaver.
Der blev ikke udarbejdet referat fra samtalen.
 Den 30. maj 2000 skrev C  

 følgende i en notits om samarbejdet med A:
 1.
Undertegnede modtog den 16.  

 maj 2000 terms of reference for ( ) fra (D) [rådgiver fra firma (Z); min  

 tilføjelse].
Den 19. maj 2000 anførte jeg overfor firma (Z) og (A) at  

 styrekomiteens rolle skal fremgå af TOR.
Endvidere anmodede jeg om at de  

 reviderede TOR blev indsendt til ambassaden underskrevet af (A) og den  

 nationale koordinator.
Den 22.-26. maj 2000 var jeg  

 på ferie.
Ved min hjemkomst den 29. maj 2000 var reviderede TOR ikke modtaget  

 på ambassaden.
Jeg blev om morgenen ringet op af firma (Z), der oplyste at  

 man  

 havde arrangeret præsentation for viceministeren for miljø kl. 10.00 samme  

 dag  

 og spurgte om jeg ville deltage.
Jeg fik mødet udsat til senere samme dag og  

 anmodede såvel firma (Z) som (A) om at TOR forinden blev indsendt til  

 ambassaden med den ønskede ændring.
Udsættelsen var endvidere begrundet i, at  

 det ikke var planlagt at (A) skulle deltage i mødet ((A) var dog bekendt med  

 mødet). Senere samme dag modtog ambassaden fax fra (A) og den nationale  

 koordinator med TOR, der ikke beskrev styrekomiteens rolle.
 Som konsekvens af dette måtte  

 jeg på mødet med viceministeren anføre, at ambassaden ønskede TOR ændret,  

 således at det fremgik at styrekomiteen skal orienteres løbende om  

 fremskridtene med (...).
Den 30. maj 2000 var  

 arrangeret præsentation for viceministeren for industri.
Jeg drøftede mødet  

 med  

 (A) om morgenen og anførte at (A) burde deltage i mødet. (A) anførte, at det  

 havde han ikke noget med at gøre og det er ikke mit område. (A)  

 henviste til  

 de nye rammer for samarbejdet med firma (Z). Jeg anførte, at (A) som  

 chefkoordinator burde deltage i møder på viceministerniveau.
Vi blev herefter  

 enige om at mødes på hans kontor kl. 9.50 for at følges til præsentationen.  

 Jeg  

 ankom til kontoret kl. 9.50. (A) opgav ikke umiddelbart sit kontorarbejde og  

 foretog efter kort tid en telefonopringning.
Det fremgik af  

 telefonopringningen  

 at denne klart ikke havde uopsættelig karakter, men var udtryk for en ren  

 magtdemonstration overfor undertegnede.
Som konsekvens af (A)s  

 opringning  

 ankom vi til viceministeriet kl. 10.15 og efter at viceministeren havde  

 indfundet sig i mødelokalet.
2. Drøftelser af  

 sektorprogrammet med viceministeriet for uddannelse Ambassaden modtog den 18.  

 april 2000 brev fra viceministeren for uddannelse, i hvilket viceministeren  

 anførte en række kommentarer og forslag til ændringer af sektorprogrammet.  

 (A)  

 og den nationale koordinator havde forud aftalt møde med (E) i  

 viceministeriet  

 den 19. april 2000. Jeg aftalte med (A), at man kunne holde mødet, idet jeg  

 dog  

 understregede at man ikke kunne indgå aftaler på mødet der ændrede  

 programdokumentet.
Efter yderligere et møde fremsendte den nationale  

 koordinator et anneks til ambassaden med resultaterne af møderne.
I annekset var objectives  

 for komponenten ændret, ligesom annekset indeholdt andre uacceptable  

 elementer.  

 Jeg drøftede dette med (A), der hævdede ikke at have set annekset inden  

 afsendelsen og (A) tilsluttede sig at objectives selvfølgelig  

 ikke kunne  

 ændres.
Jeg anmodede (A) om at sikre at et revideret anneks blev fremsendt  

 til  

 ambassaden.
Jeg rykkede (A) for det reviderede anneks flere gange og blev  

 hele  

 tiden stillet det i udsigt.
Den 19. maj 2000 rykkede jeg igen og orienterede  

 endvidere (A) om, at (B) havde sendt endnu et brev til viceministeren i  

 hvilket  

 (B) foreslår et møde mellem viceministeriet og (A), den nationale koordinator  

 og ambassaden.
Jeg tilføjede, at vi på mødet kunne drøfte annekset.
Ved min hjemkomst fra ferie  

 den 29. maj 2000 var et revideret anneks ikke modtaget på ambassaden.
I  

 telefonsamtale den 30. maj 2000 (samme som nævnt under 1.) anmodede jeg (A)  

 om  

 det reviderede anneks. (A) anførte nu, at annekset var under forhandling med  

 viceministeriet, og at han og den nationale koordinator havde holdt møde med  

 (E) fra viceministeriet den foregående uge.
Jeg anførte, at dette ikke var i  

 overensstemmelse med det aftalte.
Jeg anmodede (A) om ikke at føre videre  

 forhandlinger med viceministeriet og indsende et revideret anneks, som er  

 acceptabelt set fra DANIDAs side, hvorefter vi kunne afholde møde med  

 viceministeriet. (A) afviste ovennævnte og anførte, at jeg havde to  

 valgmuligheder.
Enten afholdt jeg alene et møde med viceministeriet eller  

 også  

 forhandlede han og den nationale koordinator færdig med viceministeriet.  

 Herefter afsluttede samtalen.
 Under samtalen anførte (A)  

 endvidere, at annekset var udtryk for det kompromis man kunne opnå med  

 viceministeriet. (A) erkendte således indirekte, at han var enig i det  

 tidligere fremsendte anneks, og at han havde været med til at acceptere  

 ændringerne af objectives.
Under samtalen bemærkede jeg,  

 at mødet med viceministeriet med deltagelse af ambassaden var vigtigt for at  

 sikre en konstruktiv dialog mellem parterne.
Hertil anførte (A), at der ikke  

 var noget problem, da han havde en konstruktiv dialog med viceministeriet -  

 eventuelle problemer var alene mellem ambassaden og viceministeriet. I brev af 31. maj 2000 bad  

 Udenrigsministeriet ambassaden i Y-by om en indberetning om ambassadens  

 vurdering af samarbejdsrelationerne mellem A og ambassadens personale.
I  

 brevet  

 blev bl.a. henvist til telefonsamtaler mellem repræsentationschef B på  

 ambassaden i X-land og en souschef i Udenrigsministeriet om spørgsmålet og  

 til  

 de indtryk og oplysninger som en medarbejder i Udenrigsministeriet havde  

 modtaget under et besøg i X-land kort forinden.
 Repræsentationschef B skrev  

 den 2. juni 2000 bl.a. følgende til A som opfølgning på mødet den 25. maj  

 2000:
 I opfølgning af vor samtale  

 om chefrådgiverens rolle og opgaver, og med henblik på at bidrage til vore  

 fælles bestræbelser på at skabe et optimalt samarbejdsklima og den bedst  

 mulige  

 forståelse af opgavernes forvaltning, vil jeg gerne fremkomme med nogle  

 betragtninger om et par konkrete sagsforløb.
Det første drejer sig om  

 miljøundervisning på skoleniveau.
Som du er bekendt med, skrev viceministeren  

 for primær- og sekundær uddannelse for nogen tid siden til ambassaden og  

 foreslog en lang række ændringer i arbejdsprogrammet for den komponent, der  

 vedrører dette viceministerium.
Det var efter min mening noget post festum,  

 eftersom regeringsaftalen blev underskrevet i december 1999. Efter nogen  

 brevveksling frem og tilbage, har jeg, som ambassadesekretær (C) oplyste dig  

 om  

 den 19. maj 2000, skrevet et brev til viceministeren, i hvilket jeg foreslår,  

 at den nationale koordinator for sektorprogrammet, chefrådgiveren og den  

 ansvarlige fra ambassaden (C) afholder et møde med viceministeriet for at  

 drøfte komponenten vedrørende Miljøundervisning i folkeskoler og gymnasier.  

 Tilsyneladende har du afvist at deltage i et sådant møde, hvilket forekommer  

 mig noget uheldigt, eftersom mødet skal dreje sig om målsætninger for og  

 indholdet af én af komponenterne i sektorprogrammet.
Derimod har du den 30. maj  

 2000 oplyst (C) om, at du i ugen efter den 19. maj 2000 sammen med den  

 nationale koordinator har afholdt et møde med viceministeriet.
På den  

 beskrevne  

 baggrund er det naturligvis ikke acceptabelt, at du holder et møde med  

 viceministeriet uden at drøfte dette forinden med ambassaden.
(F) [fra viceministeriet i  

 X-land; min bemærkning] har den 26. april 2000 fremsendt et anneks om  

 programkomponentindholdet som resultat af møder med viceministeriet.  

 Ambassaden  

 har overfor dig tilkendegivet, at annekset ikke kan godkendes, da der blandt  

 andet er ændret i objectives i forhold til programdokumentet.
Du  

 er på den  

 baggrund blevet anmodet om at fremsende et revideret anneks til ambassaden.
 Jeg må anmode dig om:
·  

  

 	  

 ikke at afholde flere møder om annekset med  

 viceministeriet uden ambassadens deltagelse; ·  

  

 	  

 at fremsende et revideret anneks, som er i  

 overensstemmelse med de overordnede linier i komponentbeskrivelsen, til  

 ambassaden ·  

  

 	  

 at deltage i et snarligt møde med  

 viceministeriet, som jeg i mit brev har foreslået viceministeren.
Det andet spørgsmål drejer  

 sig om industrikomponenten.
I et brev af 23. maj 2000 anmoder du og (F) om  

 ambassadens instruktioner med henblik på at kunne imødekomme en ansøgning fra  

 ( ) om knap USD 200.000. (Anmodningen er besvaret ved fax af 2. juni 2000 fra  

 (C)).
Jeg synes, at det allerede i  

 udgangspunktet burde være indlysende, at de i ansøgningen nævnte udgifter  

 ikke  

 kan dækkes af sektorprogrammet.
Som I selv nævner i brevet af 23. maj 2000 er  

 der ikke en budgetlinie i programkomponenten vedrørende de nævnte  

 omkostninger.  

 En udgift af denne størrelse (over 1,6 mio kr.) og af denne karakter (bil,  

 rejser mv.) vil derfor forudsætte en ændring af budgettet, der kun kan  

 godkendes ved årsforhandlinger eller ved de årlige sectorreviews.  

 Koordinationsenheden bør på grundlag af din rådgivning afholde sig fra at  

 forelægge ambassaden urealistiske forslag.
Sådanne kan, om det skønnes  

 nødvendigt, eventuelt luftes under de regelmæssige, mere uformelle møder med  

 ambassaden.
Afslutningsvis skal jeg  

 understrege, at jeg i alle forhold forventer, at du følger ambassadens  

 anmodninger.
Disse fremsættes naturligvis ikke kun ad referendum.
Når (C)  

 taler  

 eller skriver, gør han det på ambassadens vegne og efter min bemyndigelse.  

 Med  

 al respekt for dine 25 års erfaring inden for faget (deraf dog kun en mindre  

 del med udviklingssamarbejde) må jeg igen pointere, at det er væsentligt, at  

 du  

 i en positiv ånd medvirker aktivt til skabelsen af et godt og tillidsfuldt  

 samarbejde med ambassaden, i første række med og via ambassadens  

 sektoransvarlige medarbejder. A svarede i brev af 5. juni  

 2000 således:
 Det er med beklagelse at jeg  

 har modtaget Deres brev dateret 2. juni 2000, som indeholder en række direkte  

 usande påstande og forhåbentlig ubeviste misforståelser, hvorfor jeg må tage  

 afstand fra brevets indhold og form.
Jeg vil gerne anmode om at  

 dette svar lægges på sagen ( ) sammen med brevet af 2. juni 2000. Ambassaden i X-land svarede  

 den 6. juni 2000 på Udenrigsministeriets anmodning om en vurdering af  

 samarbejdsrelationerne mellem A og ambassadens personale.
Ambassaden ved  

 repræsentationschef B skrev bl.a. følgende:
Ambassaden kan bekræfte, at  

 der har været en del vanskeligheder med chefrådgiver (A), dels i forbindelse  

 med dennes forståelse af chefrådgiverens rolle, opgaver og beføjelser, dels  

 også i hans optræden i forhold til den sektoransvarlige på ambassaden (p.t.  

 ambassadesekretærvikar (C)). En del af vanskelighederne skyldes nok en vis  

 egensindighed hos (A), der som bekendt tidligere var indehaver af en  

 overordnet  

 stilling på afdelingschefsniveau inden for Staten.
Dette forhold, parret med  

 et  

 impulsivt og temperamentsfuldt gemyt, frustrationer over hans sproglige  

 vanskeligheder, alle de forventelige opstartsvanskeligheder etc., har sikkert  

 bidraget til de nævnte vanskeligheder.
At chefrådgiveren herudover skal  

 modtage  

 anvisninger og tilrettevisninger fra en (meget) yngre medarbejder på  

 ambassaden,  

 har formentlig ikke gjort sagerne lettere.
På denne baggrund havde jeg  

 den 25. maj på min foranledning en længere samtale med (A) på mit kontor.
Jeg  

 foredrog her for ham - i venskabelige og urbane vendinger - filosofien i  

 sektorprogramsamarbejdet, hans vanskelige opgave som rådgiver med to herrer,  

 hans funktion som opsynsmand og facilitator for programimplementeringen uden  

 egentligt ansvar for samme og uden udførende funktioner.
Jeg foreholdt ham  

 ligeledes hans ansvar for rapportering og tæt kontakt til og konsultation med  

 ambassaden, samt endelig betydningen af at opbygge et godt og tillidsfuldt  

 samarbejde med den sektoransvarlige på ambassaden, uanset hvem det måtte  

 være,  

 samt med hans counterparts i (X)-land, i forhold til hvem han ikke havde et  

 overordnet  

 forhold.
Ambassadens sektoransvarlige var desuden udpeget af mig og talte  

 derfor i alle tilfælde for mig og på mit ansvar. (A) udtrykte enighed i alle  

 mine betragtninger.
 Hverken undertegnede eller  

 bistandsråd (G) har personligt mødt problemer med (A)s optræden.  

 Ambassaden er  

 ikke bekendt med, at der skulle være problemer i forhold til chefrådgiverens  

 counterparts i (X)-land.
Alle vanskelighederne er  

 naturligvis ikke forsvundet med ét slag.
Det er dog min fornemmelse, at  

 udviklingen går i den rigtige retning.
Det vil måske også hjælpe på  

 chefrådgiverens gemyt, når hans hustru kommer til (Y)-by ved skoleferiens  

 begyndelse for at bosætte sig her.
 ...
Selvom (A) umiddelbart virker  

 som en vanskelig herre, er det dog mit håb, at det med fast, men venligt  

 diplomati med et opdragende sigte vil lykkes at skabe et tilfredsstillende  

 arbejdsklima og en god arbejdsindsats for og med chefrådgiveren. I brev af 12. juni 2000  

 anmodede C A om at indsende en revideret arbejdsplan for  

 miljøsektorprogrammet  

 som lovet i As brev af 5. maj 2000. A svarede den 13. juni 2000 at det  

 efter  

 hans opfattelse var den nationale koordinator der havde ansvaret for  

 udarbejdelse af arbejdsplaner med teknisk rådgivning fra A.
 Repræsentationschef B skrev i  

 brev af 22. juni 2000 således til A:
Jeg har modtaget dit brev af  

 5. juni d.å.
Jeg finder brevets form upassende og indholdet  

 utilfredsstillende.  

 Brevet er imidlertid, som du anmoder om, henlagt på dine personaleakter -  

 hvor  

 det ikke pynter.
Dit brev synes at indikere, at du ikke rigtig har forstået,  

 hvad sagen (mit brev af 2.6.2000) helt grundlæggende drejer sig om.
Nemlig at  

 få dit samarbejde med ambassaden til at fungere.
Dette samarbejde må  

 nødvendigvis foregå på ambassadens præmisser og efter de retningslinier, som  

 bliver fastlagt herfra.
Vi befinder os nu midt i den  

 seks-måneders prøveperiode, som er fastlagt i din kontrakt med  

 Udenrigsministeriet.
Jeg må derfor anmode dig om en helt klar og utvetydig  

 udmelding om, at du er fuldt indstillet på at gøre dit bedste for at få  

 samarbejdet  

 med ambassaden til at forløbe gnidningsløst med fuld loyalitet overfor  

 ambassadens retningslinier og henstillinger.
Jeg ser frem til din skriftlige  

 bekræftelse herpå.
Jeg forstår, at spørgsmålet  

 om udarbejdelse af en arbejdsplan for sektorprogrammet (og for  

 koordinationsenheden) har voldt nogle vanskeligheder.
I det lange løb vil det  

 måske ikke være nødvendigt at udarbejde løbende arbejdsplaner, men det vil  

 være  

 et nyttigt styringsinstrument både for jer og for os her i den første fase af  

 programimplementeringen, hvor alt er nyt og rutiner ikke fastlagt.
En  

 arbejdsplan bør indeholde en beskrivelse af de væsentligste planlagte  

 aktiviteter indenfor programmet generelt og inden for de enkelte komponenter  

 for de kommende to-tre måneder (oprettelse af styringskomitéer, møder heri,  

 udarbejdelse af aftaler, brug af konsulenter, afholdelse af seminarer etc.).  

 I  

 de tilfælde, hvor det er muligt, angives en tidsramme for aktiviteten.  

 Arbejdsplanen må relatere sig til programdokumentet, herunder de aktiviteter,  

 der er angivet for de enkelte komponenter.
For de to komponenter, der endnu  

 ikke er defineret, redegøres for de planlagte aktiviteter omkring  

 formuleringen.
Arbejdsplanen opdateres løbende (ca. hver anden uge). Det  

 anføres herunder, hvilke aktiviteter, der er afsluttet.
Såfremt en aktivitet  

 ikke er afsluttet inden for den forudsete tidsramme, anføres dette, og en ny  

 tidsramme angives.
Endvidere påføres nye aktiviteter.
Udarbejdelsen af en  

 arbejdsplan har naturligvis ikke prioritet over arbejdet med formuleringen af  

 den sjette komponent i sektorprogrammet.
Dead-linen herfor er som  

 bekendt  

 15.8.2000. Arbejdet med den ene sag skulle dog ikke nødvendigvis udelukke en  

 indsats til fordel for den anden.
Vi har også et udestående med  

 viceministeriet for primær og sekundær uddannelse, som anført i mit brev af  

 2.6. 2000. Du anmodes om snarest i samarbejde med ambassaden at bidrage til  

 at  

 bringe denne sag tilfredsstillende skridt videre. En af de ansatte på  

 ambassaden i X-land, H, bemærkede i en notits af 27. juni 2000 følgende:
Tirsdag den 20. juni 2000  

 havde undertegnede et møde med de tre nye rådgivere til miljøprogrammet.
Til  

 stede var også chefrådgiver (A). Formålet med mødet var at tale om praktiske  

 ting, bl.a. hvordan man laver rejseregnskab, ferieregnskab, leje af hus  

 o.lign.
(A) forstyrrede min  

 præsentation, idet han ustandselig kom med kommentarer.
På et tidspunkt, hvor  

 jeg bad rådgiverne om at aflevere en rejseafregning for hver rejse, og ikke  

 sætte flere rejser på den samme, grinede han højlydt og overbærende.
Ud fra mit ret så irriterede  

 tonefald burde chefrådgiveren have indset, at han burde holde sin mund.  

 Ligeledes burde han kunne sige sig selv, at i denne situation burde han have  

 undladt kommentarer. En anden ansat, ( ), oplyste  

 følgende i notits af 6. juli 2000:
Fredag den 23. juni 2000  

 overhørte jeg en negativ udtalelse, der involverede ambassaden under min egen  

 og firmarådgiver ( )s tilstedeværelse.
Jeg nævnte episoden for (C), som  

 bad  

 mig skrive en lille notits om det til din information med kopi til (A)s  

 aktpakke.
(A) kom ind i slusen, hvor  

 jeg stod sammen med ( ). Totalt uopfordret sagde han frejdigt noget i stil  

 med  

 ja, jeg var her jo i går, hvor det var helligdag, for at aflevere nogle  

 meget  

 vigtige dokumenter til ambassaden (underforstået (C)). Jeg stod og ventede i  

 20  

 min og der var ingen der gad åbne døren.
Jeg så nemlig folk gå forbi.
Så  

 tænkte  

 jeg, jamen jeg er da ligeglad, det er jo ikke mig, der er interesseret i  

 dokumenterne alligevel, så jeg gik igen. Jeg var meget overrasket over  

 hans udtalelse og særligt måden han gjorde det på - i hopla-  

 humør og tænkte,  

 at det ikke er særlig smart, at han udtaler sig sådan, når der står en  

 rådgiver  

 og hører på. Ambassaden sendte den 6. juli  

 2000 den seneste korrespondance i sagen til Udenrigsministeriet.
 I notits af 10. juli 2000  

 refererede ambassadesekretær C en samtale mellem A, D fra firma Z og ham selv  

 der fandt sted den 7. juli 2000. Af notitsen fremgår følgende:
 ...
 (A): Jeg vil gerne nævne,  

 mens (D) er her, at jeg har fået et brev fra (B) om, at jeg ikke opfylder  

 mine  

 forpligtelser.
 (C): Det er en sag mellem dig  

 og ambassaden, og jeg vil ikke drøfte den mens (D) er her.
(A): (D) skal være informeret  

 om det.
Jeg har opfyldt alle forpligtelser overfor ambassaden.
(C): Det er ikke korrekt.
Der  

 er bl.a skriftlige anmodninger du ikke har fulgt.
(A): Hvilke vil du ikke  

 fortælle mig det? (C): Det skulle fremgå klart  

 af de breve, du har fået, men et eksempel er udarbejdelse af en arbejdsplan.
(A): Det giver ikke mening at  

 lave en arbejdsplan nu - f.eks. er aftaler om cashflow ikke på plads.
Desuden  

 er det den nationale koordinator, der skal udarbejde arbejdsplanen.
 (C): Jeg gentager, at jeg  

 ikke vil drøfte spørgsmålet, mens (D) er her.
 Under samtalen bemærkede (A)  

 endvidere, at han havde talt med sin departementschef, der havde sagt, at han  

 bare skulle have fire ugers varsel (underforstået så kunne (A) vende  

 tilbage).  

 (A) bemærkede også, at han havde talt med sit bagland, der havde anført, at  

 han  

 skulle formalisere sit samarbejde med ambassaden. (A) anførte, at han ville  

 svare på brevet fra (B).
(D) anførte under mødet, at  

 han stillede sig uforstående overfor, at der var samarbejdsvanskeligheder,  

 idet  

 han havde et godt samarbejde med (A). Hertil bemærkede jeg, at (D) ikke havde  

 nærmere kendskab til samarbejdet mellem ambassaden og (A). Jeg har  

 efterfølgende talt alene med (D) og understreget overfor (D), at han ikke  

 skal  

 involvere sig i drøftelserne mellem ambassaden og (A) om  

 samarbejdsvanskelighederne.
Samtidig tilføjede jeg, at det naturligvis var af  

 relevans for ambassaden, at være orienteret om (D)s samarbejde med (A).
2. Undertegnede modtog den 7.  

 juli 2000 kl. 16.00 en arbejdsplan fra (A). I følgeskrivelsen anfører (A), at  

 arbejdsplanen er en kopi af den sidste version af arbejdsplan for  

 koordinationsenheden  

 i vicemiljøministeriet.
Arbejdsplanen eksisterede således allerede.
Arbejdsplanen er ikke  

 udarbejdet efter de retningslinier, der er udstukket i brev af 22. juni 2000  

 fra (B) og lider endvidere af flere mangler.
Blandt andet er arbejdsplanen  

 ikke  

 opdateret og flere af aktiviteterne anført under komponent 2 vedrører  

 komponent  

 3. Repræsentationschef B  

 anmodede i brev af 19. juli 2000 A om at komme til en samtale med ham den 24.  

 juli 2000 om (A)s tilknytning til sektorprogrammet.
 A svarede den 20. juli 2000  

 på Bs brev af 22. juni 2000 og skrev bl.a. følgende:
Jeg er fortsat uforstående  

 overfor ambassadens holdning.
Jeg har nu gennemgået alt korrespondance incl.  

 referater af møder m.v. og ikke fundet et eneste bevis på at jeg eller (...)  

 Project Office har nægtet at udføre instruktioner fra ambassaden eller  

 optrådt  

 illoyalt.
Vi har på grund af kapacitetsproblemer været nødsaget til at  

 prioritere opgaverne og i mig bekendt alle tilfælde forsøgt at leve op til  

 ambassadens forventninger.
 Korrespondance af 2 og 5  

 juni.
Du skriver at formen for mit  

 svar dateret 5 juni er upassende, hvilket jeg beklager.
Jeg blev utrolig vred  

 over de helt ubegrundede beskyldninger i brevet.
Efter en lang periode med  

 arbejdsdage på 12-14 timer med nogle helt uansvarlige tekniske og  

 lokalemæssige  

 forhold, vil et brev af den karakter føles meget urimeligt og bevirke en  

 kontant reaktion.
 Du skriver ligeledes at  

 indholdet er utilfredsstillende, hvorfor jeg hermed skal forsøge at uddybe  

 svaret på dit brev af 2. juni:
Jeg har IKKE afvist at deltage i et møde med  

 viceministeren.
Det er en HELT urimelig påstand.
Jeg og (F) vil netop være  

 interesseret i at deltage i et møde for at få justeret de lidt  

 forvirrende  

 signaler vi får fra ( ).
Jeg er bekendt med brevet fra viceministeren, som helt  

 korrekt er lidt post festum.
Jeg ville ønske hun var den eneste!! Brevet  

 indeholder dog henvisning til en række konkrete fejl i komponentbeskrivelsen,  

 som burde været korrigerede inden forelæggelse for Danidas styrelse.
 Vi har aftalt på et ugemøde at ambassaden skulle tage  

 sig af det politiske i brevet og at vi i Project Office skulle komme med en  

 løsning der kompenserede for de faktuelle fejl i forhandling med (...) og  

 (...)  

 i ( ), venligst se ref.
 (F), ( ) og jeg har haft adskillige møder med (...) og  

 (...) om denne ikke helt lette opgave og ambassaden er løbende informeret på  

 ugemøder og telefonisk hvis nødvendigt, venligst se ref.
Forhandlingerne med (...) om det famøse annex har været  

 utrolig vanskelige fordi repræsentanterne fra (...) hele tiden henviser til  

 1)  

 ministerens holdning og 2) korrespondance mellem dig og ministeren.
Vi har  

 ikke  

 kunnet få kopi af korrespondancen fra ambassaden og havde håbet på et hurtigt  

 møde med ministeren for at få et bedre kendskab til hendes  

 holdning.
Som ønsket i dit brev har jeg efter 2. juni ikke  

 deltaget i møderne om dette annex, hvorfor min indflydelse på dets udformning  

 og indhold klart er reducerede.
Når (F) har spurgt om råd har jeg forsøgt at  

 hjælpe.
Jeg har endnu ikke set en udgave der opfylder ambassadens krav,  

 hvorfor  

 den ikke er fremsendt.
Med hensyn til ansøgningen fra (...) skal du være  

 opmærksom på at ambassaden på et møde i marts har lovet (...) en bil samt  

 lovet  

 at se positivt på en ansøgning om udstyr m.v.
Jeg formoder at der ligger et  

 internt  

 memo i ambassadens arkiver.
Da ansøgningen ved en fejl fremsendes til Project  

 Office er det en naturlig service at vi videresender den til ambassaden og  

 oplyser at det ikke umiddelbart vil være muligt at dække disse ønsker af  

 nuværende budget.
Afslutningsvis vil jeg  

 tilslutte mig at implementeringen af (...) er en fælles opgave mellem  

 rådgiverteamet og ambassaden.
Vi sidder med en teknisk/faglig viden til at  

 rådgive ambassaden og (X)-lands myndigheder, mens ambassaden [sidder] med  

 kendskabet til Danida procedurerne, baggrunden for hele programmets skabelse  

 og  

 det lokale kendskab.
Der vil dog opstå situationer  

 hvor vi ud fra en faglig synsvinkel er uenige med ambassaden og jeg mener  

 personlig, at vi har pligt til at fortælle ambassaden vores synspunkt.
Når  

 ambassaden derefter har taget en beslutning, skal vi loyalt støtte denne  

 beslutning, som kan være baseret på f.eks. nogle mere politiske  

 betragtninger.
Korrespondance af 22. juni Indledningsvis skal jeg  

 bekræfte jeg er indstillet på at gøre mit bedste for at få samarbejdet  

 med  

 ambassaden til at forløbe gnidningsfrit med fuld loyalitet overfor  

 ambassadens  

 retningslinier og henstillinger.
Jeg har som nævnt ovenfor  

 gennemgået al korrespondance og ikke fundet dokumentation for at jeg har  

 været  

 illoyal overfor ambassaden.
I nogle tilfælde har jeg efter samråd med min  

 counterpart (F) meddelt ambassaden at vi ud fra vores viden og erfaring var  

 uenige, men [at] vi altid loyalt [har] fulgt instruktioner.
 Du bør være opmærksom på at  

 HVIS ambassadens henstillinger og retningslinier afviger væsentligt fra de  

 retningslinier vi som rådgivere har modtaget under træning på kursuscenter  

 (...) og briefing hos S5 i København stilles vi i en meget vanskelig  

 situation.  

 De to næste pejlemærker for os som rådgivere er inceptionsrapporten og annual  

 review i april/maj 2001.
Med hensyn til udarbejdelse  

 af arbejdsplaner som styringsinstrument for de enkelte aktiviteter er jeg  

 helt  

 enig. (...) er så kompleks at dette er absolut nødvendigt.
Da vi endnu ikke  

 med  

 blot nogenlunde sikkerhed har kunnet fastsætte dato for at midler er til  

 rådighed er det vanskeligt at fastsætte start og slut dato for de enkelte  

 aktiviteter.
Ligeledes har vi netop modtaget tre nye rådgivere, som er igang  

 med den indledende planlægning i samarbejde med respektive counterparts.  

 Yderligere har vi haft store problemer med ( ) og ( ). Disse er nu tæt på  

 løsning og underskrivelse af samarbejdsaftaler med ambassaden, hvorfor vi  

 begynder at kende indholdet af de enkelte aktiviteter.
 Som vi aftalte på dit kontor  

 har jeg prioriteret at involvere (X)-lands counterparter i alle led af  

 processen for at sikre ejerskabet, hvilket nødvendigvis tager tid.
 Vi vil i august modtage de  

 første arbejdsplaner fra de nye rådgivere samt forhåbentlig have første  

 udkast  

 til arbejdsplaner fra ( ) og ( ). Dette suppleret med arbejdsplaner fra de  

 første tre rådgivere skulle gøre det muligt at lave et første realistisk  

 udkast  

 til arbejdsprogram for hele (...). Den største usikkerhed for den  

 offentlige  

 sektor vil fortsat være hvornår midler er til rådighed ude i de  

 udførende  

 enheder.
Denne første realistiske  

 arbejdsplan udarbejdet i fællesskab med samarbejdspartnerne i (X)- land vil  

 være et væsentligt input til Inception rapporten.
Denne fremgangsmåde er  

 gennemdiskuteret med S5 i januar for at kompensere for den store tidsmæssige  

 forskydning i ankomst af rådgiverne og det faktum at firma (Z) kontrakten er  

 ude af fase med resten af programmet i inception perioden.
Afslutningsvis vil jeg  

 udtrykke håbet om ambassadens forståelse for at (...) Project Office er  

 håbløst  

 overbelastet med arbejde.
Dette suppleret med nogle helt uacceptable tekniske  

 og lokalemæssige arbejdsvilkår bevirker at vi konstant må prioritere mellem  

 opgaverne.
Vi kan ikke hekse!! Den 24. juli 2000 holdt A  

 møde med repræsentationschef B.
Bs opfattelse af hvad der skete på  

 mødet,  

 fremgår af e-mail af 24. juli 2000 til Udenrigsministeriet.
Heraf fremgår  

 følgende:
Jeg havde d.d. på min  

 foranledning et møde med chefrådgiver (A) om hans tilknytning til  

 miljøsektorprogrammet i (X)-land.
Jeg tilkendegav herunder, at de godt fire  

 måneder, der var gået siden chefrådgiverens tiltræden ud fra ambassadens  

 synspunkt havde været præget af store samarbejdsproblemer med chefrådgiveren,  

 og at dette forhold ikke syntes at have ændret sig til det bedre trods flere  

 mundtlige og skriftlige henvendelser til chefrådgiveren.
Ambassaden havde  

 derfor nu mistet forhåbningen om og tilliden til, at samarbejdsrelationerne i  

 fremtiden ville kunne finde et tilfredsstillende leje.
Det var derfor min  

 indstilling,  

 at samarbejdet med chefrådgiveren måtte afbrydes, enten ved at han selv sagde  

 sin stilling op, eller ved at han blev sagt op af Udenrigsministeriet.
Chefrådgiver (A) stillede sig  

 - som forventeligt - uforstående over for min/ambassadens holdning og mente  

 ikke, at der i hans embedsførelse havde været nogen form for illoyalitet over  

 for ambassaden eller mangel på vilje til at følge ambassadens anvisninger.  

 Chefrådgiveren kunne ikke på stedet tage stilling til, om han selv ville sige  

 op eller lade sig sige op.
Dette ville bl.a. afhænge af de økonomiske  

 implikationer af de to valgmuligheder.
Han måtte først rådføre sig herom med  

 sin faglige organisation.
Jeg udbad mig et snarligt svar på disse  

 overvejelser. A erklærede i brev af 25.  

 juli 2000 til ambassaden at han fremover ville være indstillet på at gøre sit  

 bedste for at få samarbejdet med ambassaden til at fungere.
A anmodede om et  

 møde på ambassaden hvor der kunne fastlægges retningslinjer for det videre  

 samarbejde.
A tilbød at hans prøvetid eventuelt kunne forlænges ud over de 6  

 måneder.
 Den 26. juli 2000 sendte D  

 fra firma Z pr. e- mail følgende erklæring til ambassadesekretær C og til G  

 som  

 var souschef på ambassaden:
 Jeg er via mine firma (Z)  

 kolleger i (...) blevet informeret om Ambassadens beslutning om evt. at fyre  

 CTA (A).
Jeg vil her benytte  

 lejligheden til at udtrykke min meget store forundring over en sådan  

 beslutning.
Jeg har selvfølgelig ikke indsigt i Ambassadens argumentation for  

 denne beslutning, men jeg ser mig tvunget til at udtrykke min store bekymring  

 for hvad jeg anser for at være en beslutning begrundet i misforståelser og  

 efter min bedste vurdering, ikke til programmets fordel.
 Jeg vil i det følgende  

 forsøge at redegøre for min og mine firma (Z) kollegaers opfattelse af  

 samarbejdet med (A) og håber således at kunne medvirke til at Ambassaden  

 revurderer dens beslutning.
(A) har siden programmet  

 startede den 15. marts 2000 formået at opbygge en team ånd og et fantastisk  

 godt arbejdsklima blandt Danida rådgivere, firma (Z) konsulenter og (X)-lands  

 (...) ansatte.
Dette betragtes for at være essentielt for at programmet får  

 succes.
(A) har lagt stor vægt på at  

 sikre at alle nyankomne danskere, Danida rådgivere og firma (Z) konsulenter,  

 har fået ro og tid til at sætte sig grundigt ind i arbejdet.
En række af mine  

 kollegaer har ikke arbejdet for Danida før, ej heller været i et u-land, og  

 havde før ankomsten til (X)- land kun modtaget meget sparsom information fra  

 Danida om programmet og arbejdsbetingelserne i (X)-land. (A) har gjort et  

 meget  

 stort arbejde for at sikre en sikker overgang fra Danmark til (X)-land samt  

 en  

 forståelse af programindholdet for mange af os.
Igen meget vigtigt for  

 stabiliteten i programmet.
Arbejdsbetingelserne har  

 været yderst kritisable for alle, ikke mindst fordi der har manglet  

 underskrevne aftaler mellem Ambassaden og (X)-lands modtagerinstitutioner.  

 Firma (Z) har flere gange informeret Ambassaden om de ringe  

 arbejdsbetingelser.  

 Disse aftaler burde selvfølgelig have været underskrevet før ankomsten af  

 såvel  

 Danida rådgivere som firma (Z) konsulenter.
Dette var ikke på plads og såvel  

 (A) som firma (Z) har påtaget sig denne opgave for Ambassaden og forsøgt at  

 få  

 aftalerne istand.
Dette har været meget tidskrævende for alle parter. (A) har  

 spillet en meget vigtig brik i dette arbejde og har sikret at vi nu er kommet  

 igang med arbejdet i såvel ( ) og ( ). Aftalerne mangler dog stadig at blive  

 underskrevet og vi afventer Ambassadens godkendelse og færdiggørelse.
(A) har lagt op til at vi  

 skal følge Danidas klare policy vedrørende vores rolle som rådgivere i  

 forhold  

 til vores kollegaer i (X)-land.
Det er vigtigt for bæredygtigheden af  

 programmet at vi sikrer at (X)-lands institutioner i er istand til at  

 videreføre aktiviteter sat igang med vores tekniske assistance.
Danidas  

 policy  

 på dette område er meget processorienteret og derfor meget tidskrævende.
Det  

 vil derfor være urimeligt at forvente resultater fra såvel Danida rådgivere  

 som  

 firma (Z) konsulenter kun fire måneder efter programmet er startet. (A) har  

 efter min vurdering sat en meget vigtig kapacitetsopbygningsproces igang, som  

 jeg kun kan støtte 100%. (A) har ligeledes fået overført denne forståelse af  

 rådgivernes rolle også til vores kollegaer i (X)- land.
Danidas egne  

 evalueringer af projekter viser at der er mange projekter der fejler på dette  

 område.
(A) har sikret en stor  

 gennemsigtighed samt koordinering af programaktiviteter.
Informationsniveauet  

 er højt og der er skabt forståelse for at de seks komponenter i programmet  

 skal  

 hænge sammen frem for være selvstændige projekter.
(A)s ledelsesstil er meget  

 pragmatisk og efter min opfattelse også meget kultursensitiv.
Mange ledere  

 mangler kvalifikationer på det sidste område.
Jeg har de sidste 6-7 år  

 udelukkende beskæftiget mig med program- og projektarbejde i u- lande og det  

 er  

 min klare opfattelse og faglige vurdering, at (A) er en yderst kompetent og  

 velkvalificeret programleder.
Det er derfor meget bekymrende og uforståeligt  

 at  

 ambassaden er gået så vidt som til at ville fyre (A). Jeg vil opfordre  

 ambassaden  

 til at revurdere dens beslutning.
Uheldigvis er undertegnede på ferie til den  

 12. august, men skulle Ambassaden ønske at jeg underbygger mine kommentarer  

 vil  

 det kunne klares over e-mail eller på nedennævnte telefonnumre.
Skulle Ambassaden fastholde  

 dens beslutning, må der selvfølgelig tages stilling til om Danidas og  

 (X)-lands forventninger til programmet kan opfyldes inden for de tidsrammer  

 der  

 er aftalt.
Det er min vurdering at konsekvenserne for miljøprogrammet vil  

 være  

 meget negative og meget uoverskuelige.
Ambassaden bedes tage dette med ind i  

 dens vurderinger når den træffer en endelig afgørelse.
Det anbefales  

 ligeledes  

 at Ambassaden søger information om (A)s håndtering af programmet fra  

 vores  

 kollegaer i (...) i (X)-land.
 Jeg vil ligeledes indstille  

 til at mine kollegaer fra firma (Z) bliver indkaldt til en orientering om de  

 givne omstændigheder.
Jeg håber at der bliver  

 truffet en for programmet fornuftig beslutning. Nogle Danida-rådgivere der  

 ligeledes var tilknyttet miljøsektorprogrammet i X-land, fremkom den 28. juli  

 2000 også med en støtteerklæring der bl.a. indeholdt følgende:
 På vegne af Danidas  

 miljørådgivere i (X)- land vil vi gerne hermed udtrykke vores uforståenhed  

 overfor den eventuelle afskedigelse af chefrådgiver for Miljøsektorprogrammet  

 (A).
Vi har fra starten været  

 yderst tilfredse med (A)s håndtering af sin rolle som chefrådgiver, og  

 har kun  

 positive erfaringer med samarbejdet med ham.
Vi er af den opfattelse, at (A)  

 er  

 en ubetinget styrke for miljøprogrammet, og at det vil få meget negative  

 konsekvenser for programmet, og dermed også for vores arbejdsvilkår som  

 rådgivere, hvis (A) forlader programmet.
 Vi stiller os uforstående  

 overfor, at ambassaden ikke har været i stand til at finde en for alle parter  

 tilfredsstillende løsning i den forløbne uge.
Vi vil oprigtigt opfordre  

 ambassaden til at finde en for alle parter tilfredsstillende løsning, således  

 at vi kan genskabe den arbejdsro og dynamik, som netop (A) har  

 initieret. Den 30. juli 2000 gjorde  

 endnu en Danida- rådgiver, ( ), Udenrigsministeriet opmærksom på at han  

 støttede erklæringen af 28. juli 2000, og at det således var en samlet  

 rådgivergruppe der støttede forsøget på at finde en løsning hvor A kunne  

 fortsætte som chefrådgiver for programmet.
 Udenrigsministeriet skrev den  

 31. juli 2000 således til A:
 Udenrigsministeriet henviser  

 til stedfundne samtaler og brevveksling med ambassaden om de alvorlige  

 samarbejdsproblemer i forbindelse med din varetagelse af stillingen som  

 chefrådgiver ved miljøsektorprogrammet i (X)-land.
Udenrigsministeriet har  

 noteret, at ambassaden har advaret om, at samarbejdsvanskelighederne kan føre  

 til din afskedigelse.
Ministeriet overvejer i den anledning at indlede en  

 afskedigelsesprocedure.
Inden der træffes endelig beslutning herom - og i  

 lyset  

 af dit brev til ambassaden af 25. juli 2000, herunder spørgsmålet om  

 eventuelt  

 forlænget prøvetid - har du i henhold til Forvaltningslovens regler om  

 partshøring lejlighed til at fremsætte eventuelle yderligere bemærkninger i  

 sagens anledning.
Din eventuelle udtalelse om  

 sagen bedes være Udenrigsministeriet i hænde (fremsendes via ambassaden)  

 senest  

 den 14. august 2000. Såfremt der ikke er fremkommet bemærkninger fra dig  

 indenfor denne frists udløb, vil sagen blive afgjort på det foreliggende  

 grundlag. Der var ingen bilag vedlagt  

 brevet.
Den 1. august 2000 anmodede A  

 om aktindsigt i sagen.
Hvis ikke dokumenterne kunne fremsendes til A inden  

 udløbet af fristen for at komme med en udtalelse, som var sat til den 14.  

 august 2000, bad A om en udsættelse af fristen.
 Ligeledes den 1. august 2000  

 anmodede Udenrigsministeriet ambassaden i X-land om at indsende en samlet og  

 opdateret vurdering af samarbejdsrelationerne mellem A og ambassaden.
Den 8. august 2000 anmodede A  

 Udenrigsministeriet om udsættelse af fristen for at komme med en udtalelse  

 under henvisning til at han endnu ikke havde modtaget sagens akter.
Den 11.  

 august 2000 fremsendte A sine bemærkninger til sagen til Udenrigsministeriet.  

 A  

 gjorde opmærksom på at han stadig ikke havde modtaget sagens akter.
Med brev af 11. august 2000  

 fik A aktindsigt i de fleste af sagens dokumenter.
I følgebrevet til A skrev  

 Udenrigsministeriet bl.a. følgende:
 Ambassaden er d.d.  

 bemyndiget til at give dig adgang til de akter på Udenrigsministeriets j.nr.  

 ( ), der omhandler den aktuelle sag om samarbejdsvanskeligheder og  

 partshøring:  

 Materialet omfatter brevvekslingen med ambassaden (såvel ambassadens som dine  

 breve) samt andet materiale (indberetninger, breve, notitser) som ligeledes  

 omhandler den aktuelle sag om samarbejdsvanskeligheder.
 Du vil få en liste over dette  

 materiale, der omfatter akter i perioden fra 6. juli 2000 til 2. august 2000  

 (d.v.s den dag, som Udenrigsministeriet modtog din begæring om  

 partsaktindsigt). Du vil få adgang til det omtalte materiale fra akterne  

 mandag  

 den 14. august 2000 efter nærmere aftale med ambassaden.
Udenrigsministeriet ser sig  

 ikke i stand til at give dig aktindsigt i to af sagens dokumenter.
Der er  

 tale  

 om to breve af hhv. 31. maj 2000 og 8. august 2000 (instruktioner fra  

 Udenrigsministeriet til ambassaden med anmodning om at indberette om  

 samarbejdsvanskelighederne).
Ifølge lov nr. 571 af 19.  

 december 1985 (forvaltningsloven) kan retten til aktindsigt begrænses.
Ifølge  

 lovens § 12 omfatter retten til aktindsigt således ikke en myndigheds interne  

 arbejdsdokumenter.
Som interne arbejdsdokumenter anses bl.a. 1) dokumenter  

 der  

 udarbejdes af en myndighed til eget brug ved behandlingen af en sag, og 2)  

 brevveksling mellem forskellige enheder inden for samme myndighed.
De pågældende dokumenter er  

 dokumenter, der er udarbejdet til Udetjenestens eget brug i form af en  

 brevveksling mellem Udenrigsministeriet og ambassaden.
Disse dokumenter kan  

 derfor ikke udleveres.
Dokumenterne indeholder ikke oplysninger om sagens  

 faktiske omstændigheder, hvorfor der ikke kan gives adgang til dele af  

 dokumenterne i medfør af forvaltningslovens § 12 stk. 2. Det bemærkes i  

 øvrigt,  

 at Udenrigsministeriet har overvejet, hvorvidt der kan gives meroffentlighed  

 i  

 de to breve.
I besvarelse af din anmodning  

 om forlængelse af fristen for aflevering af eventuelt partsindlæg meddeles,  

 at  

 fristen herved er forlænget fra den 14. august til den 21. august 2000. Dit  

 eventuelle partsindlæg bør afleveres senest denne dag på ambassaden. I telefax af 12. august 2000  

 til Udenrigsministeriet gav repræsentationschef B sin samlede vurdering af  

 sagen.
Han skrev følgende:
Ambassaden har ikke  

 anledning til at betvivle, at chefrådgiver (A) har ydet en omfattende  

 arbejdsindsats med henblik på at få miljøsektorprogrammet i (X)-land op at  

 stå.  

 Chefrådgiverens manglende koordination med ambassaden og manglende  

 efterlevelse  

 af ambassadens retningslinier har imidlertid i alt for mange tilfælde  

 medført,  

 at resultaterne ikke har svaret til arbejdsindsatsen, og at der ikke er  

 foretaget en hensigtsmæssig prioritering af opgaverne.
I flere tilfælde er  

 chefrådgiveren tillige i forhandlinger med (X)-lands myndigheder uden mandat  

 fra ambassaden gået på akkord med ændringer i de vedtagne programdokumenter,  

 eller har givet en rådgivning til (X)-lands counterparts, f.eks. vedrørende  

 indgåelse af interinstitutionelle samarbejdsaftaler om programgennemførelsen,  

 som har medført dels signalforvirring, dels interne kompetencekonflikter  

 mellem  

 (X)-lands involverede parter.
Den nærmeste  

 samarbejdspartner på ambassaden for chefrådgiveren er ambassadesekretæren,  

 der  

 er blevet pålagt hvervet som sektorprogramansvarlig.
Dette hverv har han  

 under  

 min instruktion og tæt vejledning fra ambassadens souschef rygtet dygtigt og  

 kompetent.
Desuagtet har han i mangfoldige tilfælde måttet stå model til en  

 arrogant, paternalistisk og bedrevidende holdning fra chefrådgiverens side,  

 ofte under møder med flere andre deltagere.
Henstillinger fra ambassaden er  

 af  

 chefrådgiveren ofte blot taget ad referendum og underlagt dennes egne  

 prioriteringer  

 og fortolkninger.
Ambassadesekretæren har i mange tilfælde såvel telefonisk  

 som  

 skriftligt måttet give chefrådgiveren henstillinger og pålæg om udførelsen af  

 forskellige væsentlige arbejdsopgaver (herunder bl.a. en arbejdsplan), uden  

 at  

 disse nødvendigvis har medført de ønskede resultater.
Efter talrige eksempler på  

 manglende lydhørhed fra chefrådgiverens side over for ambassadens  

 henstillinger  

 havde jeg selv en længere samtale med (A) på mit kontor i begyndelsen af maj,  

 hvorunder jeg gennemgik chefrådgiverens rolle og herunder også den væsentlige  

 betydning af gode samarbejdsrelationer til alle sider.
Chefrådgiveren, der  

 gerne har optrådt mere urbant over for mig end over for andre af ambassadens  

 medarbejdere, erklærede sig på daværende tidspunkt enig i mine betragtninger.  

 Samarbejdet udviste dog fremdeles adskillige problemer, hvilket afstedkom to  

 breve til chefrådgiveren fra mig, hver gang med skærpet tonefald.
Chefrådgiveren har  

 øjensynligt formået at etablere et godt samarbejdsforhold til de øvrige,  

 danske  

 rådgivere under miljøsektorprogrammet, og har således også kunnet mobilisere  

 flere ensidige sympatitilkendegivelser fra rådgivergruppen for sin person i  

 sagen om hans mulige afskedigelse.
Denne opbakning bag chefrådgiveren skyldes  

 formentlig hans faglige dygtighed, samt det forhold, at han har formået at  

 etablere et tæt samarbejde med rådgivergruppen med løbende inddragelse af  

 denne  

 i de daglige forretninger.
Ambassaden har et solidt indtryk af, at dette  

 sammenhold også er blevet til på bekostning af den nødvendige loyalitet over  

 for ambassaden og dens beslutninger.
Det er således ambassadens indtryk, at  

 chefrådgiveren gerne selv har taget æren for de fremskridt, der er sket under  

 miljøsektorprogrammet, mens enhver vanskelighed over for de øvrige rådgivere  

 -  

 skriftligt såvel som mundtligt - er blevet forklaret med ambassadens  

 manglende  

 forståelse for sagen og vrangvillighed i al almindelighed til at bevillige  

 programmidler til chefrådgiverens indkøbs- og rejseønsker.
Ambassaden har ikke noget  

 éntydigt indtryk af chefrådgiverens forhold til (X)-lands myndigheder og  

 counterparts.
På den ene side har ambassaden ikke modtaget klager fra  

 (X)-lands  

 side.
På den anden side har hverken viceministeren for miljøspørgsmål, hvem  

 jeg  

 telefonisk har orienteret om ambassadens holdning, eller chefrådgiverens  

 direkte counterpart udtrykt nogen beklagelse ved udsigten til at skulle miste  

 chefrådgiveren som medarbejder.
Chefrådgiverens direkte counterpart (som i  

 sin  

 tid var med i København til udvælgelsessamtalerne for chefrådgiverposten) har  

 på det seneste oplyst ambassaden om, at (A) søger at mobilisere en front fra  

 alle sider mod ambassaden, hvilket counterparten ikke ønskede at  

 deltage i.  

 (Chefrådgiveren har også udbedt sig solidaritetserklæringer fra  

 chefrådgiveren for  

 landbrugssektorprogrammet).
Samarbejdsvanskelighederne  

 med chefrådgiver (A) har en lang historie, helt tilbage fra hans ankomst til  

 (Y)-by - om ikke før.
I de konkrete tilfælde har de givet anledning til mange  

 breve fra ambassaden med henstillinger, opfordringer og pålæg.
Som omtalt  

 havde  

 jeg selv en længere samtale med chefrådgiveren i begyndelsen af maj d.å., og  

 i  

 juni måned måtte jeg sende ham to skarpt formulerede breve, som er i  

 Udenrigsministeriets besiddelse.
Det sidste, af 22. 6. 2000, hvori jeg  

 henviser  

 til hans ansættelsesbetingelser med en seks-måneders prøvetid, og hvori jeg  

 udbeder mig en bekræftelse på, at han vil gøre sit bedste for at etablere et  

 godt og loyalt samarbejde med ambassaden, besvares først efter en måneds  

 forløb  

 og efter at jeg skriftligt har indkaldt chefrådgiveren til en samtale om hans  

 fremtidige tilknytning til sektorprogrammet.
Ambassadens advarselssignaler  

 ses  

 således ikke på nogen måde at have forbedret chefrådgiverens optræden eller  

 forståelse for betydningen af gode og tætte samarbejdsrelationer - før det  

 var  

 klart for enhver, at snoren nu ikke var længere.
Samarbejdsvanskeligheder kan  

 i sagens natur kun i et vist omfang bevises ved skriftlige aktstykker.
Den  

 personlige optræden, mangel på decorum, halvkvædede viser, slet skjulte  

 ringeagtsytringer og nedsættende bemærkninger til trediemand om ambassaden og  

 dens medarbejdere m.v. fremgår ikke af sagsakter.
Jeg har ingen tillid til,  

 at  

 samarbejdet mellem (A) og ambassaden kan genoprettes, eller snarere oprettes.  

 Denne holdning deles tilfulde af mine medarbejdere.
Hans seneste løfter om  

 bod  

 og bedring, herunder hans partsindlæg, ændrer ikke ved det forhold, at  

 chefrådgiveren har udvist en fundamental mangel på forståelse for betydningen  

 af etableringen af gode samarbejdsforhold.
Der er tre sådanne  

 samarbejdsforhold, som er af afgørende betydning, hvoraf de to første er de  

 væsentligste: Forholdet til (X)-lands myndigheder (som ambassaden ikke i  

 dette  

 tilfælde kan give karakter), forholdet til de danske opdragsgivere,  

 repræsenteret  

 ved ambassaden (hvilket ikke har fungeret), samt forholdet til de øvrige,  

 danske rådgivere (som synes godt). Jeg finder, at (A) er i besiddelse af en  

 egensindighed, som han næppe vil kunne aflægge sig.
Denne - og de øvrige  

 rådgiveres støtte hertil - vil næppe blive mindre, hvis Udenrigsministeriet i  

 sidste ende ackviescerer ved forholdene uden at tage den ultimative  

 konsekvens.
Jeg vil på baggrund af den  

 ovenanførte vurdering fastholde min indstilling om, at samarbejdet med  

 chefrådgiver (A) afbrydes. A tilbagekaldte den 14.  

 august 2000 den udtalelse han allerede havde afgivet til sagen, i lyset af at  

 han nu havde fået aktindsigt.
I stedet fremkom A den 18. august 2000 med en  

 ny  

 udtalelse til sagen.
Af denne fremgår bl.a. følgende:
Jeg er opmærksom på, at  

 rollen som chefrådgiver har to vigtige samarbejdsflader.
Den ene er rettet  

 mod  

 de andre rådgivere og (X)-lands samarbejdspartnere, og den anden er rettet  

 imod  

 samarbejdet med ambassaden.
1. Danske rådgivere og (X)-lands samarbejdspartnere Det er lykkedes på  

 forholdsvis kort tid at få etableret et godt team-samarbejde imellem  

 rådgiverne  

 og til (X)-lands samarbejdspartnere.
Desuden er det lykkedes at få opbygget  

 en  

 god forståelse for Danidas policy vedrørende vore roller som rådgivere  

 i  

 programmet og dermed initieret den nødvendige kapacitetsopbygning, som er  

 vigtig for programmets bæredygtighed.
Der er opnået mange og gode  

 resultater indenfor de forskellige komponenter i programmet.
Vi er klar med  

 første års forprojekter i kommunerne samt projektbeskrivelser og  

 stillingsbeskrivelser på prefekturniveau i de to sydlige prefekturer.
Bidrag  

 fra tre internationale konsulenter er planlagt til september for at få lagt  

 en  

 basis for det videre arbejde.
Skolekomponenten er nu afklaret mellem  

 viceministeriet og den departementale undervisningsenhed samt terms for  

 stillinger og konsulentopgaver er på plads.
På minekomponenten er vi langt i  

 projekteringen for den mest forurenende tailing og DSS beslutningssystemet  

 til  

 prioritering af de andre skulle startes i løbet af en måned.
De to NGO  

 orienterede opgaver om small mining og kvinder afventer indgåelse af en  

 aftale  

 mellem de involverede kommuner.
I industrikomponenten er vi tæt på aftaler  

 med  

 ( ) (Industrirådet) og ( ) (Håndværksrådet) og arbejdet med udmøntningen af  

 miljøloven på industriområdet er godt igang.
Ligeledes er analysen af  

 hovedindsatsområderne i relation til de små industrier under udvikling af de  

 første konkrete audits afvikles i denne tid.
De to nye  

 komponentbeskrivelser er under udarbejdelse og skulle ligge klar i udkast til  

 den planlagte pre-appraisal mission i oktober.
En synopsis for gender  

 strategien er godkendt og terms for konsulenter afleveret til ambassaden.
Vi fik de sidste tre Danida  

 rådgivere på plads i juni og den sidste firmarådgiver kommer i september,  

 hvorefter teamet er fuldtalligt.
Vi vil få arbejdsplaner ind fra alle  

 rådgivere  

 og deres counterparts i (X)-land i denne måned, hvorefter første realistiske  

 arbejdsplan kan laves for hele programmet og danne et vigtigt element for  

 udarbejdelse af inception rapporten.
Der er således foretaget en  

 solid opstart af programmet, hvilket underbygges af de vedlagte skrivelser  

 fra  

 rådgiverne.
Dette har krævet en meget stor arbejdsindsats fra min side og  

 dermed en stor del af min opmærksomhed.
Jeg håber denne faglige indsats vil  

 blive tillagt betydelig vægt i overvejelserne om mit fortsatte virke i min  

 stilling.
2. Samarbejde med ambassaden Jeg har ved forslag om  

 etablering af faste ugemøder med referat og jævnlig telefonkontakt til  

 ambassaden tilstræbt at sikre solid og hurtig information.
Jeg må imidlertid  

 erkende, at det ikke er lykkedes at etablere et for ambassaden  

 tilfredsstillende samarbejde.
Jeg har modtaget to breve fra  

 ambassaden, som jeg på grund af et stort arbejdspres og ankomst af min  

 familie  

 får besvaret lidt sent midt i juli.
Jeg har ikke opfattet dem som skriftlige  

 advarsler, men som præciseringer af nogle konkrete forhold.
I min iver for at  

 få initieret en hurtig opstart af programmet, har jeg ikke været opmærksom på  

 signalerne.
Jeg må i dag erkende, at jeg nok har været lidt utålmodig med at  

 få  

 igangsat programmet.
(B) nævner i brev af 22. juni  

 et brev fra viceministeren for (...), som ankommer noget post festum, men det  

 indeholder en beskrivelse af nogle konkrete fejl i komponentbeskrivelsen.
På  

 et  

 ugemøde med ambassadens souschef (G), ( ) og (C) præsenterer jeg en faglig  

 løsning for at kompensere for disse fejl i komponenten og får grønt lys til,  

 at  

 projektkontoret starter forhandlinger med (...) og (...), den regionale  

 undervisningsenhed i prefecturet ( ), hvor størstedelen af aktiviteterne er  

 placeret.
Vi aftaler at ambassaden vil tage sig af det mere følsomme  

 politiske  

 svar til ministeren, og projektkontoret tager det mere operationelle arbejde.  

 Fremskridt i dette arbejde rapporteres på efterfølgende ugemøder.
(...) er utrolig firkantede  

 under forhandlingerne, og det er tydeligt, at de har meget strenge instrukser  

 fra deres viceminister.
Da vi ikke modtager kopi af korrespondance mellem  

 ambassaden og (...) har vi vanskeligt ved at gennemskue den mere politiske  

 del  

 af situationen.
Som nævnt i brevet fremsender den nationale koordinator den  

 seneste udgave af dette annex.
Dette skete uden min viden.
Efter denne  

 episode  

 indfører vi en regel om at korrespondance mellem projektkontoret og  

 ambassaden  

 skal underskrives af både den nationale koordinator og undertegnede.
Som nævnt af (C) aftaler vi  

 at jeg skal arbejde på at få de af (...) indsatte objectives  

 fjernet fra  

 annexet.
De er ikke til at hugge eller stikke i, og jeg kan derfor ikke  

 fremsende  

 et for DANIDA acceptabelt annex til tiden.
Da (C) beder mig om ikke at  

 deltage  

 i flere forhandlinger, påpeger jeg, at det helt fjerner mine muligheder for  

 at  

 have indflydelse på processen.
Jeg deltager selvsagt herefter ikke i flere  

 møder med (...). I brevet påpeger (B), at jeg i ét tilfælde skulle have  

 nægtet  

 at deltage i et møde.
Jeg har ingen erindring om at være bedt om at deltage i  

 et møde med viceministeren i (...). Det er ærgerligt at vi aldrig får afholdt  

 det planlagte møde med viceministeren og (B), fordi det formodentlig kunne  

 have  

 løst op for situationen.
I brevet fra (B) dateret den  

 2. juni fremhæves en episode omkring en ansøgning fra generaldirektøren fra  

 viceindustriministeriet, (...). Denne ansøgning er en opfølgning af et møde i  

 (...) i marts måned med deltagelse af ambassaden, (D) og undertegnede.
I  

 forbindelse med diskussionen af det fremtidige samarbejde i miljøprogrammet  

 stiller ambassaden sig positiv overfor at finansiere en bil og  

 laboratorieudstyr til (...). Da (...) ved en fejl fremsender ansøgningen til  

 projektkontoret og ikke direkte til ambassaden, vælger vi at videresende  

 ansøgningen til ambassaden og orienterer (...) telefonisk.
I følgebrevet gør  

 vi  

 ambassaden opmærksom på at ansøgningen ikke umiddelbart kan finansieres over  

 miljøprogrammet uden at foretage budgetmæssige justeringer.
Der er således  

 ikke  

 tale om, at ansøgningen er fremkommet på mit initiativ.
Jeg har været meget engageret  

 først i sprogundervisningen, og senere i at få programmets mange elementer  

 startet op.
Jeg ville være utrolig ked af at skulle forlade programmet på  

 dette  

 tidspunkt.
Programmet er fagligt meget spændende og indeholder en række  

 elementer, som det vil være en stor udfordring at få til at gå op i en højere  

 enhed i samarbejde med ambassaden og (X)-lands partnere.
Fra mit arbejde som  

 vicedirektør i ( ) og som souschef i ( ) i ( ), mener jeg at have  

 dokumenteret,  

 at jeg evner at samarbejde med mange flader - eksterne som interne - og med  

 forskellige interesser.
Problemet hernede har som nævnt været, at jeg har  

 været  

 ivrig med at vise faglige som organisatoriske resultater og ikke været  

 tilstrækkelig opmærksom på at varetage samarbejdet med ambassaden, hvilket  

 jeg  

 beklager.
Generelt tror jeg, at en del  

 af årsagen til ambassadens oplevelse af manglende samarbejde kan henføres  

 til,  

 at både (C) og jeg har været nye i (X)-land, og at ingen af os har haft fuldt  

 kendskab til ambassadens daglige rutiner og procedure for samarbejde.  

 Samtidig  

 har (C) ikke haft kendskab til de praktiske forhindringer, der medfører, at  

 ting der kan lade sig gøre i Danmark ikke nødvendigvis kan lade sig gøre  

 (eller  

 tager meget længere tid) i (X)-land.
Vi har muligvis også i for høj grad talt  

 forbi hinanden.
Rollen som chefrådgiver i et sektorprogram er vanskelig,  

 fordi  

 det er den nationale koordinator, som har det budgetmæssige og  

 implementeringsmæssige ansvar, men samtidig har ambassaden en forventning om,  

 at chefrådgiveren sikrer den nødvendige fremdrift i programmet og varetager  

 DANIDAs interesser. (C) har med miljøprogrammet fået ansvaret for et  

 meget  

 komplekst program, og jeg havde et kort møde med (B) før (C) ankom, hvor vi  

 aftalte, at jeg stepvis skulle få (C) sat ind i programmet og få opbygget de  

 nødvendige samarbejdsrutiner.
Jeg var glad for, at vi på mødet fik bekræftet,  

 at  

 vi har fælles opfattelse af intentionen bag et sektorprogram.
På samme møde  

 aftalte vi, at ambassadens souschef (G) skulle fungere som  

 bagstopper og  

 deltage i ugemøderne i den første periode, hvilket har været en stor hjælp  

 til  

 en hurtig opstart af programmet.
 Jeg er oprigtigt indstillet  

 på at få opbygget en god samarbejdsrelation til ambassaden, som kan sikre den  

 information og rådgivning, der sætter ambassaden i stand til at følge  

 programmet samt foretage de nødvendige justeringer.
 Jeg er - om nødvendigt -  

 indstillet på en forlængelse af prøvetiden med henblik på at få mulighed for  

 at  

 dokumentere, at jeg kan samarbejde med alle parter.
Appendix til partshøring Med henvisning til brev af  

 11. august 2000 fremsætter jeg nedenstående kommentar til akter i min  

 personalemappe.
A.
I notits dateret 30. maj  

 fremhæves to episoder i forbindelse med det planlagte lovgivningsarbejde med  

 forkortelsen (...). Det var lykkedes den nationale koordinator og (D) at få  

 viceindustriministeriet, (...) til at tage det fulde ansvar for dette element  

 i  

 programmet i samarbejde med vicemiljøministeriet, hvilket er vigtigt for  

 ejerskabet og bæredygtigheden i programmet.
Vi lagde derfor stor vægt på, at  

 det var (...), som skulle lave den ønskede ændring omkring TOR for  

 styrekomiteen  

 og fremsende revideret (...) til ambassaden. (D) var i kontakt med (...) et  

 par  

 gange i ugen 22-26 maj for at få lavet denne ændring.
Mødet den 29. maj var  

 indkaldt af (...) med meget kort varsel for at informere vicemiljøministeren,  

 og den nationale koordinator havde sørget for lokale.
Hverken den nationale  

 koordinator eller (D) havde informeret mig om mødet.
Jeg var inviteret til en  

 diskussion på universitetet om morgenen og blev meget overrasket over at møde  

 en vred generaldirektør i (...) i indgangen til ministeriet, og på 6. sal en  

 noget utilfreds vicemiljøminister.
Den nationale koordinator var utrolig  

 pikeret over aflysningen, men vi fik arrangeret en ny præsentation samme  

 eftermiddag, og der var megen ros til det danske ( )-initiativ.
Mødet den 30. maj var  

 ligeledes arrangeret af (...) for deres egen minister.
Jeg har ingen  

 erindring  

 om at have nægtet at deltage i denne præsentation.
Med forløbet den  

 foregående  

 dag var det naturligt, at jeg som CTA ønskede at deltage.
Da hverken (C)  

 eller  

 jeg kendte adressen til (...), aftalte vi at mødes på projektkontoret og  

 følges  

 med den nationale koordinator.
Da (C) er ankommet signalerer jeg til den  

 nationale koordinator, at vi skal afsted og afventer, at han afslutter en  

 telefonsamtale.
Da den nationale koordinator kl. 9.00 meddeler, at han ikke  

 har  

 i sinde at deltage, beder jeg ham skitsere placeringen af (...) og lokalets  

 placering i bygningen.
Vi skynder os afsted og ankommer som de sidste til  

 mødet.
Efter 5-10 min småsnak starter præsentationen.
Man skal her huske, at  

 ingen møder starter til tiden i (X)-land.
Jeg betragter det som en markering  

 fra den nationale koordinator, som var meget fortørnet over ambassadens  

 aflysning af mødet den foregående dag efter at alle var ankommet.
Jeg havde  

 en  

 snak med den nationale koordinator om eftermiddagen og forklarede, at han  

 havde  

 sat både (C) og mig i en ubehagelig situation.
 Som det fremgår af  

 ovenstående, er jeg ikke enig i (C)s angivelse af forløbet.
B.
Miljøprogrammet omfatter  

 en kontrakt mellem Danida og det private firma (Z), som bl.a. indebærer at  

 firma (Z) har tre langtidsrådgivere ved programmet i (X)-land.
I december  

 1999  

 havde vi et møde i København mellem firma (Z), S5 og undertegnede for at  

 diskutere procedure for samarbejdet mellem parterne.
På grundlag af mødet  

 laves  

 der et notat, som S5 fremsender til ambassaden.
Princippet i oplægget er at  

 langtidsrådgivere fra firma (Z) i det daglige arbejde skal fungere som Danida  

 rådgivere og rapportere til mig, og jeg har ansvar for at koordinere  

 programmet.
Ved min ankomst til (Y)- by i marts måned aftaler jeg med  

 ambassadens programansvarlige (I), at vi skal følge de i notatet beskrevne  

 procedurer.
Vi fastholder at (D) fungerer som administrativ koordinator for  

 firma (Z) medarbejderne, dvs. koordinerer timesedler, månedsrapporter,  

 indsats  

 af korttids-input m.v.
Den 3. eller 4. maj bliver  

 jeg på et ugemøde med (G), (C) og (D) præsenteret for et referat af et møde,  

 som tidligere på ugen er blevet afholdt mellem (G), (C) og (D) vedrørende  

 arbejdsfordelingen mellem (D) og undertegnede.
Jeg bliver mildt sagt  

 overrasket  

 over denne fremgangsmåde.
Som det fremgår af akterne af 5., 15. og 16. maj  

 bliver jeg bekymret over den meget uklare beskrivelse af ansvar og  

 kommunikationslinier i dette referat.
Det viser sig hurtigt, at det er meget  

 uklart hvilke dokumenter (D) kan sende direkte til ambassaden, og hvilke han  

 skal sende gennem mig.
Ca. den 20. maj ringer jeg til (G) og beder om et  

 møde,  

 hvor jeg skitserer en løsning på dette problem og foreslår, at jeg sammen med  

 (D) laver et notat. (G) støtter ideen og i løbet af få dage afleverer vi et  

 udkast til (G) og (C), som bliver godkendt og senere godkendt af S5 i  

 København.
Dette notat danner fortsat grundlaget for det daglige arbejde i  

 miljøprogrammet.
Nogle få dage senere beder (G) mig om at komme ind på  

 ambassaden og udtrykker sin tilfredshed med min måde at håndtere  

 miljøprogrammet, hvilket jeg selvsagt bliver meget glad for.
C.
I oktober 1999 er jeg på  

 en uges mission til (Y)-by for at diskutere opstart af miljøprogrammet med  

 (I)  

 og den fungerende nationale koordinator.
På grundlag af samtalerne udarbejder  

 jeg inden afrejsen et notat om mulige aktiviteter inden min planlagte ankomst  

 i  

 marts 2000. Vi diskuterer bl.a. indkøb af 4 biler til programmet, og  

 ambassaden  

 accepterer, at der kan indhentes tilbud på 5 biler, og at firmaet blot laver  

 en  

 regning på 4 biler til ambassaden og en regning på en bil til mig.
Efter  

 hjemkomsten fremsender ambassaden i november pristilbud på køb af biler.
Det  

 viser sig at jeg kan få et for mig mere favorabelt tilbud ved en dansk  

 forhandler, hvorfor dette samkøb ikke bliver til noget.
I marts måned diskuterer jeg  

 computerindkøb med (I). Vi bliver enige om, at det ville være  

 hensigtsmæssigt,  

 at jeg selv investerer i en desk top, og at ambassaden køber en transportabel  

 computer til mig.
Da jeg skal foretage den endelige indstilling til  

 ambassaden  

 mellem de indkomne tilbud vil jeg i (X)-lands system kunne forhandle mig til  

 en  

 billig computer hos tilbudsgiverne.
Vi bliver derfor enige om, at vi i  

 udbudsmaterialet  

 inkluderer min personlige computer og derefter håndterer det ved udskrivelse  

 af  

 separate regninger.
På tilsvarende måde er der  

 købt computerudstyr til firma (Z) medarbejderne på programmet.
Fælles  

 udbudsmateriale, storkøb og separat betaling.
 Der er således ikke tale om,  

 at jeg har forsøgt at købe privat computer på ambassadens regning.
D.
I notits af 10. juli  

 refereres en episode under ugemødet den 7. juni hvor jeg nævner brevet fra  

 (B),  

 mens (D) er tilstede.
Dette er helt klart en fejl, hvilket jeg meget  

 beklager.  

 Hvis jeg ønsker at diskutere dette brev, skal det være med (B).
E.
Der er i sagsakterne nogle  

 henvisninger til, at vi fra projektkontoret har haft vanskeligt ved at leve  

 op  

 til ambassadens forventninger om levering af materiale hurtigt.
I den  

 forbindelse er der to forhold, som bør tages i betragtning.
- Vi arbejder i  

 projektkontoret 7-8 medarbejdere i et lokale på 25-30 kvm.
Kopimaskinen har  

 ikke virket i snart 10 uger (derfor opstår behovet for at bruge ambassadens  

 kopimaskine), de tre computere er meget jævnlig ude af funktion, printeren er  

 jævnligt ude af funktion, E-mail fungerer kun halvtids, en telefonlinie som  

 helst ikke må bruges til udenbys samtaler til rådgiverne i ( ) og ( ) m.m.  

 Disse arbejdsforhold bevirker en produktivitet langt under det, vi kunne  

 præstere i Danmark.
- Det er intentionen i et  

 sektorprogram, at vi rådgiver (X)-lands partnere til at administrere  

 programmet  

 herunder leverer materiale til ambassaden.
I mange tilfælde ville vi som  

 danske  

 rådgivere kunne have produceret materiale til ambassaden hurtigere uden at  

 involvere (X)-lands partnere, men det vil have fjernet ethvert ejerskab af de  

 enkelte aktiviteter.
 Det har derfor ofte været en  

 vanskelig vurdering om jeg skulle sætte en Danida rådgiver på opgaven og  

 hurtigt  

 udarbejde materialet, hvis der var en fungerende computer, eller om vi skulle  

 bruge den nødvendige tid på at inddrage (X)-lands partnere i ministerierne  

 eller ude i prefecturerne.
F.
Der henvises i sagsakterne  

 til at projektkontoret flere gange er blevet opfordret til at oprette  

 styrekomiteer og udarbejde reglement.
Vi har et par gange diskuteret det mest  

 hensigtsmæssige tidspunkt for oprettelse af styrekomiteerne.
I juli er vi ved  

 at være så langt med programmet, at der kan komme noget indhold i disse  

 styrekomiteer.
Da projektkontoret dels er overbelastet med at udarbejde  

 aftaler  

 til 20 udførende enheder, beskrivelse af komponent 6 og 2 m.m. og dels ikke  

 har  

 nogen juridisk erfaring, anmoder vi den 9. juli ambassaden om hjælp til at  

 udarbejde et udkast, da ambassaden har erfaring fra andre programmer.
Dette  

 afvises blankt i svarbrev den 12. juli med henvisning til at det er  

 projektkontorets ansvar.
H.
Der er i sagsakterne  

 henvisninger til udarbejdelse af detaljerede arbejdsplaner.
Jeg har fra  

 starten  

 stepvis diskuteret form og indhold af arbejdsplaner, og vi har langsomt  

 udviklet et kompromis mellem (X)-lands måde at lave arbejdsplaner og de mere  

 aktivitetsorienterede arbejdsplaner vi traditionelt laver i Danmark.
Disse er  

 løbende fremsendt til ambassaden, således at man kunne følge udviklingen.
Jeg ankom sammen med 3  

 rådgivere midt i marts som har ansvar for aktiviteterne i komponent 1 i ( ),  

 komponent 3 og den offentlige sektor af komponent 5. Sidst i juni ankom de  

 tre  

 rådgivere med ansvar for aktiviteterne.
I komponent 1 i ( ), komponent 4, og  

 den private sektor af komponent 5.
Vi vil i august modtage de  

 første arbejdsplaner fra de nye rådgivere samt forhåbentlig have første  

 udkast  

 til arbejdsplaner fra den private sektor i komponent 5. Dette suppleret med  

 arbejdsplaner fra de første tre rådgivere vil gøre det muligt at lave et  

 første  

 realistisk udkast til arbejdsprogram for hele miljøprogrammet.
På grund af  

 problemerne med flow of funds er den største usikkerhed fortsat,  

 hvornår  

 midler er til rådighed ude i de udførende enheder og dermed mulighed for at  

 starte aktiviteterne.
Dette er ved at blive afklaret, og vi kan begynde at  

 sætte startdato og dermed slutdato på de enkelte aktiviteter i programmet.
Denne første realistiske  

 arbejdsplan udarbejdet i fællesskab med (X)-lands partnere, vil være et  

 væsentligt input til Inception Rapporten.
Denne fremgangsmåde er  

 gennemdiskuteret med S5 i januar for at kompensere for den store tidsmæssige  

 forskydning i ankomst af rådgiverne og det faktum, at firma (Z) kontrakten er  

 ude af fase med resten af programmet i inception perioden.
I.
Der er i sagsakterne en  

 indberetning fra (H) om min opførsel i forbindelse med introduktion af tre  

 nye  

 rådgivere, som jeg ikke kan genkende.
Efter introduktionen på ambassaden  

 modtog  

 jeg en mundtlig klage fra de tre nye rådgivere over, at de efter en  

 informativ  

 introduktion af (B) havde oplevet (H)s opførsel overlegent og at de  

 havde  

 modtaget meget ubehagelige svar på konkrete spørgsmål.
Jeg forsvarede (H) og  

 forklarede, at hun må have haft en dårlig dag, og at de roligt  

 kunne kontakte  

 hende telefonisk på ambassaden. Efter at have modtaget As  

 udtalelse af 18. august 2000 noterede en medarbejder i Udenrigsministeriet på  

 telefaxen fra ambassaden af 12. august 2000 at ambassaden telefonisk havde  

 oplyst at den ikke havde yderligere tilføjelser til As partsindlæg.
 Af en notits af 30. august  

 2000 vedrørende en telefonsamtale som souschef i Udenrigsministeriet ( ) den  

 29. august 2000 havde med souschef (G) fra ambassaden i (X)-land, fremgår  

 bl.a.  

 følgende:
 Tirsdag den 29. ds. havde  

 jeg en telefonsamtale med souschef (G), ambassaden (Y)-by  

 (repræsentationschefen er fraværende fra (Y)-by). På mit spørgsmål bekræftede  

 (G), at chefrådgiver (A)s partsindlæg af 18. august 2000 ikke havde  

 ændret på  

 ambassadens indstilling om, at chefrådgiveren blev afskediget på grund af  

 samarbejdsvanskelighederne. (G) henviste til, at repræsentationschefen med  

 ambfax 209 af 12. august 2000 havde slået fast, at ambassaden ikke ændrede  

 holdning trods de løfter om forbedring af samarbejdet, som (A) havde  

 tilkendegivet i partsindlægget ((A) udarbejdede to partsindlæg, først et  

 indlæg  

 af 11. august, som blev udbygget i en version af 18. august, efter (A) fik  

 partsindsigt den 14. august - de omtalte løfter om forbedring er enslydende i  

 begge partsindlæg).
(G) oplyste, at der heller  

 ikke i det sidste partsindlæg (af 18. august) var elementer, der ændrede  

 ambassadens indstilling.
Han nævnte, at der i (A)s kommentarer til  

 akterne  

 ofte var misvisende og indeholdt faktuelle fejl, og at (A)s counterpart  

 ( )  

 havde henvendt sig til repræsentationschefen og klaget over, at (A) havde  

 sagt  

 til ham, at hvis han selv blev afskediget, så ville hans (X)-lands  

 counterpart  

 - og dennes medarbejdere - ligeledes blive afskediget, hvilket havde bragt  

 sindene i oprør.
Ambassaden havde ikke løbende indberettet om disse forhold  

 (eller andre nye problemer i samarbejdet), da det ikke rykkede noget i  

 forhold  

 til den samlede indstilling af 15. august.
På mit spørgsmål bekræftede (G),  

 at  

 der ikke fra (A)s side i den sidste periode havde været tale om en  

 forbedring  

 af samarbejdsproblemerne og forholdet til ambassaden (snarere det modsatte  

 jf.  

 ovenfor), og at der heller ikke i partsindlægget (hverken af 11. eller 18.  

 august) var elementer, som ændrede ambassadens indstilling til afskedigelsen  

 af  

 (A). Den 30. august 2000 blev A af  

 Udenrigsministeriet afskediget fra sin stilling som chefrådgiver med  

 fratræden  

 med udgangen af november 2000. Ministeriet gav følgende begrundelse for  

 afgørelsen:
 Ved brev af 31. juli 2000  

 meddeltes, at Udenrigsministeriet - med henvisning til ambassadens advarsler  

 om, at samarbejdsvanskelighederne med ambassaden kunne føre til din  

 afskedigelse - overvejede at indlede en afskedigelsesprocedure, og du fik  

 mulighed for senest den 14. august at fremsætte eventuelle yderligere  

 bemærkninger i overensstemmelse med Forvaltningslovens regler om partshøring.  

 Fristen for partsindlæg blev forlænget til 21. august i forbindelse med din  

 anmodning om partsaktindsigt, og Udenrigsministeriet har modtaget din  

 partshøring dateret 18. august 2000.
 Ambassaden har indstillet  

 (som meddelt dig af repræsentationschefen), at samarbejdet afbrydes og  

 henviser  

 til, at den tid, der er gået siden din tiltræden, har været præget af store  

 samarbejdsproblemer, og at dette forhold ikke synes at have ændret sig til  

 det  

 bedre trods flere mundtlige og skriftlige henvendelser fra ambassaden.  

 Ambassaden har derfor mistet tilliden til, at samarbejdsrelationerne i  

 fremtiden kan finde et tilfredsstillende leje.
Ambassaden er bekendt med  

 indholdet i partshøringen, hvor du afslutningsvis oplyser, at du er oprigtigt  

 indstillet på at få en god arbejdsrelation med ambassaden og om nødvendigt  

 indstillet på en forlængelse af prøvetiden.
Det er ligeledes noteret, at du i  

 dit  

 brev til ambassaden af 25. juli 2000 erkender, at problemerne fra din side  

 kunne have været tacklet anderledes.
På trods af disse tilkendegivelser er  

 det  

 fortsat ambassadens opfattelse, at samarbejdet bør afbrydes, idet der dels  

 fra  

 din side har været udvist en grundlæggende mangel på forståelse for  

 betydningen  

 af et godt samarbejdsforhold, dels at der i denne sidste periode af din  

 ansættelse ikke er forhold, der har givet ambassaden grundlag for at ændre  

 denne opfattelse.
Udenrigsministeriet vurderer,  

 at der er tale om meget alvorlige samarbejdsvanskeligheder med ambassaden, og  

 at disse problemer trods ambassadens mundtlige og skriftlige henstillinger og  

 advarsler i maj og juni er fortsat.
Det er ligeledes Udenrigsministeriets  

 vurdering, at vanskelighederne har nået et sådant omfang, at det ikke er  

 sandsynligt, at der kan etableres et samarbejde, der giver mulighed for en  

 effektiv løsning af opgaverne.
Det er derfor Udenrigsministeriets konklusion,  

 at der ikke er grundlag for at fortsætte samarbejdet, heller ikke i en  

 kortere  

 periode.
Det tilføjes, at den  

 foreliggende sag drejer sig om dine samarbejdsvanskeligheder i forhold til  

 ambassaden.
Der er ikke i Udenrigsministeriets overvejelser indgået spørgsmål  

 om - eller rejst tvivl om - dine faglige kvalifikationer.
Udenrigsministeriet meddeler  

 herved, at du afskediges på grund af samarbejdsvanskeligheder og opsiges med  

 det i din kontrakt anførte opsigelsesvarsel, som i dit tilfælde er 3 måneder.  

 Dit ansættelsesforhold ophører dermed med udgangen af november 2000. Udenrigsministeriet  

 orienterede ved e-mail af samme dag ambassaden i X-land om afskedigelsen.  

 Ministeriet skrev bl.a. følgende:
Ambassaden kan i samtale med  

 chefrådgiveren henvise til, at repræsentationschefen under samtalen den 24.  

 juli 2000 (jvf. e-post 191 af 24. juli) meddelte chefrådgiveren, at det var  

 ambassadens indstilling, at samarbejdet måtte afbrydes, enten ved at  

 chefrådgiveren selv sagde op, eller ved at han blev sagt op af  

 udenrigsministeriet.
Der er ikke modtaget en opsigelse fra chefrådgiveren.  

 Hvis  

 den er på vej vil vi selvfølgelig tage stilling til den, men det ændrer ikke  

 ved, at den vedlagte opsigelsesskrivelse skal afleveres betids til  

 chefrådgiveren eller på boligen.
 Ambassaden kan også meddele  

 chefrådgiveren, at han naturligvis er velkommen til at tage telefonisk  

 kontakt  

 med undertegnede, hvis han ønsker det.
 ...
Ambassaden anmodes videre om  

 at indsende indberetning om (X)-lands counterparts samtale med  

 repræsentationschefen samt kommentarer til samtlige punkter i chefrådgiverens  

 partsindlæg  

 (jvf. telefonsamtale om disse spørgsmål af g.d. (G)/( )). Ambassaden imødekom den 3.  

 oktober 2000 Udenrigsministeriets anmodning om at fremkomme med kommentarer  

 til  

 samtlige indlæg i As udtalelse af 18. august 2000. Ambassaden bemærkede  

 følgende:
1. Danske rådgivere og  

 (X)-lands samarbejdspartnere (A) skriver, at der er opnået  

 mange og gode resultater i de forskellige komponenter i programmet.
Ambassaden finder, at der i  

 den forløbne periode kunne være opnået langt bedre resultater og må  

 understrege  

 at der på helt centrale områder er sket meget begrænsede fremskridt.
Som  

 anført  

 i repræsentationschefens indberetning (ambfax 209 af 12. august 2000) har  

 chefrådgiverens indsats vedrørende indgåelse af interinstitutionelle aftaler  

 været kritisabel.
Det bemærkes endvidere, at der ikke er oprettet  

 styrekomitéer  

 under programmet trods gentagne rykkere fra ambassaden overfor  

 chefrådgiveren.
 Vedrørende formulering af nye  

 komponenter har chefrådgiveren ikke bidraget konstruktivt i forbindelse med  

 formuleringen af komponenten vedrørende naturressourceforvaltning.
2. Samarbejdet med ambassaden Etableringen af ugemøder  

 skete efter ambassadens initiativ.
Ambassaden følte sig ikke informeret på  

 tilfredsstillende vis på møderne og i gentagne tilfælde blev ambassaden først  

 på et sent tidspunkt orienteret om væsentlige spørgsmål.
Dette var en af  

 årsagerne til at ambassaden anmodede chefrådgiveren om en arbejdsplan.
Som anført i skrivelse af 22.  

 juni 2000 fra repræsentationschefen til chefrådgiveren fandtes  

 chefrådgiverens  

 brev af 5. juni 2000 upassende og utilfredsstillende.
Ambassaden skal  

 endvidere  

 bemærke, at de i partsindlægget omtalte skrivelser fra repræsentationschefen  

 klart fremstår som advarsler.
Der henvises endvidere til notits af 10. juli  

 2000 vedrørende møde, hvoraf det fremgik klart, at chefrådgiveren havde  

 opfattet den sidste skrivelse (22. juni 2000) som en advarsel.
Det kan  

 tilføjes, at chefrådgiveren på mødet anførte: Jeg har nu en trussel  

 hængende  

 over hovedet.
Chefrådgiverens redegørelse  

 for forløbet omkring samarbejdet med (...) er ukorrekt.
Ambassaden henviser  

 til  

 notits af 30. maj 2000 og skrivelse af 2. juni 2000. Ambassaden ser to  

 scenarier i sagen: 1. Enten havde chefrådgiveren accepteret ændringer i  

 objectives mv. på mødet med (...) uden mandat. 2. Eller chefrådgiveren kunne  

 have indsendt et anneks i overensstemmelse med det aftalte på mødet med (...)  

 uden at yderligere forhandlinger var nødvendige.
Chefrådgiveren gav i første  

 omgang ambassaden indtryk af at sidstnævnte var tilfældet, men sagen trak ud  

 uden at chefrådgiveren orienterede ambassaden om, at man forhandlede med  

 (...).
Ambassaden er enig i, at den  

 omtalte ansøgning fra (...) ikke er fremkommet efter initiativ fra  

 chefrådgiveren.
Det kritisable i sagen er imidlertid, at chefrådgiveren  

 tonløst  

 videresender ansøgningen til ambassaden uden sagsbehandling/indstilling (in  

 case om at anmodningen afvises).
 Chefrådgiveren redegør for  

 elementer i samarbejdet med ambassadesekretæren (C). Ambassaden finder, at  

 der  

 i det foreliggende materiale er talrige eksempler, der dokumenterer at  

 samarbejdsvanskelighederne ikke bunder i misforståelser eller manglende  

 forståelse fra ambassadens side.
 Som anført i  

 repræsentationschefens indberetning (nr. 209) har ambassaden ikke fundet, at  

 ambassadens advarselssignaler førte til forbedring af chefrådgiverens  

 optræden  

 eller forståelse for betydningen af gode samarbejdsrelationer.
 Appendix til partshøringen.
A.
Ambassaden fastholder det  

 beskrevne forløb i notits af 30. maj 2000.
B.
Formålet med det omtalte møde  

 var at afklare kommunikationsveje i forhold til firma (Z) samt at sikre, at  

 ansvaret i forhold til kontrakten var afklaret.
Chefrådgiverens rolle blev  

 berørt i den sammenhæng.
Chefrådgiveren fik efterfølgende anledning til at  

 kommentere de aftalte retningslinier.
Ambassaden fastholder, at  

 chefrådgiveren  

 var meget usamarbejdsvillig i de videre drøftelser.
Ambassaden genkender ikke  

 den anførte lovprisning fra souschef (G)s side.
C.
Det bemærkes, at  

 ambassaden ikke havde godkendt, at (A) købte en privat computer i forbindelse  

 med indkøb af computere til programmet.
I sin indstilling om computerkøb  

 gjorde  

 (A) intet for at gøre det klart at en computer var beregnet til privat brug.  

 Den private computer var inkluderet i tre computere anført under  

 koordinationskontoret.
 Vedrørende indkøb af  

 computere til firma (Z), skal ambassaden bemærke, at disse er Danidas  

 ejendom.
D.
Ingen bemærkninger.
E.
Ambassaden anfører, at der  

 har været tale om konkrete tilfælde, hvor chefrådgiveren ikke har prioriteret  

 at efterkomme anmodninger om f.eks. arbejdsplan fra ambassaden.
Ambassaden  

 bemærker endvidere, at chefrådgiveren selv har været med til at forsinke  

 indkøb  

 af computere.
Endelig bemærkes, at ambassaden har anført overfor  

 chefrådgiveren, at han, når der opstod behov for at ambassaden rejste  

 spørgsmålet om arbejdsvilkårene for rådgiverne overfor (X)- lands partnere,  

 skulle anmode ambassaden om dette.
Chefrådgiveren har først meget sent efter  

 pres fra ambassaden tilsluttet sig at ambassaden rejste spørgsmålet overfor  

 vicemiljøministeren.
F.
Ambassaden fastholder sin  

 forklaring (notits af 6. juli pkt. 15). Chefrådgiveren er gentagne gange  

 blevet  

 anmodet om at oprette styrekomiteer.
Chefrådgiveren har haft adgang til  

 reglementer for styrekomiteer for de andre sektorprogrammer, og ambassaden  

 har  

 været klar til at drøfte et udkast til reglement.
Ambassaden har lagt vægt på  

 at styrekomiteerne blev oprettet på et tidligt tidspunkt.
Det forhold at  

 styrekomiteerne endnu ikke er oprettet medfører en forsinkelse i  

 gennemførelsen  

 af programmet og manglende involvering og koordinering af (X)-lands  

 samarbejdspartnere.
G. (eksisterer ikke) H.
Det er korrekt, at  

 chefrådgiveren løbende har indsendt arbejdsplaner til ambassaden.
Ambassaden  

 henviser iøvrigt til notits af 6. juli 2000 pkt. 8 og notits af 10. juli pkt.  

 2.
I.
Ambassaden skal for en god  

 ordens skyld bemærke, at ambassaden ikke har modtaget klager fra de tre  

 omtalte  

 rådgivere.
Ambassaden finder det meget sigende om chefrådgiveren, at han  

 kommer  

 med de anførte bemærkninger, der reelt ikke har noget at gøre med  

 chefrådgiverens opførsel på det omtalte møde.
Vedrørende chefrådgiverens  

 personlige fremtræden henvises i øvrigt til repræsentationschefens  

 indberetning  

 (nr. 209 af 12. august 2000).
 Angående de vedhæftede  

 støtteerklæringer henvises til repræsentationschefens indberetning (nr. 209  

 af  

 12. august 2000).
Vedrørende  

 repræsentationschefens samtale med (X)-lands counterparts har ambassaden ikke  

 yderligere at tilføje i forhold til det i indberetning nr. 209 af 12. august  

 2000 anførte, ud over, at de menige (X)-land counterparts følte  

 sig meget  

 trykkede over situationen og tydeligvis ønskede at holde en så lav profil som  

 muligt i en sag, som de - korrekt - opfattede som en konflikt mellem  

 ambassaden  

 og chefrådgiveren, men som de samtidig var nervøse for ville kunne få  

 ubehagelige konsekvenser for dem selv.
Disse counterparter blev dog forsikret  

 om, at man fra ambassadens side intet havde at udsætte på deres  

 indsats. Den 1. november 2000 klagede  

 A til mig over Udenrigsministeriets afgørelse om at afskedige ham.
Til støtte  

 for hans klage anførte han bl.a. at den partshøring der var foretaget i  

 sagen,  

 ikke var reel, og at beslutningen om at afskedige ham efter hans opfattelse  

 var  

 taget inden partshøringen og ikke stod til at ændre.
I anledning af As klage bad  

 jeg den 14. december 2000 Udenrigsministeriet om en udtalelse og om udlån af  

 sagens akter.
Jeg anmodede om at ministeriet i udtalelsen kom ind på  

 spørgsmålet om hvorvidt betingelserne for at foretage afskedigelse under  

 henvisning til samarbejdsproblemer kunne anses for opfyldt, og om at komme  

 ind  

 på om den ulovbestemte udvidede partshøringspligt kunne antages at være  

 opfyldt  

 med ministeriets brev til A af 31. juli 2000.
 Udenrigsministeriet udtalte  

 den 22. februar 2001 følgende:
 Ad 1. Afskedigelse under  

 henvisning til samarbejdsproblemer:
Samarbejdsproblemer kan ikke  

 uden videre angives som grundlag for en afskedigelsesbeslutning.
Det kræves  

 blandt andet, at samarbejdsproblemerne har en betydelig negativ indvirkning  

 på  

 udførelsen af arbejdsopgaverne, og at hovedskylden for samarbejdsproblemerne  

 skal ligge hos den person, som søges afskediget.
Det følger af ombudsmandens  

 praksis.
I den foreliggende sag har  

 der været tale om samarbejdsproblemer mellem medarbejdere på ambassaden i  

 (Y)-by og Danida-chefrådgiver, (A). Ambassaden vurderede i løbet af foråret  

 og  

 sommeren 2000, at chefrådgiveren ikke udfyldte alle sine arbejdsopgaver  

 tilfredsstillende.
Ambassaden gjorde ham ved flere lejligheder opmærksom  

 herpå.  

 Det skete bl.a. ved brev af 2. juni 2000 og brev af 22. juni 2000.  

 Chefrådgiveren valgte dog ikke at ændre sine arbejdsmetoder.
Dette fremgår  

 blandt andet af notits af 6. juli 2000 fra ambassaden.
Ligeledes har der  

 været  

 afholdt flere møder mellem ambassadens medarbejdere og chefrådgiveren i  

 forsøg  

 på at komme til enighed om samarbejdsformen, jf. brev af 6. juni og e-post af  

 24. juli 2000 fra ambassaden.
Chefrådgiveren blev ved brev  

 af 31. juli 2000 gjort opmærksom på, at Udenrigsministeriet overvejede at  

 iværksætte en afskedigelsesprocedure.
Chefrådgiveren anmodede i den  

 forbindelse  

 om aktindsigt i sagen og fik udleveret de relevante dokumenter.
Det fremgår af sagens akter,  

 at ambassaden gentagne gange har oplevet problemer med (A)s udførelse  

 af  

 hvervet som chefrådgiver.
Disse problemer har blandt andet vist sig ved  

 manglende resultater indenfor Danidaprogrammet, at retningslinier for et  

 programs udførelse, fastlagt af Danida, ikke er blevet fulgt og ved  

 samarbejdsproblemer med ambassadens personale, blandt andet ved fastsættelse  

 og  

 afholdelse af relevante møder med eksterne forbindelser.
Ambassaden har, som  

 nævnt ovenfor, flere gange påpeget den manglende udførelse af arbejdsopgaver  

 og  

 det manglende samarbejde, men dette har ikke medført ændringer af  

 chefrådgiverens arbejdsmetoder, jf. blandt andet e-post af 24. juli 2000.
Samarbejdsproblemerne har  

 haft en betydelig negativ indvirkning på udførelsen af Danidaprogrammet, og  

 hovedskylden for samarbejdsproblemerne ligger efter Udenrigsministeriets  

 vurdering hos chefrådgiveren.
Det fremgår af den foreliggende korrespondance.
 Det er på den baggrund  

 Udenrigsministeriets opfattelse, at betingelserne for at afskedige  

 chefrådgiver  

 (A) på grund af samarbejdsvanskeligheder må anses for opfyldte.
 Ad 2. Ulovbestemt udvidet  

 partshøringspligt.
 Det følger blandt andet af  

 Ombudsmandens praksis, at der ved afskedigelser skal foretages en ulovbestemt  

 udvidet partshøring, der skal omfatte det faktiske grundlag for en  

 afskedigelse, men også de vurderingsmæssige elementer, der sædvanligvis  

 indgår  

 i en afskedigelsessag.
Udenrigsministeriet har  

 gennemført en sådan partshøring.
Chefrådgiveren blev således i brev af 31.  

 juli  

 2000 orienteret om Udenrigsministeriets overvejelser om at indlede en  

 afskedigelsesprocedure.
Han blev i den anledning opfordret til at fremkomme  

 med  

 eventuelle bemærkninger.
Ifølge praksis skal fristen for den ulovbestemte  

 partshøring være lang nok til, at vedkommende kan nå at udtale sig om sagen.  

 Chefrådgiveren fik en frist på 14 dage til afgivelse af partshøringssvar.  

 Chefrådgiveren anmodede derefter om aktindsigt.
Dokumenterne blev stillet til  

 rådighed den 14. august.
I den forbindelse blev fristen for afgivelse af  

 partshøringssvar forlænget til den 21. august.
Kravet om at den ansatte skal  

 have en rimelig tid til at afgive høringssvar, må efter Udenrigsministeriets  

 opfattelse anses for opfyldt.
For så vidt angår kendskab  

 til sagens præmisser har ambassaden i flere breve stilet til chefrådgiveren  

 anført de observerede samarbejdsproblemer, jf. ovenfor.
Ligeledes har der  

 løbende været afholdt møder, hvor problemerne er blevet diskuteret.  

 Chefrådgiveren har således været informeret om de faktiske problemer og om  

 ambassadens vurdering af disse.
 Brevet af 31. juli henviser  

 til de ovenfor nævnte samtaler og den brevveksling, som er stillet til  

 rådighed  

 for (A). Chefrådgiveren må således anses for at have været informeret om  

 grundlaget for iværksættelsen af afskedigelsesproceduren.
 Hvad angår spørgsmålet om,  

 hvorvidt (A), som det kræves, har haft en reel mulighed for at afgive  

 bemærkninger skal følgende anføres:
Chefrådgiveren har haft  

 kendskab til sagens præmisser og har haft lejlighed til at udtale sig om  

 sagen.  

 Udenrigsministeriet har derefter anmodet ambassaden om en kommentar til  

 chefrådgiverens bemærkninger, hvorefter ambassaden i fax af 12. august 2000  

 fremkommer med en udtalelse om partshøringssvar af 11. august modtaget fra  

 chefrådgiveren.
Ambassaden gennemgår de væsentligste samarbejdsproblemer,  

 herunder manglende koordinering med ambassaden, manglende efterlevelse af  

 ambassadens retningslinier og en uhensigtsmæssig prioritering af  

 arbejdsopgaverne.
Ambassaden tilkendegiver, at chefrådgiveren har etableret  

 et  

 godt samarbejde med de øvrige danske rådgivere under sektorprogrammet, men  

 fastholder, at dette ikke alene er nok til at varetage de pågældende  

 arbejdsopgaver.
Ambassaden fastholder således sin indstilling om at afbryde  

 samarbejdet med chefrådgiveren.
Efter afgivelsen af udvidet  

 partshøringssvar den 18. august 2000 fra chefrådgiveren kontaktede  

 Udenrigsministeriet ambassaden for at modtage reaktioner på dette.
I  

 telefonsamtale af 29. august anførte ambassaden, at det udvidede  

 partshøringssvar ikke indeholdt elementer, der fik ambassaden til at ændre  

 sin  

 indstilling, jf. håndskrevet notits på fax af 12. august 2000 fra ambassaden  

 samt notits af 30. august 2000 (telefonsamtale af 29. august 2000  

 ambassaden/Udenrigsministeriet, der skriftligt er fulgt op med ambassadens  

 e-post af 3. oktober 2000).
Udenrigsministeriet har efter  

 den foretagne partshøring truffet afgørelse den 30. august 2000 om  

 afskedigelse  

 på baggrund af alle sagens oplysninger, herunder den foretagne partshøring.  

 Begge partshøringssvar er blevet forelagt for ambassaden, der har tilbagevist  

 chefrådgiverens indvendinger og har valgt at opretholde sin indstilling om at  

 afbryde samarbejdet med chefrådgiveren.
Udenrigsministeriet har således ved  

 den  

 foretagne partshøring givet (A) en reel mulighed for at afgive bemærkninger  

 vedrørende sagens oplysninger.
Sammenfattende er det  

 Udenrigsministeriets opfattelse, at ministeriet må anses for at have opfyldt  

 såvel de formelle som de materielle krav, der stilles til den ulovbestemte  

 partshøringspligt, i forbindelse med afskedigelsen af chefrådgiver (A). I brev af 26. april 2000  

 fremkom A bl.a. med følgende bemærkninger til Udenrigsministeriets udtalelse:
Ad 1. Afskedigelse under  

 henvisning til samarbejdsproblemer ...
 Jeg er selvsagt ikke enig i  

 Udenrigsministeriets vurdering af at samarbejdsproblemerne havde en betydelig  

 negativ indvirkning på udførelsen af arbejdsopgaverne, og at hovedskylden for  

 samarbejdsproblemerne lå hos mig.
a) Opstart af programmet -  

 inceptionsperioden - 1. juli til 1. oktober Miljøprogrammet i (X)-land  

 omfattede 1 chefrådgiver, 4 Danida rådgivere samt 2 medarbejdere fra firmaet  

 (Z). Chefrådgiveren og en Danida rådgiver ankom til (Y)-by den 15. marts  

 2000,  

 og de andre tre rådgivere kom sidst i juni 2000, således at hele teamet var  

 på  

 plads 1. juli 2000.
Det er normal praksis i et  

 Danida Sektorprogram at der i løbet af de første tre måneder laves en  

 Inceptionsrapport, som har til opgave at foreslå mindre ændringer i  

 programmet  

 efter, at man har haft mulighed for at diskutere alle programmets komponenter  

 med (X)-lands ansvarlige myndigheder.
For Miljøprogrammet var denne  

 inceptionsperiode aftalt til at være fra 1. juli til 30. september 2000 i  

 erkendelse af, at vurderingen af de tre sidste komponenter skulle afvente  

 ankomst af de sidste tre rådgivere.
For at give de tre sidst ankomne  

 rådgivere  

 mulighed for at finde hus, børnehave, skole m.m. i roligt tempo beslutter vi  

 på  

 et ugemøde på ambassaden, at jeg præsenterer de tre for deres respektive  

 samarbejdspartnere i starten af juli, og derefter holder jeg ferie i resten  

 af  

 juli, således at der kan lægges en koncentreret indsats i august og september  

 for at få gennemført inceptionsperioden.
Som det fremgår af akterne i  

 min personalesag er (B) og (C) begyndt at samle materiale midt i juni, altså  

 før de sidste rådgivere ankommer.
Da man i juli meddeler mig, at man vil  

 foretage afskedigelse er programmet reelt i sin første opstartsfase, og jeg  

 finder allerede på denne baggrund en påstand om manglende  

 resultater usaglig.
 b) Hurtig forberedelse af  

 miljøprogrammet.
 Et sektorprogram har som sine  

 fire første milepæle:
 En regeringsaftale omhandlende hele programmet.
 Opfølgende aftaler mellem ambassaden og det ansvarlige  

 ministerium (Viceministeriet for Miljø) og Finansministeriet i (X)-land.
 Rammeaftaler mellem det ansvarlige ministerium  

 (Viceministeriet for Miljø) og alle de udførende enheder (ministerier, amter,  

 kommuner m.fl.).
 Overførsel af penge fra ambassaden til de ansvarlige  

 ministerier og videre til udførende enheder.
Det første målepunkt for  

 operationel fremskridt (dvs. hvor Den Nationale Koordinator med rådgivning af  

 chefrådgiveren har overtaget den daglige drift af programmet) i et  

 sektorprogram, er derfor underskrivelse af aftalerne mellem de ansvarlige  

 ministerier og udførende enheder.
Som det fremgår af e-post fra (D) dateret  

 26.  

 juli har ambassaden ved vores ankomst 15. marts intet foretaget sig omkring  

 aftalerne med Viceministeriet for Miljø og Finansministeriet.
Jeg gik straks  

 i  

 gang med at lave oplæg til ambassaden og sammen med Den Nationale Koordinator  

 (ansvarlig for programmets implementering i (X)-land) at diskutere programmet  

 med de udførende enheder og lave udkast til aftalerne.
Alt koordineret med  

 ambassaden på de ugentlige møder.
Som det fremgår af min  

 ankeskrivelse til Ombudsmanden, var vi klar til underskrift den 20. juli 2000  

 altså efter 4 måneder.
Til sammenligning brugte Landbrugsprogrammet fra  

 august  

 1999 til maj 2000 altså 9-10 måneder.
Demokratiseringsprogrammet brugte fra  

 marts 1998 til august 1998 altså 6 måneder, hvorefter det tog ambassaden 12  

 måneder at få pengene overført til udførende enheder.
 Jeg har således også med  

 denne baggrund vanskeligt ved at forstå påstanden om de manglende resultater.  

 At ambassaden dagen før underskrivelsen aflyser denne og i forlængelse af det  

 i  

 anken beskrevne dobbeltspil beslutter at flytte ansvaret fra Viceministeriet  

 for Miljø til ministeriet for bæredygtig udvikling og dermed forsinke  

 processen  

 1-2 måneder, kan jeg vel vanskeligt lastes for.
Man kunne få den kætterske  

 tanke, at vi med et effektivt team samarbejde måske har været for effektive  

 sammenlignet med de to eksisterende programmer! c) Hvem har ansvaret i et  

 sektorprogram Inden udsendelse som Danida  

 rådgiver er man på et to ugers intensivt kursus i Danida i København for  

 bl.a.  

 at blive fortrolig med reglerne for sektorprogrammer.
Sektorprogramtanken er  

 helt ny i Danida og bygger på den meget sunde ide, at de udsendte danskere er  

 RÅDGIVERE for ambassaden og for (X)-lands counterpart samt, at det er  

 (X)-lands  

 counterpart, som er ansvarlig overfor sin minister.
Den ansvarlige minister i  

 (X)-land er igennem regeringsaftalen ansvarlig overfor Danida, repræsenteret  

 af  

 ambassaden.
Som dokumentation er vedlagt  

 kopi af kapitel 9 Sector Programme Support Management and  

 Organisation og  

 Annex 5 Job Description for Chief Technical Adviser fra  

 programdokumentet  

 Sector Programme Support Document for Environmental Sector,  

 (X)-land  

 udarbejdet af Danida.
Dette er det officielle programdokument godkendt af  

 (X)-lands Regering og af Styrelsen i Danida på vegne af Den Danske Regering.
Vi er således som Danida  

 rådgivere ikke traditionelle projekt- eller programledere med ansvar for  

 udbetaling  

 af penge og aflevering af regnskaber.
Da de fleste nye Danida rådgivere er  

 erfarne projektledere fra tidligere beskæftigelse lægges der stor vægt på at  

 beskrive, og diskutere denne rolle som rådgiver på kurset i København inden  

 udsendelsen.
Min counterpart, Den Nationale Koordinator, er derfor  

 programleder  

 i traditionel forstand, med ansvar for overførsel af penge og  

 regnskabsansvar.  

 Som chefrådgiver er jeg RÅDGIVER for Den Nationale Koordinator og for  

 ambassaden i faglige og tekniske spørgsmål i forbindelse med afvikling af  

 programmet.
Alle tre chefrådgivere for  

 sektorprogrammerne i (X)-land havde vanskeligheder med at få en fælles  

 opfattelse af systemet med ambassaden, som havde en tendens til at hænge fast  

 i  

 det gamle system med Danida rådgivere som ansvarlige projektledere.
Min  

 første  

 og eneste samtale med (B) er netop affødt af den nye medarbejder (C)s  

 manglende træning i sektorprogramtanken, og helt fundamentale mangel på  

 erfaring med projektarbejde.
Som det fremgår af (B)s referat af mødet,  

 var vi  

 enige om principperne, især da jeg kunne henvise til Udenrigsministeriets  

 manual for sektorprogrammer.
Jeg har ikke nægtet at tage  

 et større ansvar end beskrevet i Danida manualen for sektorprogrammer, men af  

 hensyn til det årlige review blot anmodet om, at få denne udvidelse af mine  

 beføjelser skriftlig fra ambassaden.
Det ønskede ambassaden ikke -  

 formodentlig  

 fordi det ville give et forklaringsproblem hjem til Udenrigsministeriet.
d) Bemandingen på  

 Miljøprogrammet Den ansvarlige for  

 miljøprogrammet på ambassaden, som havde fulgt hele tilblivelsen af  

 programmet,  

 måtte på grund af en meget beklagelig for tidlig fødsel pludselig i starten  

 af  

 april tage barselsorlov, og i stedet kom der sidst i april en vikar, (C). (C)  

 var helt nyuddannet med ca. 1 års anciennitet i Udenrigsministeriet i Danmark  

 og med absolut ingen erfaring med bistandsarbejdet eller de mest  

 grundlæggende  

 begreber i projektarbejdet.
Dermed var den institutionelle hukommelse om  

 aftaler i forbindelse med miljøprogrammets tilblivelse meget reduceret, da  

 der  

 forelå meget begrænset skriftlig materiale i sagen på ambassaden.
Dette  

 bevirkede en del problemer med institutioner som Industrirådet,  

 Håndværksrådet, Industriministeriet og Undervisningsministeriet i  

 (X)-land,  

 som mente, at de havde fået helt klare løfter på møder i løbet af 1999. Som  

 det  

 fremgår af breve fra (B) er det bl.a uoverensstemmelser med  

 Undervisningsministeriet og Industriministeriet i (X)-land, som han mener,  

 jeg  

 har ansvaret for - selvom han ikke fandt anledning til at kopiere  

 korrespondancen til mig! Da jeg ikke havde erfaring  

 med procedurerne på ambassaden og den nye medarbejder var usædvanlig  

 uerfaren,  

 aftalte jeg med (B) at ambassadens souschef skulle deltage i vores ugentlige  

 møder.
Dette fungerede meget operationelt og der har aldrig - gentager aldrig  

 -  

 på et ugemøde været blot antydet at der var samarbejdsproblemer eller at der  

 ikke var tilstrækkelig fremskridt i programmet.
Jeg lavede udkast til  

 dagsorden, som blev fremsendt til ambassaden før mødet med kommentering.
På  

 mødet fremlagde jeg forslag til de enkelte delopgaver, som blev diskuteret,  

 hvorefter ambassaden tog en beslutning.
Denne er reflekteret i referatet, som  

 jeg skrev og senere fik godkendt af ambassaden.
Udførelsen af det aftalte  

 blev  

 rapporteret på det efterfølgende møde.
Det er selvsagt - for en  

 meget ambitiøs ung jurist der nok for hurtigt har fået et programansvar -  

 lidt  

 ubehageligt at have en erfaren kollega med til møderne.
Han var på grund af  

 sin  

 næsten totale mangel på erfaring meget tit på glatis i de tekniske  

 diskussioner  

 mellem souschefen og jeg, men jeg syntes vi var meget tålmodige.
Om dette  

 forhold kan have initieret det senere handlingsmønster, herunder den intense  

 indsamling af materiale til (B) i løbet af juni måned, ved jeg ikke.
Det kan i den forbindelse  

 undre, at Den Nationale Koordinator ikke måtte deltage i disse ugentlige  

 møder,  

 da han jo er den ansvarlige for programmet.
Jeg foreslog det til ambassaden,  

 men det blev afvist.
Jeg diskuterede derfor dagsorden med ham inden  

 fremsendelse  

 til ambassaden og beslutningerne fra møderne med ham efter møderne.
Det er en  

 fremgangsmåde, som strider imod hele tankegangen i et sektorprogram, men jeg  

 var selvsagt nødt til at følge ambassadens instrukser.
 Selvom jeg havde mistet  

 muligheden for at bruge den institutionelle hukommelse om aftaler i  

 forbindelse  

 med programmets tilblivelse og havde en meget ung og uerfaren ansvarlig på  

 ambassaden, lykkedes det hurtigt at få etableret et godt teamarbejde og sat  

 gang i miljøprogrammet - måske var det for hurtigt.
Jeg har fået oplyst, at  

 ambassaden - efter at jeg var blevet fritstillet - på et samlet møde med alle  

 rådgiverne og (X)-lands nationale koordinator netop fremførte at grunden til  

 afskedigelse var manglende fremskridt i afvikling af programmet.
Denne  

 påstand  

 blev på mødet kraftigt afvist af både rådgiverne og (X)-lands Nationale  

 Koordinator, og emnet blev derefter droppet af ambassaden.
Udenrigsministeriet fremfører  

 konkret i sit svar: Det fremgår af sagens akter, at ambassaden gentagne  

 gange  

 har oplevet problemer med (A)s udførelse af hvervet som chefrådgiver.  

 Disse  

 problemer har blandt andet vist sig ved manglende resultater indenfor Danida  

 programmet, at retningslinier for et programs udførelse, fastlagt af Danida,  

 ikke er fulgt ... Der er nået endog meget fine resultater, hvilket også  

 støttes af e-post fra (D). Jeg erindrer ikke at ambassaden en eneste gang har  

 kunnet påvise, at vi ikke har fulgt Danidas retningslinier for et  

 sektorprogram.
Dette skulle så være påtalt ved de ugentlige møder.
Ambassaden og jeg har i nogle  

 tilfælde været uenige om den tekniske gennemførelse af programmet.
Da alle  

 ved,  

 der vil komme en teknisk review af programmet efter et år, har jeg fremført  

 mine synspunkter mundtligt på møderne eller skriftligt til ambassaden og  

 derefter  

 altid loyalt udført ambassadens instruks. (D) havde som koordinator for firma  

 (Z) aktiviteterne samme problem med ambassaden og valgte ligeledes at sikre  

 den  

 nødvendige skriftlige dokumentation.
(D) ankom 15. marts samtidig  

 med mig, og vi havde selvsagt et tæt samarbejde, hvorfor han er den som bedst  

 kan vurdere forløbet.
Man skal være opmærksom på, at han med sin meget  

 kontante  

 e-post den 26. juli løb en væsentlig personlig risiko for at blive sendt  

 hjem.  

 Han blev efter hjemkomst fra ferie den 31. juli kaldt på ambassaden og fik en  

 alvorlig reprimande for at have udtalt sig om et internt  

 forhold i Danida.  

 Hvis han fortsatte sin indblanding, kunne man ikke have tillid til ham og  

 måtte  

 anmode firma (Z) om at trække ham hjem.
Det kan i parentes nævnes, at den  

 anden  

 rådgiver fra firma (Z) også har været nødsaget til skriftligt at kommentere  

 til  

 ambassaden, når hun blev tvunget ud i teknisk uholdbare løsninger.
Ambassaden  

 har i marts 2001 anmodet firma (Z) om at trække hende hjem fra programmet! Udenrigsministeriet fremfører  

 ligeledes: og ved samarbejdsproblemer med ambassadens personale, blandt  

 andet  

 ved fastsættelse og afholdelse af relevante møder med eksterne parter..  

 Der  

 kan som nævnt i (B)s brev af 2. juni og mit svar af 20. juli kun være  

 tale om  

 ét tilfælde.
Han havde bragt sig selv i en umulig situation i en skriftlig  

 korrespondance med Undervisningsministeren i forbindelse med forhandling af  

 en  

 aftale mellem Viceministeriet for Miljø og Undervisningsministeriet.
Jeg har  

 aldrig nægtet at deltage i dette møde eller set dokumentation for, at jeg  

 nægtede at deltage.
Det er et klart forsøg på at fraskrive sig ansvaret for  

 en  

 mildt sagt meget uhensigtsmæssig sagsbehandling på ambassaden.
Dette var også  

 grunden til mit uhensigtsmæssige svar på beskyldningerne i svar dateret 6.  

 juni.
Det var dumt, men jeg blev utrolig vred over denne uprofessionelle måde  

 at finde en syndebuk på.
e) De fysiske rammer for  

 Danida rådgiverne Der er i materialet indsamlet  

 af ambassaden i juni måned en pudsig bemærkning om min anvendelse af  

 ambassadens kopimaskine.
Denne giver et godt eksempel på arbejdsbetingelserne  

 og ambassadens tankegang.
Den Nationale Koordinator, 3  

 projektmedarbejdere og 2 danske rådgivere var placeret i Viceministeriet for  

 Miljø i et kontor af samme størrelsesorden som f.eks. (B)s kontor på  

 ambassaden.
Vi havde én telefonlinie, én fungerende computer samt en  

 kopimaskine.
Kopimaskinen var ude af funktion fra 1. april til ca. 1. juni,  

 og  

 vi måtte ikke bruge de andre i viceministeriet.
Ambassaden havde selvfølgelig  

 et behov for at være informeret om aktiviteterne på projektkontoret ved kopi  

 af  

 relevant materiale, hvorfor vi i starten anvendte ambassadens kopimaskine til  

 dette formål.
Efter et par uger fik vi instruks om, at hvis ikke  

 viceministeriet kunne stille kopifaciliteter til rådighed, måtte vi selv  

 betale  

 for kopiering af egen lomme på et privat kopieringsbureau! Jeg har forsøgt med  

 ovenstående at sandsynliggøre at påstanden om manglende fremskridt i  

 afviklingen af Miljøprogrammet er ubegrundet.
De ugentlige møder fungerede og  

 fremskridt blev løbende moniteret af ambassadens souschef, og arbejdet blev  

 endda rost.
Dette ville også blive bekræftet ved en sammenligning af  

 fremdriften i Miljøprogrammet i de fire måneder jeg fungerede som  

 chefrådgiver  

 med fremdriften de forløbne 7 måneder siden 1. september 2000.
At (B) i et parallelt  

 handlingsforløb har argumenteret for samarbejdsvanskeligheder, loyalt hjulpet  

 af den unge vikar, kan for udenforstående virke besynderligt.
Det er  

 beklageligt at han ikke professionelt har kunnet håndtere den fra starten  

 klart  

 markerede antipati mod undertegnede og målrettet valgte at gå efter  

 manden.
 Ad 2. Ulovbestemt udvidet  

 partshøring.
 ...
i.
Jeg bliver reelt  

 afskediget den 24. juli.
Som det fremgår af  

 dokumenterne i sagen blev jeg kaldt til møde hos (B) den 24. juli og fik at  

 vide at samarbejdet måtte ophøre, og jeg skulle fratræde med 4 ugers varsel  

 som  

 nævnt i kontrakten for fratrædelse i prøveperioden.
Jeg kunne få 1-2 dage til  

 at beslutte om jeg ville afskediges eller selv sige op.
Han anbefalede, at  

 jeg  

 selv sagde op da det ville se pænest ud i mine papirer.
Jeg  

 spurgte på dette  

 møde om baggrunden for afskedigelsen, hvilket han ikke ville uddybe.
Derefter  

 spurgte jeg, om han var indstillet på at finde en løsning, hvilket han ikke  

 var  

 indstillet på.
Mødet tog 5-10 minutter.
Han meddelte at hvis jeg ikke selv  

 fremsendte en opsigelse, ville jeg snarest modtage en skriftlig opsigelse.
Samtidig ophørte al  

 kommunikation med ambassaden, ugemøder blev aflyst og ambassaden begyndte  

 straks at kommunikere direkte med rådgiverne udenom mig.
Dette er ikke blevet  

 modsagt i ambassadens kommentar.
Jeg kunne derfor ikke få anden opfattelse  

 end,  

 at der var tale om en reel afskedigelse med fire ugers varsel som udtrykt af  

 (B) og forventede at modtage en skriftlig opsigelse.
Den 25. juli forsøger en af  

 rådgiverne at mægle på et møde med (B) og jeg sender et brev med tilbud om  

 forlænget prøvetid samme dag.
Dette resulterer ikke i et svar fra ambassaden.  

 Jeg meddeler selv rådgiverne og min (X)-land samarbejdspartner ambassadens  

 beslutning for at forhindre rygtedannelse.
 At sælge bil, møbler m.m.  

 samt afvikle og flytte en familie fra (X)-land til Danmark på fire uger er en  

 ret umulig opgave, men vi gik straks i gang med planlægningen og søgningen på  

 Internettet efter et job i Danmark.
 Jeg vil således fastholde mit  

 synspunkt fra min anke til Ombudsmanden om, at jeg var afskediget, og at den  

 efterfølgende partshøring blot var for at overholde Forvaltningslovens  

 bestemmelser.
ii.
Forløb af partshøring Den 31. juli får jeg et brev  

 fra Udenrigsministeriet i Danmark om, at man overvejer en  

 afskedigelse og at  

 jeg har ret til partshøring med frist til mandag 14. august.
Samtidig åbner  

 man  

 i sin formulering op for en mulig løsning i form af forlænget prøvetid.
Jeg anmoder den 1. august om  

 aktindsigt.
Da jeg ikke modtager svar, skriver Ingeniørforeningen den 9.  

 august  

 og rykker for aktindsigt samt anmoder om datoer og referater for alle de  

 møder,  

 som der refereres til i brev af 31. juli.
Da jeg fredag den 11. august ikke  

 har  

 modtaget svar fra Udenrigsministeriet i Danmark, afleveres foreløbig  

 partshøring uden aktindsigt på ambassaden, for at det kan fremsendes til  

 Udenrigsministeriet inden fristens udløb den 14. august.
Denne partshøring  

 trækkes skriftligt tilbage 14. august med henvisning til, at jeg havde fået  

 aktindsigt.
Lørdag den 12. august  

 modtager jeg kopi af brev fra Udenrigsministeriet dateret 11. august, som  

 giver  

 mig aktindsigt.
På grund af tidsforskellen må ambassaden have modtaget dette  

 brev  

 allerede tidligt den 11. august, men ikke følt sig foranlediget til at  

 informere mig da jeg afleverer min foreløbige partshøring om  

 eftermiddagen  

 samme dag.
Jeg får den 14. august efter nogen besvær udleveret kopier af  

 akterne på min sag, hvilket er rystende læsning.
Dele af materialet virker  

 som  

 et krampagtigt forsøg på blot at samle alt muligt sammen.
Da jeg ikke  

 tidligere  

 er blevet konfronteret med de enkelte dokumenter, har jeg haft vanskeligt ved  

 at ændre min arbejdsmetode.
Da jeg efter at have fået aktindsigt har kendskab  

 til de akter som er samlet sammen til ambassadens dokumentation overfor  

 Udenrigsministeriet, er det nu muligt at udarbejde en reel partshøring, som  

 afleveres den 18. august.
Det er med nogen forundring,  

 at jeg kan læse i Udenrigsministeriets svarbrev, at ambassaden allerede i fax  

 dateret 12. august har kommenteret mit partsindlæg af 11. august vel vidende,  

 at jeg i mellemtiden har fået aktindsigt, og at det afleverede  

 foreløbige  

 partsindlæg vil blive trukket tilbage.
Det står i følgebrevet.
Da den  

 ønskede  

 partshøring foreligger den 18. august, som i øvrigt er væsentlig forskellig  

 fra  

 den af 11. august giver det kun anledning til en telefonisk kontakt mellem  

 ambassaden og Udenrigsministeriet samt nogle håndskrevne notater af  

 Udenrigsministeriets  

 personelchef.
Dette viser for mig netop at hele partshøringen ikke tages  

 alvorligt.
Det virker ligeledes  

 påfaldende, at der foreligger et dokument fra ambassaden dateret 3. oktober  

 2000 - altså 5 uger efter min opsigelse - med kommentarer til den reelle  

 partshøring dateret 18. august 2000. Er man i Udenrigsministeriet blevet  

 opmærksom på, at der på sagen bør være et reelt svar på den reelle  

 partshøring  

 sådan lidt post mortem? Jeg vil ikke i detaljer gå  

 ind i de enkelte elementer i dokumenterne dateret 12. august og 3. oktober,  

 da  

 meget er berørt i partshøring og andet materiale.
I brevet dateret 12. august  

 beskriver (B) at han kontaktede Viceministeren for Miljø og informerede om  

 min  

 afskedigelse, og at hun ikke udtrykte nogen beklagelse.
Han glemmer at  

 orientere Udenrigsministeriet om, at han en uge før havde aflyst ministerens  

 planlagte underskrivelse af samarbejdsaftaler med udførende enheder og  

 flyttet  

 hele Miljøprogrammet ud af hendes ministerium.
Viceministeren orienterede mig  

 om samtalen og udtrykte forundring over opringningen, da hun ikke havde  

 ansvaret for programmet mere. (B) havde under samtalen inviteret til en  

 samtale  

 om problemerne på ambassaden, hvilket hun klart afviste, da der ikke var  

 noget  

 at tale om.
Dette blot som et eksempel på anvendelsen af fakta i (B)s  

 kommentar til Udenrigsministeriet.
Udenrigsministeriet henviser  

 ligeledes i sit brev til ambassadens fax af 12. august og anfører, at:  

 Ambassaden gennemgår de væsentligste samarbejdsproblemer, herunder  

 manglende  

 koordinering med ambassaden, manglende efterlevelse af ambassadens  

 retningslinier og en uhensigtsmæssig prioritering af arbejdsopgaverne. Som nævnt tidligere er denne  

 argumentation i direkte modstrid med de ugentlige møder med fuld enighed om  

 konklusionerne og det faktum, at jeg omkring 1. juni blev kaldt ind til  

 ambassadens souschef og fik uforbeholden ros for min måde at håndtere  

 implementering af miljøprogrammet og for de betydelige resultater, der var  

 opnået.
 Som det understøttes af  

 ovenstående forløb i sagen er det fortsat min påstand, at der aldrig har  

 været  

 tale om en reel partshøring.
 ...
Generelle bemærkninger Jeg har selvsagt overvejet,  

 hvorfor de to medarbejdere på ambassaden reagerede på den beskrevne måde.  

 Ligeledes har kollegaer såvel i som uden for Udenrigsministeriet været  

 forundret over afskedigelsen på grund af samarbejdsvanskeligheder, da jeg  

 netop  

 er kendt for at kunne facilitere og kunne virke som procesansvarlig.
Jeg har i forbindelse med  

 projektarbejde i udviklingslandene og et 2-årigt ophold i ( ) haft et endog  

 meget fint samarbejde med medarbejdere på danske ambassader.
Jeg har i den  

 forbindelse mødt en meget professionel holdning til bistandsarbejdet og et  

 ønske om at gøre en reel indsats for det pågældende land.
Som det fremgår af sagens  

 akter har Udenrigsministeriet i København i udstrakt grad haft tillid til  

 ambassadens vurdering af situationen, hvilket er en prisværdig  

 personalepolitik.
Det er dog i lyset af det forbavsende store antal  

 personalesager, netop ved ambassaden i (X)-land overraskende at  

 Udenrigsministeriet ikke tydeligere forholder sig til det reelle i sagen.  

 Ligeledes i lyset af at (C) var vikar frem til oktober 2000 og (B) alligevel  

 skulle udskiftes i december 2000, altså umiddelbart efter min afrejse.
 Det er min opfattelse af  

 forløbet, at jeg er blevet offer for personlige antipatier.
Afsluttende bemærkninger Jeg er opmærksom på, at mit  

 svar på brev af 2. juni er uheldigt og aldrig skulle være sendt i denne form.  

 I  

 en periode med meget lange arbejdsdage og weekender samt med en meget  

 begrænset  

 arbejdsmæssig støtte fra ambassaden, kan det være meget hårdt at få et brev  

 af  

 denne type med urimelige påstande.
Det er dog fortsat uforståeligt, at man  

 hver  

 uge kan have et møde på 2-3 timer med ambassadens souschef og den nye  

 medarbejder  

 i en god og konstruktiv stemning samtidig med at ambassaden fabrikerer denne  

 type af breve.
Dette udbygges i juni med systematisk udarbejdelse af interne  

 notater indeholdende fordrejninger og halve sandheder til brug for  

 dokumentation overfor Udenrigsministeriet uden at man føler anledning til at  

 konfrontere mig med disse notater og diskutere den forskellige opfattelse af  

 situationen.
Det har for mig og min  

 familie været en meget stor belastning først at blive afskediget den 24. juli  

 med 4 ugers opsigelse og påbegynde hele afviklingen i (X)-land og søgning af  

 nyt job i Danmark.
Derefter et brev den 31. juli fra Udenrigsministeriet som  

 giver håb om en revurdering samtidig med at man reelt blev frataget alt  

 ansvar  

 af ambassaden.
Endelig den 30. august en fritstillelse begrundet i tvivlsomme  

 argumenter.
Afvikling med så kort varsel  

 i (X)-land er en meget bekostelig proces med betydelige tab på salg af bil,  

 møbler m.m., usikkerheden om nyt job samt vanskeligheden ved at forklare en  

 ny  

 arbejdsgiver baggrunden for udviklingen i (X)- land.
Min hustru og jeg er  

 utroligt glade for den massive opbakning fra de andre danske rådgivere og  

 (X)-lands samarbejdspartnere.
Uden denne opbakning ville situationen have  

 været  

 næsten uoverskuelig. Jeg sendte As bemærkninger  

 til Udenrigsministeriet der den 21. juni 2001 sendte en udtalelse vedlagt  

 kommentarer fra C, B og fra ambassaden i Y-by v/souschef G.
Af udtalelsen fra  

 Udenrigsministeriet fremgår bl.a. følgende:
Afskedigelse under  

 henvisning til samarbejdsproblemer ...
Udenrigsministeriet er  

 opmærksom på, at det af ombudsmandens praksis følger, at samarbejdsproblemer  

 ikke uden videre kan angives som grundlag for en afskedigelsesbeslutning.
Der  

 kræves blandt andet, at samarbejdsproblemerne har en betydelig negativ  

 indvirkning  

 på udførelsen af arbejdsopgaverne, og at hovedskylden for  

 samarbejdsproblemerne  

 skal ligge hos den person, som søges afskediget.
Som tidligere nævnt i  

 Udenrigsministeriets skrivelse af 22. februar 2001 vurderede ambassaden i  

 (Y)-by i løbet af foråret og sommeren 2000, at (A) ikke udfyldte alle sine  

 arbejdsopgaver tilfredsstillende.
Problemerne viste sig blandt [andet] ved  

 manglende resultater indenfor Danida programmet, idet de af Danida fastsatte  

 retningslinier for programmets udførelse ikke blev fulgt.
Endvidere  

 udmøntedes  

 problemerne ved samarbejdsvanskeligheder mellem (A) og ambassadens personale  

 blandt andet i forbindelse med fastsættelse og afholdelse af relevante møder  

 med eksterne forbindelser.
Disse samarbejdsvanskeligheder medførte også, at  

 (A)  

 efter Udenrigsministeriets opfattelse ikke i tilstrækkelig grad inddrog  

 ambassaden i arbejdet med programmet.
Som eksempel kan nævnes, at  

 prioriteterne  

 for programmet ikke blev drøftet med ambassaden.
Derved blev ambassadens  

 opgave, der er at sikre en koordination af såvel sektorprogrammet som af  

 Danmarks samlede bistandsprogram til (X)-land, væsentligt vanskeliggjort.
 Ambassaden påpegede ved flere  

 lejligheder disse forhold overfor (A). Det førte imidlertid ikke til  

 ændringer  

 af chefrådgiverens arbejdsmetoder.
Efter Udenrigsministeriets  

 opfattelse havde samarbejdsproblemerne en betydelig negativ indvirkning på  

 udførelsen af Danidaprogrammet.
Hovedansvaret for samarbejdsproblemerne  

 ligger  

 efter Udenrigsministeriets vurdering hos chefrådgiveren.
I forbindelse med  

 Ombudsmandens behandling af sagen har Udenrigsministeriet indhentet  

 yderligere  

 udtalelser fra hhv. ambassaden i (Y)- by, fra ambassadens tidligere  

 repræsentationschef, sektionschef (B), Udenrigsministeriet samt fra  

 ambassadens  

 tidligere ambassadesekretær, fuldmægtig (C), Udenrigsministeriet.  

 Udenrigsministeriet kan henholde sig til de indhentede udtalelser.
I øvrigt  

 henvises til Udenrigsministeriets skrivelse af 22. februar 2001.
 Udenrigsministeriet gør  

 således fortsat gældende, at betingelserne for at træffe afgørelse om  

 afskedigelse af (A) på grund af samarbejdsvanskeligheder må anses for  

 opfyldt.
Ulovbestemt udvidet  

 partshøring I sit brev af 26. april 2001  

 gør (A) gældende, at han reelt blev afskediget den 24. juli 2000  

 og at den  

 efterfølgende partshøring blot var for at overholde  

 Forvaltningsloven.
Hertil skal bemærkes, at det  

 er Udenrigsministeriet - og ikke ambassaden - der har kompetence til at  

 træffe  

 afgørelse i spørgsmål om ansættelsesforhold, herunder ansættelse og  

 afskedigelse, for rådgivere under Danidas sektorprogrammer. (A) er bekendt  

 med  

 dette forhold, eftersom han blev ansat af Udenrigsministeriet.
Ambassaden i  

 (Y)-by traf således ikke afgørelse om afskedigelse af chefrådgiveren den 24.  

 juli 2000.
 Det følger blandt andet af  

 Ombudsmandens praksis, at der ved afskedigelser skal foretages en ulovbestemt  

 udvidet partshøring, der skal omfatte det faktiske grundlag for en  

 afskedigelse, såvel som de vurderingsmæssige elementer, der sædvanligvis  

 indgår  

 i en afskedigelsessag.
Som tidligere anført i  

 Udenrigsministeriets skrivelse af 22. februar 2001 skal ministeriet pege på,  

 at  

 ministeriet har gennemført en sådan partshøring.
Udenrigsministeriet kan dog  

 supplere sit tidligere svar med følgende: (A) tiltrådte som chefrådgiver i  

 (X)-land på miljøsektorprogrammet i marts 2000. Udenrigsministeriet bad den  

 31.  

 maj 2000 (umtel 188) ambassaden om en redegørelse om samarbejdsproblemerne.
I  

 svaret af 6. juni skriver repræsentationschefen, at der har været en del  

 vanskeligheder med (A), men at det er håbet, at skabe et  

 tilfredsstillende  

 arbejdsklima og en god arbejdsindsats for og med chefrådgiveren.
Denne  

 positive udvikling manifesterede sig ikke, jf. korrespondancen mellem  

 ambassaden og (A) i denne periode.
 Den 24. juli meddelte  

 repræsentationschefen (A) på et møde på ambassaden, at ambassaden nu havde  

 mistet forhåbningen om og tilliden til, at samarbejdsrelationerne i fremtiden  

 ville kunne finde et tilfredsstillende leje, og at det derfor var  

 repræsentationschefens indstilling, at samarbejdet med chefrådgiveren måtte  

 afbrydes, enten ved at han selv sagde op eller ved at han blev sagt op af  

 Udenrigsministeriet, jf. e-post nr. 191 af 24. juli 2000. Som anført ovenfor,  

 var der ikke tale om, at ambassaden traf afgørelse om at afskedige  

 chefrådgiveren.
 Udenrigsministeriet  

 iværksatte herefter en partshøringsprocedure som beskrevet i  

 Udenrigsministeriets skrivelse af 22. februar 2001. Efter modtagelse af  

 høringssvar (hhv. af 11. og 18. august) og ambassadens udtalelse af 12.  

 august  

 samt bekræftelse af, at denne udtalelse også dækker (A)s høringssvar af  

 18.  

 august blev sagen på dette samlede grundlag taget op til overvejelse i  

 Udenrigsministeriet.
For en chefrådgiver på et  

 sektorprogram er samarbejdet med alle parterne - modtagerlandet, ambassaden,  

 andre rådgivere m.fl. - klart en hovedopgave. (A) erkender i brev af 25. juli  

 2000 til repræsentationschefen, at han burde have håndteret sagen anderledes,  

 og erklærer -såvel i dette brev som i høringssvarene - at han var indstillet  

 på  

 at få opbygget en oprigtig samarbejdsrelation med ambassaden.
Spørgsmålet  

 var,  

 om dette kunne forventes.
Dette spørgsmål blev - sammen med en række andre -  

 drøftet i en telefonsamtale mellem ambassaden og Udenrigsministeriet den 29.  

 august 2000, jfr. notits dateret den 30. august.
Her fastholdt ambassaden  

 indstillingen fra udtalelsen af 12. august og bekræftede, at denne var gyldig  

 for partshøringerne af såvel 11. som 18. august.
Samarbejdsvanskelighederne  

 går tilbage til perioden fra (A)s tiltrædelse i foråret 2000, jf.  

 ambassadens  

 indberetning af 6. juni.
Efter samtaler og breve herom mellem ambassaden og  

 (A)  

 meddelte repræsentationschefen den 24. juli indstillingen om at afbryde  

 samarbejdet.
Efter afslutning af partshøringsproceduren blev der på dette  

 samlede grundlag truffet afgørelse om, at der ikke var andre løsninger end at  

 afbryde samarbejdet ved at afskedige (A). Udenrigsministeriet traf denne  

 afgørelse den 30. august 2000.
Sammenfattende gør  

 Udenrigsministeriet gældende, at ministeriets afgørelse om afskedigelse af  

 (A)  

 blev truffet den 30. august 2000 på grundlag af en reel partshøring, og at  

 ministeriet derfor har opfyldt såvel de formelle som de materielle krav, der  

 stilles til den ulovbestemte partshøringspligt, som gælder i forbindelse med  

 afskedigelsen af (A). Af Cs bemærkninger fremgår  

 bl.a. følgende:
Det helt centrale problem i  

 (A)s udførelse af hvervet som chefrådgiver var, at (A) i meget høj grad  

 ville  

 gennemføre Miljøsektorprogrammet ud fra egne prioriteter uden tilstrækkelig  

 involvering af relevante parter.
Dette medførte blandt andet, at ·  

  

 	  

 ambassaden ikke blev inddraget i  

 tilstrækkeligt omfang.
Et eksempel på dette er, at (A) afviste at give  

 prioritet til udarbejdelse af en arbejdsplan.
Herved afviste (A) for det  

 første  

 en instruktion fra ambassaden.
For det andet blev det yderst vanskeligt at  

 drøfte prioriteter for arbejdet, og dermed sikre at alle væsentlige punkter  

 blev prioriteret.
Forholdet vanskeliggjorde endvidere mulighederne for at  

 sikre  

 koordination på alle punkter, herunder sikre en koordineret optræden overfor  

 (X)- lands parter.
Da (A) endelig afleverede en arbejdsplan viste det sig at  

 være en plan man i længere tid havde arbejdet efter på koordinationskontoret.  

 Planen trængte i øvrigt til opdatering og udbygning.
·  

  

 	  

 nogle elementer i programmet ikke blev givet  

 tilstrækkelig prioritet.
Forholdet skal ses i sammenhæng med den  

 utilstrækkelige involvering af ambassaden.
·  

  

 	  

 (X)-land samarbejdsparterne ikke blev  

 inddraget tilstrækkeligt. (A) fandt f.eks. ikke at der skulle gives prioritet  

 til oprettelsen af Styrekomiteer.
Disse er et centralt element i et  

 sektorprogram.
Den manglende oprettelse svækkede (X)-lands ejerskab til  

 programmet, ligesom det svækkede koordinationen mellem (X)-lands involverede  

 parter.
·  

  

 	  

 centrale elementer i programdokumenter  

 uretmæssigt blev fraveget.
Der henvises bl.a. til spørgsmålet om  

 objectives  

 for undervisningskomponenten.
 ·  

  

 	  

 De samarbejdsvanskeligheder som ovennævnte  

 og andre forhold medførte mellem (A) og ambassaden betød generelt at  

 samarbejdet ikke var konstruktivt, og at megen arbejdstid gik spildt.
3. Kommentarer til (A)s  

 partsindlæg (A) anfører flere gange i sit  

 partsindlæg, at jeg var uerfaren og indikerer, at dette forhold skulle have  

 haft væsentlig betydning for samarbejdsvanskelighederne.
Jeg skal hertil  

 bemærke, at jeg fra starten i samarbejde med ambassadens souschef (G) søgte  

 et  

 konstruktivt samarbejde med (A). Der blev ikke stillet spørgsmål ved  

 (A)s  

 faglige dygtighed indenfor miljøområdet.
Som det fremgår af sagens akter  

 bevirkede en række forhold fra (A)s side imidlertid alvorlige  

 samarbejdsvanskeligheder mellem (A) og ambassaden.
 (A) giver indtryk af, at han  

 ikke havde samarbejdsvanskeligheder med ambassadens souschef (G). Dette er  

 ikke  

 korrekt.
(A) anfører i sit  

 partsindlæg, at man nåede store fremskridt med programmet i perioden.
Jeg er  

 enig i, at der i perioden blev opnået resultater.
Som nævnt ovenfor under  

 punkt  

 2 var der imidlertid en række forhold som gør, at resultaterne samlet set  

 ikke  

 kan betragtes som tilfredsstillende.
Det bemærkes endvidere, at (A) s. 2  

 anfører, at det er usagligt at tale om manglende resultater fordi man var i  

 en  

 opstartsfase, hvor rådgiverne ikke var på plads.
Hertil bemærkes, at  

 chefrådgiverens indsats er særligt væsentlig i en opstartsfase, hvor rammerne  

 omkring sektorprogrammet lægges tilrette.
At der alene skulle kunne opnås  

 resultater efter placering af rådgivere er udtryk for en forkert opfattelse  

 af  

 sektorprogramtilgangen. (A) anfører endvidere s. 4, at rådgiverne og Den  

 Nationale Koordinator på et møde kraftigt afviste, at der var manglende  

 fremskridt med programmet.
Dette er ikke korrekt.
Det er ikke korrekt, når (A)  

 s. 3-4 anfører, at der ikke var problemer på de ugentlige møder.
Der var  

 gentagne gange problemer og anmodninger fra ambassaden blev afvist.
(A) kritiserer s. 3, at han  

 ikke har fået kopi af skrivelser fra ambassaden.
Hertil bemærkes, at (A) i  

 alle  

 relevante tilfælde har modtaget kopi af korrespondance mellem ambassaden og  

 (X)- lands myndigheder.
I andre tilfælde blev (A) mundtligt holdt orienteret  

 om  

 korrespondance.
Angående de af (A) fremhævede sager bemærkes, at der i sagen  

 om  

 Industriministeriet ikke var korrespondance mellem ambassaden og  

 Industriministeriet.
I sagen om Undervisningsministeriet har ambassadens  

 kritik  

 af (A) ikke angået de opståede uoverensstemmelser med  

 Undervisningsministeriet,  

 men det forhold, at (A) overfor Undervisningsministeriet accepterede  

 ændringer  

 af objectives i programdokumentet.
(A) bemærker s. 4, at (D)  

 blev indkaldt til ambassaden og fik en alvorlig reprimande for  

 hans mail af  

 26. juli 2000. Som det fremgår af sagens akter, er det rigtigt at  

 ambassaden/undertegnede påtalte forholdet.
Der blev imidlertid ikke som  

 angivet  

 af (A) rejst trusler om, at man kunne nå til at anmode firma (Z) om at trække  

 (D) hjem.
(A) anfører s. 4, at ambassaden  

 afviste at lade Den Nationale Koordinator deltage i ugemøderne.
Det er  

 korrekt,  

 at ambassaden fandt behov for at afholde ugemøder alene med (A). I de  

 tilfælde,  

 hvor ambassaden, (A) eller Den Nationale Koordinator fandt behov derfor,  

 holdt  

 man andre møder, hvor Den Nationale Koordinator deltog.
(A) kommenterer s. 5 i  

 indlægget spørgsmålet om fotokopiering.
Da jeg kom til ambassaden, fik jeg at  

 vide, at rådgiverne ikke frit kunne kopiere på ambassaden.
Når rådgiverne  

 anmodede om at få materiale kopieret, var jeg generelt imødekommende.
Jeg  

 anførte overfor (A), at det var vigtigt at (X)-lands myndigheder sikrede  

 acceptable rammer for rådgiverne herunder mulighed for kopiering.
Jeg  

 bemærkede, at (A) skulle anmode om ambassadens involvering i spørgsmålet,  

 såfremt man ikke kunne opnå acceptable vilkår. (A) var meget tøvende med at  

 søge ambassadens assistance. (A) anfører endvidere, at rådgiverne fik  

 instruks  

 om selv at betale for kopiering.
Jeg har ikke givet en sådan instruks.
(A) nævner s. 5 Udenrigsministeriets  

 bemærkning om samarbejdsproblemer med ambassadens personale, blandt  

 andet ved  

 fastsættelse og afholdelse af møder med eksterne parter. (A) anfører,  

 at der  

 kun kan være tale om et tilfælde.
Der har været en række tilfælde, der er  

 omfattet af Udenrigsministeriets beskrivelse, hvoraf flere eksempler fremgår  

 af  

 akterne.
(A) anfører s. 7, at (B)  

 flyttede hele Miljøprogrammet ud af viceministerens ministerium.
Dette er  

 udtryk for en helt forkert opfattelse af situationen, der formentlig har  

 bidraget til at forløbet af sagen omkring underskrivelse af  

 administrationsaftaler blev så vanskeligt. (A) anfører s. 2 om samme sag, at  

 man var klar til underskrift af samarbejdsaftalerne den 20. juli 2000. Hertil  

 bemærkes at (A) i hele processen kun bidrog i meget begrænset omfang til  

 udformningen af aftalerne. Af Bs bemærkninger fremgår  

 bl.a. følgende:
 Generelt synes jeg, at (A)s  

 indlæg meget godt illustrerer kernen i de opståede samarbejdsproblemer.  

 (A)s  

 arrogante indstilling til hans nærmeste samarbejdspartnere og opdragsgivere  

 (ambassaden), og hans opfattelse af egen fuldkommenhed over for den påståede  

 inkompetence, som mesteren måtte døje.
Efter (A)s fremstilling får  

 man nærmest indtryk af, at verden først begyndte den 1. juli 2000 (da hele  

 miljørådgiver-teamet var samlet og opstartsfasen for alvor skulle begynde),  

 og  

 at han blev fyret få uger efter. (A)s arbejde med opstarten  

 begyndte  

 allerede med hans ankomst til (X)-land i marts 2000, ligesom forberedelsen af  

 miljøsektorprogrammet havde stået på i de foregående par år i samarbejde med  

 (X)-lands myndigheder.
Så vidt jeg husker (jeg har ikke sagens akter), havde  

 jeg - efter talrige klager fra mine medarbejdere, der var involveret i den  

 løbende omgang med (A) - en alvorlig samtale med (A) allerede i begyndelsen  

 af  

 maj 2000. Det var ikke en stå-skoleret/skideballe-samtale, men en urban  

 samtale, hvorunder jeg over for (A) indgående forklarede karakteren af  

 sektorprogramsamarbejdet (det nationale ejerskab, vor rådgivende funktion  

 etc.), chefrådgiverens rolle som formidler af samarbejdet, samt betydningen  

 af  

 chefrådgiverens gode og tillidsfulde samarbejde med den af mig udpegede  

 sektoransvarlige på ambassaden.
Jeg fyrede ikke (A) i juli,  

 som han giver udtryk for, idet jeg, selvom jeg var chef for ambassaden, ikke  

 havde kompetence hertil.
Jeg gav ham derimod besked om, at samarbejdet efter  

 min opfattelse måtte afbrydes, og dette ville være ambassadens indstilling  

 til  

 Udenrigsministeriet.
Beslutningen om denne indstilling var ikke let og blev  

 først truffet efter mange overvejelser og drøftelser med de medarbejdere på  

 ambassaden, som var direkte involveret i det daglige samarbejde - eller  

 mangel  

 på samme - med (A).
At årsagen til afbrydelsen af  

 samarbejdet med (A) skulle skyldes personlige antipatier er forkert.
Jeg traf  

 beslutningen om ambassadens indstilling uden glæde og uden nogen form for  

 antipati mod (A)s person.
Jeg havde oven i købet selv været med til at  

 udvælge  

 ham blandt kandidaterne til chefrådgiverstillingen i sensommeren 1999,  

 eftersom  

 jeg deltog i ansættelsespanelet.
(A)s antydninger af, at  

 ambassaden skulle have blandet sig i ansvarsfordelingen i ministeriet for  

 bæredygtig udvikling/viceministeriet for miljø (som iøvrigt ikke forekommer  

 relevant for (A)-sagen) er helt hen i vejret.
Det er rigtigt, at jeg måtte  

 bede  

 viceministeren for miljø om at afblæse undertegnelsen af nogle aftaler mellem  

 viceministeriet og underordnede, udførende enheder vedrørende elementer af  

 miljøsektorprogrammet, fordi disse aftaler ikke korrekt afspejlede  

 kompetencer  

 og ansvarsfordeling (p.g.a mangelfuld koordination om udarbejdelsen af disse  

 aftaler fra programkoordinationsenheden med ambassaden). Den efterfølgende  

 henlæggelse af ansvaret for miljøsektorprogrammet til ministeren for  

 bæredygtig  

 udvikling fra viceministeren for miljøspørgsmål var ikke resultat af noget  

 ønske eller krav fra ambassadens side, men derimod et resultat af en indre  

 magtkamp i ministeriet (hvor ministeren og viceministeren ikke tilhørte samme  

 parti). Af ambassaden v/souschef Gs  

 bemærkninger fremgår bl.a. følgende:
Det grundlæggende problem i samarbejdet med (A) var at  

 denne aldrig forsøgte at få et reelt samarbejde op at stå med ambassaden.
Han  

 var stærkt fokuseret på samarbejdet med de danske rådgivere, mens at  

 samarbejdet med såvel ambassaden og til dels med (X)-lands myndigheder lod  

 meget tilbage at ønske.
på side 2 skriver (A) at Demokratiseringsprogrammet  

 brugte fra marts 1998 til august 1998 altså 6 måneder, hvorefter det tog  

 ambassaden 12 måneder at få pengene overført til udførende enheder.
Det  

 er  

 ganske enkelt ikke korrekt.
Regeringsaftalen blev først underskrevet af  

 Udviklingsministeren den 29. juni 1998 og de første udbetalinger fandt sted i  

 august 1998. Endvidere foregik disse overførsler efter et andet og mere  

 langsommeligt, system end det som finder anvendelse i miljøsektorprogrammet.
side 3, nævnes midt på side 3 Alle chefrådgivere for  

 sektorprogrammerne i (X)-land havde vanskeligheder med at få en fælles  

 opfattelse af systemet med ambassaden, som havde en tendens til at hænge fast  

 i  

 det gamle system med rådgivere som ansvarlige projektledere.
For det  

 første,  

 har de øvrige chefrådgivere ikke givet udtryk for denne holdning overfor  

 ambassaden.
For det andet, vender (A) tingene på hovedet.
Der har jo netop  

 været tale om, at man i (X)-land har arbejdet bevidst på at Danida rådgiverne  

 ikke skulle være projektledere i traditionel forstand, men være rådgivere.  

 Det  

 gamle system var jo bl.a. kendetegnet ved at chefrådgiverne sad med  

 pengekassen.
Alle tre sektorprogrammer i (X)-land er imidlertid bygget op så  

 det er (X)-lands myndigheder der forvalter pengestrømmen.
samme side.
Her nævnes at der forelå meget begrænset  

 skriftligt materiale i sagen på ambassaden.
Hvad baseres det på? (A)  

 har jo  

 ikke haft adgang til ambassadens arkiver! Side 4, øverst. (A) nævner i første afsnit at han fik  

 referaterne godkendt af ambassaden. (A) udarbejdede ved flere lejligheder  

 referater, som ambassadesekretæren, gjorde klart ikke kunne opfattes som  

 godkendte referater, da der ikke var enighed om indholdet. (A) refererer  

 flere  

 steder til ugentlige møder mellem souschefen, ambassadesekretæren og (A). For  

 det første er det ikke rigtigt at der var ugentlige møder.
I gennemsnit var  

 der  

 tale om møder hver 2 uge.
For det andet var ikke tale om 2-3 timers møder  

 (side  

 8 nederst) men møder af max. 1 times varighed.
Hvad (A) ikke nævner var at  

 der  

 herudover var møder ca. hver 14 dag mellem ambassadens programansvarlige og  

 de  

 tre chefrådgivere.
Under disse møder blev der fastlagt procedurer og  

 overordnede ting af betydning for alle tre sektorprogrammer.
Det er  

 ambassadens  

 klare vurdering at (A) ikke fulgte op på disse beslutninger, eks. i forhold  

 til  

 udarbejdelse af samarbejdsaftaler.
Det var således chefrådgiverens ansvar at  

 lave forarbejdet for de underaftaler med (X)- lands forskellige institutioner  

 som indgår i programmet.
Ambassaden skriver kun under. (A) mente at det var  

 ambassadens ansvar, men blev ved flere lejligheder instrueret om at arbejde  

 videre med disse aftaler.
Samme side.
Ambassaden har ikke fået forelagt anmodning  

 fra (A) om at den nationale koordinator burde deltage i interne  

 koordineringsmøder på ambassaden.
Det er derfor heller ikke blevet afvist.  

 Det  

 har aldrig været praksis i forhold til sektorprogrammerne, at den nationale  

 koordinator deltager i interne koordinationsmøder på ambassaden mellem  

 chefrådgiveren og ambassaden.
Side 4 nævnes midt på siden, at ambassaden indkaldte  

 alle rådgiverne og den nationale koordinator til møde og fremførte at grunden  

 til afskedigelsen var manglende fremskridt i afvikling af programmet.
Det er  

 ikke i overensstemmelse med sandheden.
Ambassaden indkaldte først de danske  

 rådgivere til et møde og efterfølgende firma (Z) rådgiverne.
På begge møder  

 blev det anført at samarbejdet med chefrådgiveren var ophørt, at en af  

 rådgiverne  

 blev udnævnt til chefrådgiver a.i. og at der i øvrigt ikke kunne oplyses mere  

 om sagen eftersom der var tale om en personalesag.
Den nationale koordinator  

 deltog ikke i disse møder som (A) påstår.
Han blev orienteret sideløbende  

 under  

 et særskilt møde med deltagelse af ambassaden og den konstituerede  

 chefrådgiver.
Det bør imidlertid bemærkes, at den nationale koordinator ved  

 en  

 tidligere lejlighed overfor ambassaden anførte at (A) havde truet det lokale  

 personale med at de også ville blive afskediget hvis (A) måtte tage sin  

 afsked.  

 Den nationale koordinator anmodede i den sammenhæng ambassaden om at sagen  

 fik  

 en hurtig afslutning.
Side 4. (A) anfører ambassaden og jeg har i nogle  

 tilfælde været uenige om den tekniske gennemførelse af programmet.  

 Ambassaden  

 kender ikke til en sådan uenighed.
Heller ikke at (D) fra firma (Z) skulle  

 have  

 et sådant problem.
Nederst på side 9 nævnes at den anden rådgiver fra  

 firma (Z) også har været nødsaget til skriftligt at kommentere til  

 ambassaden,  

 når hun blev tvunget ud i teknisk uholdbare løsninger.
Ambassaden har  

 ALDRIG  

 modtaget skriftlige henvendelser fra pågældende rådgiver, som anfører dette.  

 Det er grebet ud i luften.Efterfølgende nævnes ambassaden har i marts  

 2001  

 anmodet firma (Z) om at trække hende hjem fra programmet.
Det er  

 ukorrekt.  

 Ambassaden har IKKE anmodet firma (Z) om at trække pågældende rådgiver hjem.  

 Sagen er, at der under et seminar i februar 2001 blev nået enighed om i  

 fremtiden at lægge mere vægt på de små og mellemstore virksomheder fremfor de  

 store  

 virksomheder hvor rådgiveren var ansat.
Efterfølgende blev  

 Udenrigsministeriet  

 (S5 og TSA6) enige med firma (Z) om at der ikke var behov for at have en  

 rådgiver i den pågældende institution ( ) og at trække rådgiveren hjem.
Hele  

 beskrivelsen baseres således på løse og ukorrekte påstande.
Sagen har  

 endvidere  

 ikke noget med (A) sagen at gøre eftersom den er fundet sted 6 mdr. efter  

 (A)s  

 fratrædelse.
(A)  

 nævner flere steder (eks. side 5 midt på siden) og side 7 (midt på) at han  

 fra  

 undertegnede har fået uforbeholden ros for sin måde at håndtere  

 miljøprogrammet på.
Sagen er den, at jeg omkring d. 23. maj 2000 kaldte (A)  

 ind  

 på mit kontor og sagde til ham, at det var på tide at holde inde med  

 konfrontationskursen overfor ambassaden.
Jeg sagde yderligere ved den  

 lejlighed, at jeg var sikker på at vi kunne bruge hans faglige  

 kvalifikationer  

 i forhold til programmer, men at det var ligeså sikkert at han (A) kunne  

 bruge  

 ambassadens kendskab til (X)-land og den politiske sammenhæng programmet  

 indgik  

 i samt kendskabet til [landets sprog].
På den baggrund appellerede jeg til at  

 få et ordentligt samarbejde op at stå.
Side  

 8 under generelle bemærkninger i lyset af det forbavsende store antal  

 personalesager.
Denne vurdering må stå for (A)s egen regning.  

 Ambassaden deler  

 ikke denne vurdering. Jeg sendte  

 Udenrigsministeriets udtalelse med bilag til A.
Den 30. august 2001 skrev A  

 herefter bl.a. således:
Jeg skal dog ikke undlade at  

 gøre opmærksom på, at en række udtalelser om samme emne er i direkte modstrid  

 med hinanden. (C) anfører på side 3 vedrørende min oplysning om, at  

 ambassaden  

 havde afvist at lade den nationale koordinator deltage i møderne, at  

 det er  

 korrekt, at ambassaden fandt behov for at afholde ugemøder alene med  

 (A) -  

 underforstået at man ikke ønskede at have den nationale koordinator med til  

 de  

 ugentlige møder, medens (G) på side 1 i sin kommentar anfører at  

 ambassaden  

 har ikke fået forelagt anmodning fra (A) om at den nationale koordinator  

 burde  

 deltage i interne koordineringsmøder på ambassaden.
Det er derfor heller ikke  

 blevet afvist. Ligeledes anfører (G) på side 1 vedrørende de ugentlige  

 møder,  

 at For det første er det ikke rigtigt at der var ugentlige møder,  

 medens (C)  

 på side 2 i sine kommentarer henviser til ... de ugentlige møder.
Ved en gennemlæsning af det  

 samlede materiale modtaget fra Udenrigsministeriet optræder der i øvrigt en  

 række udtalelser om samme emne i direkte modstrid med hinanden. (G) anfører  

 på  

 side 1 vedrørende mit samarbejde med (X)-lands myndigheder mens at  

 samarbejdet  

 med ambassaden og til dels (X)-lands myndigheder lod meget tilbage at  

 ønske.  

 (B) anfører i indberetning dateret 6 juli på side 2 Ambassaden er ikke  

 bekendt  

 med, at der skulle være problemer i forhold til chefrådgiverens (X)-landske  

 counterpart Ligeledes anfører (B) i sit notat dateret 12 august (i sine  

 kommentarer til det skriftligt tilbagekaldte høringssvar dateret 11 august)  

 at  

 på den ene side har ambassaden ikke modtaget klager fra (X)-lands  

 side.
Emnet  

 tages ikke op i den senere indberetning dateret 3 oktober.
Ligeledes anfører (G) på side  

 1 Det er ambassadens klare vurdering at (A) ikke fulgte op på disse  

 beslutninger, eks. i forhold til udarbejdelse af samarbejdsaftale. (D)  

 anfører  

 i mail af 26 juli Dette (aftalerne) var ikke på plads og såvel (G) som  

 firma  

 (Z) har påtaget sig denne opgave for Ambassaden og forsøgt at få aftalerne  

 istand.
Dette suppleres af det faktum at aftaler indeholdende budget og  

 arbejdsplaner med 12 decentrale myndigheder lå klar til underskrift den 20.  

 juli.
Det vil ligeledes fremgå af referaterne fra ugemøderne.
Disse aftaler  

 er  

 absolut nødvendige for at der kan overføres midler til de udførende  

 myndigheder  

 og startes konkrete aktiviteter.
Derudover anfører (G) på side  

 2 Heller ikke at (D) fra firma (Z) skulle have et sådant problem.  

 (D) anfører  

 i sin mail dateret 26 juli FIRMA (Z) har flere gange informeret  

 ambassaden om  

 de ringe arbejdsbetingelser.
Disse breve må være i Ambassadens arkiver.
Flere af de involverede  

 Danida rådgivere har tilbudt at kommentere sagen skriftligt.
Dette har jeg  

 frarådet, da det kunne få alvorlige konsekvenser for deres egen situation  

 jfv.  

 ambassadens trusler overfor (D) i august 2000, se skrivelse af 26. april 2001  

 side 4. Disse skriftlige indlæg ville kunne underbygge min argumentation og  

 stå  

 noget i kontrast til de vedlagte udtalelser.
Jeg har i brevet af 28. april  

 2001 forsøgt at sandsynliggøre at påstanden om manglende fremskridt i  

 afviklingen af Miljøprogrammet er ubegrundet.
De ugentlige møder fungerede og  

 fremskridt blev løbende overvåget af ambassadens souschef, hvilket fremgår af  

 dagsorden og det af ambassaden godkendte referat af de ugentlige møder.
Om den 24. juli 2000 Udenrigsministeriet fremfører  

 at jeg ikke blev fyret den 24. juli og at man har fulgt Ombudsmandens  

 praksis.
Som det fremgår af  

 dokumenterne i sagen blev jeg kaldt til møde hos (B) den 24. juli og fik at  

 vide at samarbejdet måtte ophøre, og at jeg skulle fratræde med 4 ugers  

 varsel  

 som nævnt i kontrakten for fratrædelse i prøveperioden.
Jeg kunne få 1-2 dage  

 til at beslutte om jeg ville afskediges eller selv sige op.
Han anbefalede,  

 at  

 jeg selv sagde op da det ville se pænest ud i mine papirer.
Jeg  

 spurgte på  

 dette møde om baggrunden for afskedigelsen, hvilket han ikke ville uddybe.  

 Derefter spurgte jeg, om han var indstillet på at finde en løsning, hvilket  

 han  

 ikke var indstillet på.
Mødet tog 5-10 minutter.
Han meddelte at hvis jeg  

 ikke  

 selv fremsendte en opsigelse, ville jeg snarest modtage en skriftlig  

 opsigelse.  

 Han refererede ikke til en kommende partshøring.
 Ambassadens souschef havde  

 arrangeret et koordineringsmøde for de tre programmers aktiviteter i (...)  

 Præfekturet (svarende til et amt beliggende ca. 600 km syd for (Y)-by) i byen  

 (...). Om aftenen den 24. juli samlede han rådgiverne og meddelte at jeg var  

 afskediget, hvilket jeg efterfølgende telefonisk blev informeret om fra et  

 par  

 af de deltagende rådgivere.
Samtidig ophørte al  

 kommunikation med ambassaden, ugemøder blev aflyst og ambassaden begyndte  

 straks at kommunikere direkte med rådgiverne udenom mig.
Dette er da heller  

 ikke blevet modsagt i ambassadens kommentar.
 Jeg kunne derfor ikke få  

 anden opfattelse end, at der var tale om en reel afskedigelse med fire ugers  

 varsel som udtrykt af (B) og kunne forvente at modtage en skriftlig opsigelse  

 i  

 løbet af ugen inden 1. august.
Om at have fulgt  

 Ombudsmandens praksis om ulovbestemt partshøring Det fremgår af  

 Udenrigsministeriets brev af 21. juni 2001, at Udenrigsministeriet er  

 opmærksom på, at det af ombudsmandens praksis følger, at samarbejdsproblemer  

 ikke uden videre kan angives som grundlag for en afskedigelsesbeslutning.
Det  

 kræves blandt andet, at samarbejdsproblemerne har en betydelig negativ  

 indvirkning på udførelsen af arbejdsopgaverne, og at hovedskylden for  

 samarbejdsproblemerne skal ligge hos den person, som søges afskediget. Denne opmærksomhed må være  

 opstået efter at jeg havde indbragt sagen for Ombudsmanden! Da jeg blev  

 partshørt ved brev af 31. juli 2000, stod der kun et par linier med  

 henvisning  

 til stedfundne samtaler og brevveksling med ambassaden om de alvorlige  

 samarbejdsproblemer (som gik på forholdet til (C) og min  

 uhensigtsmæssige  

 besvarelse af et brev fra ambassaden) samt at man havde noteret, at  

 ambassaden  

 havde advaret mig.
Resten af det knap een side lange brev redegør for min ret  

 til at svare, samt om hvornår dette skal foreligge.
Dette opfylder næppe  

 kravene til en ulovbestemt udvidet partshøring hvis man også vil påberåbe sig  

 dårlige resultater.
Under alle omstændigheder var det svært at vide, hvad det  

 egentlig var man skulle forsvare sig imod.
 Det er tankevækkende, at  

 først da Ombudsmanden var kommet ind i billedet og bad om en udtalelse til  

 sagen, fremkom ministeriet med argumenter om manglende resultater  

 m.v.  

 Faktisk har korrespondancen efter indbringelsen gået mere og mere på  

 Danida-programmets tidsmæssige forløb og eksempler m.v. end på de oprindelige  

 ikke nærmere beskrevne argumenter om samarbejdsproblemer i høringsbrevet -  

 efterfølgende også fra min side, da jeg jo nu pludselig fik nye klagepunkter,  

 som jeg følte mig tvunget til at forholde mig til.
Det er således fortsat min  

 påstand - og det mener jeg, at sagsforløbet hos Ombudsmanden også har vist,  

 at  

 der aldrig har været tale om en reel partshøring.
For så vidt angår  

 ambassadens  

 beføjelser, er det muligt at ambassaden har overtrådt disse ved mundtligt at  

 afskedige mig den 24. juli men det har alt andet lige virket som en reel  

 afskedigelse - også henset til, at ambassadens souschef allerede samme aften  

 offentliggjorde afskedigelsen over for en kreds af Danida-udsendte. Den 10. oktober 2001 skrev  

 Udenrigsministeriet at det kunne henholde sig til sin udtalelse af 21. juni  

 2000, og at ministeriet stadig var af den opfattelse at betingelserne for at  

 afskedige A på grund af samarbejdsvanskeligheder var opfyldt, og at  

 ministeriet  

 havde opfyldt den ulovbestemte partshøringspligt.
Ministeriet vedlagde igen  

 udtalelser fra C, B og ambassaden i Y-by v/souschef G.
Af Cs udtalelse  

 fremgår  

 følgende:
Vedrørende spørgsmålet om  

 den nationale koordinators deltagelse i ugemøderne bemærkes, at (A) og  

 undertegnede på et møde kort drøftede, om den nationale koordinator skulle  

 deltage i ugemøderne.
Jeg fandt, at der af flere årsager var behov for et  

 møde  

 alene med (A), hvilket (A) ikke erklærede sig uenig i.
Jeg bemærkede  

 samtidig,  

 at det var vigtigt, at der også blev holdt møder med deltagelse af den  

 nationale koordinator, hvilket skete ofte på ad hoc basis.
Angående betegnelsen  

 ugentlige møder bemærkes, at det var hensigten at der blev holdt  

 møder hver  

 uge.
Det skete dog, at der gik længere mellem møderne, i så fald blev sagerne  

 drøftet fra sag til sag.
Endvidere bemærkes, at (G) ikke deltog i alle møder.
 Vedrørende godkendelse af  

 referater fra ugemøder bemærkes, at jeg i april/maj 2000 skrev til (A) og  

 understregede at såfremt de enkelte referater ikke blev godkendt af  

 ambassaden  

 var de at betragte som (A)s egne noter.
(A) anfører, at al  

 kommunikation med ambassaden ophørte efter 24. juli 2001. Dette er ikke  

 korrekt.
Der vedlægges kopi af eksempler på kommunikation fra ambassaden til  

 (A):  

 Faxer af 10., 13. og 22. august 2000. Af Bs udtalelse fremgår  

 følgende:
Jeg mener i det store og  

 hele ikke, at jeg har mere at føje til, hvad jeg allerede i flere omgang har  

 oplyst om samarbejdet (og manglerne ved samme) med chefrådgiver (A) i  

 (X)-land.  

 Jeg vil dog atter anholde (A)s påstand om, at han blev fyret af mig den  

 24.  

 juli 2000 på et møde på mit kontor.
Jeg indkaldte (A) til dette møde og  

 meddelte ham, at jeg efter nøje overvejelse fandt, at samarbejdet med ham  

 måtte  

 afbrydes og at jeg ikke fandt grundlag for at give det endnu en  

 chance.
Jeg  

 ville derfor indstille til Udenrigsministeriet, at han blev afskediget, hvis  

 han da ikke selv foretrak at sige op. Af ambassaden v/souschef Gs  

 udtalelse fremgår bl.a. følgende:
Jeg har ikke deltaget i ugentlige møder med (A) og jeg  

 har aldrig godkendt referater fra disse møder.
Der var ugentlige møder mellem  

 (C) og (A), men jeg deltog kun i enkelte af disse møder.
Jeg har ikke indkaldt rådgiverne i (...) for at meddele  

 at (A) var blevet afskediget.
Da jeg fik meddelelsen om at  

 ambassadechefen  

 ville indstille til Danmark at samarbejdet burde ophøre var jeg sammen med en  

 af rådgiverne (fra et andet program). Efter aftale med (C) enedes vi om at  

 det  

 ville være mest hensigtsmæssigt at fortælle de øvrige rådgivere om sagen da  

 ambassaden havde erfaret, at (A) selv havde videreformidlet sin version af  

 mødet på ambassaden.
Jeg sagde ved den lejlighed  

 til de tilstedeværende rådgivere, at ambassaden ville indstille til Danmark  

 at  

 samarbejdet burde ophøre. Den 23. oktober 2001 meddelte  

 A mig at materialet fra Udenrigsministeriet ikke gav ham anledning til  

 yderligere bemærkninger.
Ombudsmandens udtalelse Afskedigelse på grund af samarbejdsvanskeligheder Ifølge Deres ansættelseskontrakt af 8. december 1999 kunne den i løbetiden  

 opsiges med de i funktionærloven fastsatte varsler.
Der blev for så vidt  

 angik opsigelse, i øvrigt henvist til funktionærlovens regler.
Det var ikke i  

 kontrakten særskilt aftalt at de første 3 måneder af ansættelsesforholdet  

 blev betragtet som prøvetid.
 Det følger af funktionærlovens § 2 b, stk. 1, at en opsigelse skal være  

 rimeligt begrundet i funktionærens (eller myndighedens) forhold.
Det står fast at samarbejdsvanskeligheder kan udgøre det fornødne grundlag  

 for en beslutning om afskedigelse.
Retssikkerhedsmæssige hensyn kræver dog at  

 samarbejdsproblemer ikke uden nærmere kvalifikation kan påberåbes som  

 grundlag for afskedigelse.
Det kræves for det første at samarbejdsproblemerne har en betydelig negativ  

 indflydelse på udførelsen af opgaverne det pågældende ansættelsessted.
Der  

 skal endvidere foreligge en klar forbindelse mellem samarbejdsproblemerne og  

 den person som søges afskediget, ligesom hovedårsagen til problemernes  

 opståen ikke må kunne tilskrives andre end den som søges afskediget.
Af den  

 almindelige forvaltningsretlige grundsætning om proportionalitet følger  

 yderligere at der fra den afskedigende myndigheds side skal være udfoldet  

 bestræbelser på at løse samarbejdsproblemerne ved mindre vidtgående skridt  

 end afskedigelse.
Afskedigelsesbeslutningens alvorlige karakter tilsiger samtidig at det  

 bevismæssige grundlag for tilstedeværelsen af afskedigelsesbegrundende  

 samarbejdsproblemer er særlig sikkert.
Der må således ikke kunne rejses  

 rimelig tvivl om at der rent faktisk har foreligget (uløselige)  

 samarbejdsproblemer af den ovenfor beskrevne art, jf.
Kaj Larsen mfl.,  

 Forvaltningsret (1994), s. 169, og nærmere nedenfor.
 Det følger heraf at samarbejdsproblemerne skal være konkretiseret og  

 sandsynliggjort, hvilket  

 indebærer at der efter omstændighederne må angives faktiske begivenheder som  

 kan tids- og stedfæstes, og som viser hvilke konkrete  

 samarbejdsvanskeligheder  

 der er tale om.
Det følger af det almindelige  

 forvaltningsretlige officialprincip at det er den enkelte  

 forvaltningsmyndighed  

 der har ansvaret for at en sag er tilstrækkeligt oplyst før der træffes  

 afgørelse.
I forbindelse med en beslutning om afskedigelse er sagsoplysningen  

 underlagt dette almindelige princip.
Afgørelser om uansøgt afskedigelse anses  

 i  

 almindelighed for indgribende, og kravene til undersøgelsens udstrækning og  

 til  

 sikkerheden for de relevante oplysningers rigtighed er derfor relativt høje.  

 Ved afskedigelse på grund af samarbejdsvanskeligheder er der som nævnt i  

 ombudsmandens og domstolenes praksis lagt til grund at  

 afskedigelsesbeslutningens alvorlige karakter tilsiger at det bevismæssige  

 grundlag for tilstedeværelsen af afskedigelsesbegrundende samarbejdsproblemer  

 er særlig sikkert.
Jeg henviser bl.a. til den sag der er trykt i Folketingets  

 Ombudsmands beretning for 1998, s. 502f.* Forud for en uansøgt  

 afskedigelse skal der endvidere gennemføres partshøring, jf. nærmere herom  

 nedenfor ( ).
Inden for disse rammer vil  

 afgørelsen af om der foreligger fornødent grundlag for afskedigelse på  

 grundlag  

 af samarbejdsvanskeligheder, bygge på en vurdering af en række forskellige  

 hensyn og omstændigheder.
Som ombudsmand har jeg ikke særlige forudsætninger  

 for at afveje disse forskellige hensyn og omstændigheder på en anden og bedre  

 måde end myndighederne.
Hertil kommer at ombudsmandsinstitutionen er mindre  

 egnet til at afklare bevisspørgsmål fordi ombudsmanden ikke har mulighed for  

 at  

 afhøre vidner i sagen, men behandler sagen på et skriftligt grundlag.
Påbegyndelsen af  

 afskedigelsessagen mod Dem skete kort tid efter almindelig prøvetids ophør og  

 med henvisning til episoder der for de flestes vedkommende ligger inden for  

 en  

 sådan normal prøvetid.
Jeg har overvejet om de almindelige krav til grundlag  

 for afskedigelse på grund af samarbejdsvanskeligheder i en sådan situation  

 gælder tilsvarende, eller om de i et vist omfang kan anses for lempet.
Se  

 bl.a.  

 den dom som er trykt i Ugeskrift for Retsvæsen 2000, s. 2552f.
Jeg mener dog  

 ikke at der i denne situation er grundlag for at antage at kravene skulle  

 være  

 lempet, også når henses til at der i Deres tilfælde ikke var aftalt egentlig  

 prøvetid.
Efter min gennemgang af sagen  

 mener jeg at kunne lægge til grund at der på tidspunktet for Deres  

 afskedigelse  

 forelå samarbejdsproblemer mellem Dem og en eller flere af de ansatte på  

 ambassaden  

 i (Y)-by, og at disse samarbejdsproblemer havde negativ indflydelse på  

 udførelsen af de opgaver som ambassaden skulle varetage sammen med Dem.
Der  

 er  

 i det skriftlige materiale i sagen beskrevet flere konkrete episoder og  

 begivenheder som ansatte ved ambassaden har opfattet som et udslag af  

 manglende  

 evne til at samarbejde fra Deres side.
Jeg henviser i den forbindelse bl.a.  

 til  

 de forskellige notitser udfærdiget af ambassadesekretær (C) og notitserne  

 udfærdiget af (H) og ( ).
Det er derimod min opfattelse  

 at det ikke ud fra det foreliggende materiale er utvivlsomt at hovedårsagen  

 til  

 problemerne ikke kunne tilskrives andre end Dem.
Jeg har i den forbindelse  

 bl.a. lægt vægt på erklæringerne fra Danida-rådgiverne hvori det  

 tilkendegives  

 at De blandt de øvrige medvirkende i miljøsektorprogrammet, ud over  

 ambassadens  

 folk, havde formået at opbygge en team ånd og et fantastisk godt  

 samarbejde  

 (e-mail fra D til ambassaden af 26. juli 2000). Jeg har også lagt vægt på at  

 det fra ambassadens side tilkendegives at der - i hvert fald indtil  

 afskedigelsessagen mod Dem blev indledt - ikke var problemer i samarbejdet  

 med  

 (X)-lands myndigheder, og endelig har jeg lagt vægt på Deres udtalelser om at  

 de samarbejdsproblemer som ambassaden opfattede, efter Deres mening også  

 kunne  

 tilskrives det forhold at ambassadesekretær (C) var nytiltrådt og manglede  

 erfaring inden for området.
Fra De tiltrådte i stillingen  

 som chefrådgiver, og til afskedigelsessagen mod Dem blev indledt, gik der ca.  

 4½ måned.
Det er Udenrigsministeriets opfattelse (jf. afskedigelsesbrevet og  

 udtalelserne til mig) at samarbejdsvanskelighederne gik tilbage til perioden  

 i  

 forbindelse med Deres tiltrædelse i foråret 2000, og at disse problemer trods  

 mundtlige og skriftlige advarsler fra ambassadens side i maj og juni  

 fortsatte.  

 De skriver i Deres partshøringssvar af 18. august 2000 at De ikke opfattede  

 møderne med (B) og hans breve som skriftlige advarsler, men som præcisering  

 af  

 nogle konkrete forhold.
Det er min opfattelse at  

 (B)s samtale med Dem den 25. maj 2000, sådan som den efterfølgende er  

 blevet  

 beskrevet, og hans brev til Dem af 2. juni 2000, selv om spørgsmålet om  

 samarbejdsrelationer blev berørt i begge relationer, ikke kan betragtes som  

 egentlige advarsler.
Jeg har herved lagt vægt på at der i forbindelse med  

 samtalen den 25. maj 2000 og brevet af 2. juni 2000 ikke blev tilkendegivet  

 noget om hvilken betydning det ville have for Deres fortsatte  

 ansættelsesforhold hvis ikke samarbejdsproblemerne blev løst eller blev  

 formindsket.
Først i (B)s brev af 22. juni blev det tilkendegivet - om  

 end  

 stadig ikke direkte - at det kunne få konsekvenser for ansættelsesforholdet  

 hvis ikke De tilkendegav at De ville gøre Deres bedste for at få samarbejdet  

 med ambassaden til at fungere.
Fra denne advarsel den 22.  

 juni 2000 og til afskedigelsessagen blev indledt med Udenrigsministeriets  

 partshøringsbrev af 31. juli 2000, gik der knap 1½ måned.
I dette tidsrum  

 erklærede De to gange (den 20. og den 25. juli 2000) at De ville gøre Deres  

 bedste for at få samarbejdet til at fungere, og De tilbød at man eventuelt  

 kunne forlænge prøveperioden.
Den tid De fik til at forsøge  

 at forbedre samarbejdet med ambassaden efter at De den 22. juni 2000 blev  

 advaret om konsekvenserne af fortsatte samarbejdsproblemer, var således  

 relativt  

 kort.
I den forbindelse mener jeg at det er uden betydning at afgørelsen om  

 afskedigelse blev truffet kort tid efter almindelig prøvetids ophør.
På den  

 baggrund mener jeg at det er tvivlsomt om Udenrigsministeriet som  

 ansættelsesmyndighed udfoldede fuldt tilstrækkelige bestræbelser på at løse  

 samarbejdsproblemerne ved mindre vidtgående skridt end afskedigelse, og at  

 det  

 derfor er tvivlsomt om afskedigelsen kan betragtes som proportional.
Partshøring Det er fast antaget i teori  

 og praksis at en myndigheds beslutning om afskedigelse er en afgørelse i  

 forvaltningslovens forstand.
De almindelige regler om myndigheders pligt til  

 at  

 foretage partshøring inden en afgørelse træffes, er fastlagt i  

 forvaltningslovens § 19 der har følgende ordlyd:
  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelse af den nævnte udtalelse.
Stk. 2. Bestemmelsen i stk. 1  

 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre kreds af  

 personer, virksomheder m.v., eller hvis forelæggelse af oplysningerne for  

 parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
Stk. 3. Vedkommende minister  

 kan efter forhandling med justitsministeren fastsætte regler om, at nærmere  

 angivne sagsområder, hvor bestemmelserne i stk. 2, nr. 1 eller 5, i  

 almindelighed vil finde anvendelse, ikke skal være omfattet af bestemmelsen i  

 stk. 1. Bl.a. i sager om uansøgt  

 afskedigelse på grund af samarbejdsvanskeligheder suppleres  

 forvaltningslovens  

 § 19 af en ulovbestemt retsgrundsætning om partshøring ikke blot om sagens  

 faktum, men også om sagens retlige grundlag.
Den ulovbestemte pligt indebærer  

 en pligt for myndigheden til - forinden der træffes afgørelse i sagen - i  

 almindelighed at give den ansatte en redegørelse, der efter omstændighederne  

 bør være skriftlig, for myndighedens egen (foreløbige) opfattelse af sagen,  

 og  

 herunder den retlige kvalifikation af faktum samt - for så vidt der i sagen  

 måtte være bevismæssige spørgsmål - myndighedens bevismæssige vurdering.
Der  

 kan henvises til Højesterets dom gengivet i Ugeskrift for Retsvæsen 1999, s.  

 1337, Højesterets dom af 26. marts 2002 i sag II 353/1999, Jon Andersen og  

 Elizabeth Bøggild Nielsen i Ugeskrift for Retsvæsen 1999B, s. 25f, og Kaj  

 Larsen mfl., Forvaltningsret (1994) s. 164ff.
Formålet med denne  

 partshøring er at give den ansatte lejlighed til at kommentere de oplysninger  

 om sagens faktiske omstændigheder som myndigheden vil lade indgå i grundlaget  

 for sin afgørelse.
Den ansatte vil herved have mulighed for at kommentere,  

 korrigere og supplere de foreliggende oplysninger og vil i det hele taget  

 have  

 mulighed for at redegøre for sit syn på sagen.
Den ansatte skal således have  

 adgang til at kommentere nøjagtig de oplysninger om vedkommendes udøvelse af  

 stillingen som myndigheden har tillagt vægt i forbindelse med beslutningen om  

 at varsle den pågældende afskedigelse.
Den ansatte skal have mulighed for at  

 kommentere både det faktiske og det retlige grundlag for den påtænkte  

 afskedigelse  

 før myndigheden træffer afgørelse i sagen.
I Udenrigsministeriets  

 partshøringsbrev til Dem af 31. juli 2000 blev der henvist til  

 stedfundne  

 samtaler og brevveksling med ambassaden om de alvorlige samarbejdsproblemer i  

 forbindelse med din varetagelse af stillingen som chefrådgiver ved  

 miljøsektorprogrammet i (X)-lands.
Det var ikke i brevet nærmere beskrevet  

 hvad  

 det var for nogle episoder der lå til grund for ministeriets vurdering af at  

 der forelå alvorlige samarbejdsproblemer, og der var ikke vedlagt bilag til  

 brevet.
Forvaltningslovens § 19  

 forpligter en myndighed til af egen drift at gøre parten bekendt med  

 oplysninger om sagens faktiske omstændigheder der er af væsentlig betydning  

 for  

 sagens afgørelse, inden der træffes afgørelse.
Partshøringsforpligtelsen kan  

 ikke opfyldes ved at en skrivelse fra myndigheden foranlediger parten til at  

 søge aktindsigt i sagen, og parten på den måde bliver bekendt med faktiske  

 oplysninger i sagen og får lejlighed til at kommentere disse inden der  

 træffes  

 afgørelse.
(C)s notitser af 19. maj  

 2000, 30. maj 2000 og 10. juli 2000, repræsentationschef (B)s  

 redegørelser af  

 6. juni 2000 og 24. juli 2000 til Udenrigsministeriet, (H)s notits af  

 27. juni  

 2000, ( )s notits af 6. juli 2000 og støtteerklæringerne  

 fra  

 Danida-rådgiverne af henholdsvis 26., 28. og 30. juli 2000 indeholdt alle  

 oplysninger om sagens faktiske omstændigheder.
Jeg må lægge til grund at alt  

 det nævnte materiale indgik i vurderingen af om der var grundlag for at  

 indlede  

 en afskedigelsessag mod Dem.
De blev ikke af Udenrigsministeriet gjort  

 bekendt  

 med dette materiale i forbindelse med Udenrigsministeriets partshøringsbrev  

 af  

 31. juli 2000 til Dem hvor der som nævnt blot blev henvist til  

 stedfundne  

 samtaler og brevveksling.
Jeg mener at Udenrigsministeriet burde have  

 partshørt Dem over disse oplysninger i medfør af forvaltningslovens § 19. Jeg  

 har gjort ministeriet bekendt med min opfattelse.
Efter Udenrigsministeriets  

 partshøringsskrivelse af 31. juli 2000, og efter at De den 11. august 2000  

 var  

 blevet meddelt aktindsigt i sagen, sendte repræsentationschef (B) den 12.  

 august 2000 sin samlede vurdering af sagen til Udenrigsministeriet, og den  

 30.  

 august 2000 blev der taget notat om en samtale som en medarbejder i  

 Udenrigsministeriet havde med souschef på ambassaden, (G), om bl.a.
Deres  

 høringssvar.
Dette materiale indeholdt også oplysninger vedrørende sagens  

 faktiske omstændigheder, og materialet blev ligesom det øvrige lagt til grund  

 i  

 forbindelse med afskedigelsesbeslutningen.
Heller ikke dette materiale blev  

 af  

 Udenrigsministeriet forelagt for Dem inden afgørelsen om afskedigelse blev  

 truffet den 30. august 2000. Jeg mener at Udenrigsministeriet burde have  

 partshørt Dem over oplysningerne i medfør af forvaltningslovens § 19. Jeg har  

 gjort ministeriet bekendt med min opfattelse.
 I brevet af 31. juli 2000  

 skrev ministeriet at det var de samarbejdsproblemer (jf. stedfundne samtaler  

 og  

 brevveksling) som De af ambassaden var blev advaret om kunne føre til Deres  

 afskedigelse, der gav anledning til ministeriets overvejelser om at indlede  

 en  

 afskedigelsesprocedure.
Ministeriet foretog således  

 en form for retlig kvalifikation af sagens faktum i partshøringsbrevet.  

 Imidlertid blev der ikke givet samlet skriftlig redegørelse for hvad det var  

 for faktiske forhold der gav anledning til ministeriets vurdering af at der  

 forelå samarbejdsproblemer af en sådan karakter at de kunne danne grundlag  

 for  

 en diskretionær afskedigelse.
Der forelå heller ikke en bevismæssig vurdering  

 af sagens faktum.
Ved Udenrigsministeriets partshøringsskrivelse fik De ikke  

 adgang til og mulighed for at kommentere det faktiske og retlige grundlag for  

 den påtænkte afskedigelse før Udenrigsministeriet traf afgørelse i sagen.
Det er på den baggrund min  

 opfattelse at Udenrigsministeriet også har tilsidesat den ulovbestemte pligt  

 til at foretage partshøring.
Jeg har gjort Udenrigsministeriet bekendt med  

 min  

 opfattelse.
Partshøringsreglerne anses  

 for garantiforskrifter, dvs. regler der generelt har til formål at garantere  

 afgørelsernes rigtighed.
Det følger heraf at en sådan mangel generelt bedømt  

 anses for væsentlig.
Konstateres en sådan fejl, er udgangspunktet derfor at  

 afgørelsen anses for ugyldig.
Imidlertid er det i praksis anerkendt at  

 afgørelserne kan opretholdes som gyldige hvis det kan påvises at fejlen i det  

 konkrete tilfælde ikke har haft indflydelse på afgørelsen.
 De blev inden afgørelsen blev  

 truffet, gennem Deres aktindsigtsanmodning bekendt med nogle af de  

 oplysninger  

 som ellers burde være indgået i partshøringen, og havde også lejlighed til at  

 kommentere disse oplysninger i Deres høringssvar af 18. august 2000. Jeg  

 finder  

 imidlertid ikke anledning til at foretage en endelig vurdering af hvilken  

 indflydelse partshøringsfejlen isoleret set havde på afgørelsen, jf. nærmere  

 nedenfor.
Sammenfatning Som nævnt tilsiger en  

 afskedigelsesbeslutnings alvorlige karakter at det bevismæssige grundlag for  

 tilstedeværelsen af afskedigelsesbegrundende samarbejdsproblemer er særlig  

 sikkert.
Jeg mener ikke at der i forbindelse med Udenrigsministeriets  

 afgørelse  

 om at afskedige Dem forelå et sådant særlig sikkert grundlag.
Jeg har herved  

 lagt vægt på de ovenfor beskrevne forhold vedrørende spørgsmålet om hvem  

 samarbejdsproblemerne kunne tilskrives, og spørgsmålet om hvorvidt  

 Udenrigsministeriet udfoldede tilstrækkelige bestræbelser på at løse  

 samarbejdsproblemerne ved mindre vidtgående skridt end afskedigelse.
Hertil  

 kommer at Udenrigsministeriet tilsidesatte reglerne om partshøring i  

 forbindelse med afgørelsen om afskedigelse.
 Jeg har på den baggrund henstillet  

 til Udenrigsministeriet at genoptage sagens behandling med henblik på at tage  

 stilling til konsekvenserne af det jeg har anført vedrørende grundlaget for  

 at  

 afskedige Dem på grund af samarbejdsvanskeligheder og vedrørende partshøring.
Jeg beder Dem afvente  

 resultatet af Udenrigsministeriets vurdering før De tager stilling til om der  

 er grundlag for at klage til mig. I brev af 14. oktober 2002  

 meddelte Udenrigsministeriet at der var blevet indgået forlig mellem A og  

 Udenrigsministeriet hvorefter A modtog en godtgørelse på 240.000 kr. fra  

 ministeriet til fuld og endelig afgørelse af ethvert mellemværende mellem A  

 og  

 ministeriet.
Jeg meddelte herefter A og ministeriet i breve af 24. oktober  

 2002  

 at jeg ikke foretog mig mere i sagen.
 NOTE: (*)  

 FOB 1998, s. 502.
