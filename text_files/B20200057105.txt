Bekendtgørelse om prioritering af ansøgninger om støtte til midlertidig privat oplagring af ost I medfør af § 1, stk. 1, nr. 1, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 115 af 6. februar 2020, fastsættes efter bemyndigelse i henhold til § 5, stk. 1, nr. 1, i bekendtgørelse nr. 1273 af 27. november 2017 om Landbrugsstyrelsens opgaver og beføjelser:
 § 1. Bekendtgørelsen indeholder supplerende regler til Kommissionens delegererede forordning (EU) 2020/591 af 30. april 2020.
 § 2. Ansøgningerne bliver prioriteret efter først-til-mølle-princippet, jf. dog stk. 2.
 Stk. 2. Den dag, hvor den mængde, der er tildelt Danmark, jf. bilag til Kommissionens delegerede forordning (EU) 2020/591 af 30. april 2020, opbruges, vil ansøgninger, der er modtaget denne dag og lever op til kravene i art. 1, stk. 1 og 3, art. 2, art. 3 og art. 4, stk. 3 i Kommissionens delegerede forordning (EU) 2020/591 af 30. april 2020, blive reduceret forholdsmæssigt.
 § 3. Bekendtgørelsen træder i kraft den 7. maj 2020.
