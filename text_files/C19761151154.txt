 På given foranledning har spørgsmålet om forplejning af udenlandske  

 indsatte af islamitisk troslære (muhammedanere) været drøftet med  

 statsfængslet i Vridsløselille og derefter forelagt Statens  

 Levnedmiddelinstitut.
 Det fremgår heraf, at det ud fra cirkulære om kostforplejning af 19.  

 august 1975 er muligt at indpasse morgen- og middagsmåltidet efter denne  

 troslære, hvorimod pålægssortimentet til tørkosten begrænses stærkt på grund  

 af kødpålæggets svinekødsindhold.
 Efter samråd med levnedmiddelinstituttet kan direktoratet tiltræde, at der  

 for indsatte af den nævnte troslære kan dispenseres fra cirkulære om  

 kostforplejning af 19. august 1975 og vejledning om kostforplejning af 21.  

 august 1975 for så vidt angår pålægssortimentet.
 I stedet for pålægssorter indeholdende svinekød kan der anvendes:
 Stegt okse- eller kalvekød.
 Stegt kylling.
 Bøf.
 Marinerede sild, sild i tomat/olie.
 Ost, æg.
 Tomat, banan, agurk.
 Salater.
 Det skal bemærkes, at »rødt« kød som f.eks. oksetunge, sprængt  

 oksebryst og saltkød ikke bør anvendes.
 For at undgå ensformighed og sikre en så alsidig kost som muligt anbefaler  

 levnedmiddelinstituttet, at følgende ugeskema følges:
 Supplementet er uændret.
 Genpart af skrivelsen er sendt direkte til arresthusene.
 E.B.
Ejv.
Andersen.
 Kriminalforsorgens anstalter og arresthusene.
