Det er Arbejdsministeriets opfattelse, at såfremt der er indgivet  

 ansøgning om orlov til uddannelse (og altså ikke ansøgning om optagelse på  

 uddannelsen), og denne ansøgning er modtaget og stemplet med en dato, der  

 ligger før den 1. januar 1997, så skal ansøgningen behandles efter de  

 tidligere gældende regler.
Det vil sige, at der er en formodning for, at der  

 vil kunne bevilges uddannelsesorlov til uddannelser på Danmarks  

 Sygeplejeskehøjskole på grundlag af disse ansøgninger.
Såfremt en orlovsansøgning er indgivet, modtaget og stemplet med en dato,  

 der ligger efter den 1 januar 1997, er det nødvendigt at se nærmere på,  

 hvornår uddannelsen påbegyndes.
Såfremt uddannelsen påbegyndes før den 1  

 august 1997, vil der være en formodning for, at ansøgningen vil kunne  

 godkendes, mens en ansøgning til en uddannelse med start efter 1 august 1997  

 omvendt ikke vil kunne godkendes.
 Alle orlovsansøgninger, der er afleveret og stemplet som modtaget enten  

 hos Arbejdsformidlingen, i arbejdsløshedskassen eller på uddannelsesstedet  

 efter den 1 januar 1997, skal derimod behandles efter de nugældende regler,  

 og det medfører - sålænge der ikke udbydes uddannelser efter regler svarende  

 til lov om åben uddannelse - at der skal gives afslag på uddannelsesorlov til  

 uddannelser på Danmarks Sygeplejerskehøjskole.
Selv om der måtte være bevilget uddannelsesorlov på et fejlagtigt grundlag  

 til visse af de studerende, der er startet den 1 september 1997, medfører den  

 forvaltningsretslige teori om begunstigende forvaltningsakter, at disse  

 bevillinger ikke kan trækkes tilbage, såfremt det fejlagtige grundlag ikke  

 skyldes den studerende selv.
Men det forhold, at visse studerende har fået  

 bevilget uddannelsesorlov, de egentlig ikke er berettiget til, kan ikke  

 medføre, at andre også får bevilget en uberettiget orlov.
