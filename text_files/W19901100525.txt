 Udtalt, at Registertilsynet ikke havde indvendinger imod, at der for  

 en række standardregistre til anvendelse i de enkelte politikredse,  

 fastsattes en fælles forskrift for hvert standardregister, således at denne  

 forskrift med bilag kunne sættes i kraft, henholdsvis ophæves af den enkelte  

 politimester.
Justitsministeriet rettede i beretningsåret henvendelse til  

 Registertilsynet med anmodning om en udtalelse om oprettelse af decentrale  

 edb-registre på pc'er ved de enkelte politimesterembeder.
Registertilsynet  

 modtog samtidig udkast til forskrifter for et våbenregister, et  

  kosterregistreringssystem, et døgnrapport- og alarmplansystem samt et  

  efterforskningsregister og et checkefterforskningsregister.
Forskrifterne  

 for de to  efterforskningsregistre har karakter af rammeforskrifter, som det  

 kendes fra Det Særlige  Efterforskningsregister i Straffesager, der føres hos  

  Rigspolitichefen.
Det fremgik af et medsendt notat udarbejdet af Rigspolitichefen, at  

 politimesterembederne har fået mulighed for at indkøbe pc'er til løsning af  

 opgaver, der egner sig til databehandling.  Rigspolitichefens Dataafdeling  

 udvikler i den anledning en række standardprogrampakker (registre), som  

 stilles til rådighed for politikredsene.
Dataafdelingen forventer, at der  

 efterhånden vil være 5-10 lokale edb-registre i hver politikreds eller  

 300-500 på landsplan.
 Det fremgik endvidere af notatet, at tanken var, at der skulle fastsættes  

 en fælles forskrift for hvert standardregister, således at denne forskrift  

 ved et bilag kan sættes i kraft, henholdsvis ophæves af den enkelte  

 politimester.
 Følgende fremgik af de fremsendte registerbeskrivelser:
 1.  Våbenregister.
 Registerets formål er, til brug for politiets administration af sager i  

 medfør af våben- og jagtlovgivningen, at fastholde og systematisere  

 oplysninger om indgåede ansøgninger og deklarationer, meddelte tilladelser og  

 samtykker m.v. og herved danne grundlag for varetagelsen af politiets opgaver  

 med tilsyn og kontrol inden for våben- og jagtlovgivningens område.
 2. Kosterfortegnelse- og kosterrapportsystem.
 Systemets formål er at dokumentere og fastholde detailoplysninger om  

 koster, som politiet er kommet i besiddelse af i forbindelse med undersøgelse  

 af lovovertrædelser, at registrere oplysninger om koster, som anmeldes  

 stjålet, men som endnu ikke er fundet, samt at registrere optagne kosters art  

 og findested.
 3. Døgnrapport- og alarmplansystem.
Systemets formål er, til brug for politiets operative, administrative og  

 statistikmæssige opgaver, at dokumentere hændelser, der har politimæssig  

 interesse, og som er kommet til politiets kendskab.
Formålet med  

 alarmplandelen er at registrere og løbende ajourføre politimesterens  

 alarmeringsplaner.
 4.  Efterforskningsregister.
 Registeret formål er, at tjene som internt arbejdsregister for politiet i  

 forbindelse med efterforskning af straffesager samt at udskrive statistiske  

 oplysninger.
 5. Checkefterforskningsregister.
 Registerets formål er, til brug for politiets efterforskning af sager om  

 misbrug af checks (dokumentfalsk, bedrageri, mandatsvig m.v.), at dokumentere  

 og fastholde detailoplysninger om misbrug af checks, som politiet enten er  

 kommet eller søger at komme i besiddelse af med henblik på at forfølge en  

 formodet lovovertrædelse.
Det fremgik endelig af sagen, at de decentrale  efterforskningsregistre  

 og checkefterforskningsregistre skal anvendes i forbindelse med enkeltstående  

 konkret sagsbehandling.
Det enkelte register oprettes som led i  

 efterforskningen af en konkret sag, og det skal, forinden et register  

 oprettes, ved et bilag til forskrifterne fastsættes, hvem der er  

 registeransvarlig myndighed, datoen for registerets oprettelse samt, hvad  

 sagen omhandler, jf. forskriftsudkastenes § 4, stk. 2. Bilaget fastsættes af  

 den pågældende politimester og indsendes til  Justitsministeriet,  

 Registertilsynet og  Rigspolitichefens  Dataafdeling, jf. § 4, stk. 3.
 Sagen blev behandlet på et møde i Registerrådet.
 Registertilsynet udtalte i den anledning, at man ikke havde indvendinger  

 imod, at justitsministeren godkender oprettelsen af ovennævnte registre, og  

 man henstillede, at forskrifterne fastsattes i overensstemmelse med de  

 fremsendte udkast samt de senere fremsendte rettelser og tilføjelser.
(* 1) Registertilsynets årsberetning 1990 side 51 (* 2) Oprindeligt lovbekendtgørelse nr. 621 af 2. oktober 1987.
