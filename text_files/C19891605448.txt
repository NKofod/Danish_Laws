§ 1 Som en forsøgsmæssig ordning fastsættes følgende bestemmelser vedrørende  

 betaling af udstillingsvederlag til bildende kunstnere for udlån af egne  

 værker.
Af arrangører af kunstudstillinger betales til kunstnere, som udlåner  

 egne værker til brug for udstillingerne, et vederlag, der er fastsat til 12  

 pct. om året af det af kunstneren udfærdigede værks værdi.
Ordningen udløber  

 med udgangen af 1990.
Stk. 2.  Kunstværkets værdi fastsættes ved skriftlig  

 aftale mellem udstillingsarrangøren og kunstneren.
Såfremt den samlede værdi  

 af en enkelt kunstners til en udstilling udlånte værker overstiger 500.000  

 kr., betales der dog kun 12 pct. af 500.000 kr. svarende til et  

 udstillingsvederlag pr. måned på maksimalt 5.000 kr.
Stk. 3.  Mindsteperioden for udstillingsvederlagets  

 beregning udgør 1 måned.
Perioden regnes fra det tidspunkt, hvor kunstneren  

 afsender værket, og til han modtager det tilbage.
Vederlagsbetalingen skal  

 udover reglen i stk. 2 omfatte et engangsgebyr til kunstneren på 750 kr.  

 uanset antallet af udlånte værker til den pågældende udstillingsarrangør.
 Stk. 4.  Vederlæggelsen for  

 ruminstallationer/environments, skitser, forstudier og lignende sker efter  

 særlig aftale i hvert enkelt tilfælde indenfor rammerne i stk. 2.
§ 2 Berettigede til vederlag er nulevende bildende kunstnere, herunder  

 kunstnerisk arbejdende fotografer, kunsthåndværkere og formgivere, der er  

 danske statsborgere, eller som varigt virker som kunstnere i Danmark.
 Stk. 2.  De pågældende skal, for at kunne opnå betaling  

 af vederlag, være professionelle kunstnere.
 Stk. 3.  Vejledende for, om en udstiller er professionel  

 kunstner, kan være medlemskab af Kunstnersamfundet, Billedkunstnernes  

 Forbund, Danske Kunsthåndværkeres Landssammenslutning eller Industrielle  

 Designere i Danmark eller gennemført uddannelse på Kunstakademiets  

 billedkunstskoler.
§ 3 Omfattet af vederlagsordningen er alene kunstnernes orginalværker, som  

 ikke er afhændet til trediemand.
§ 4 Vederlagsordningen gælder for udstillinger arrangeret af:
 Kulturministeriet.
 De Statslige Museer.
 Udstillingsbygningen ved Charlottenborg.
 Kunstindustrimuseet.
 Komiteen for Internationale Kunstudstillinger.
 Sammenslutningen af Danske Kunstforeninger.
 Gymnasiernes Vandreudstilling.
 Seminariernes Vandreudstilling.
 Stk. 2.  Vederlagsordningen omfatter udstillinger af  

 dansk kunst, der afholdes såvel i Danmark som i udlandet.
 Stk. 3.  Offentlige udstillinger, der arrangeres af  

 gallerier og kunstnersammenslutninger eller kunstnere selv, er ikke omfattet  

 af vederlagsordningen.
§ 5 De i § 4 nævnte institutioner mv. modtager inden for en årlig bevilling et  

 særligt beløb til hel eller delvis dækning af udgiften til  

 udstillingsvederlag.
Vederlagspligten påhviler udstillingsarrangøren.
§ 6 Ordningen har virkning fra 1. januar 1989. Det hidtidige reglement  

 vedrørende udstillingsvederlag ophæves.
 Kulturministeriet, den 1. januar 1989.
 P.M.V.
