Resumé Tandlægerne A og B klagede over, at Dagpengeudvalget (DPU) havde  

 stadfæstet et afslag fra X Kommune på deres anmodning om fuld aktindsigt i en  

 verserende sag om refusion af dagpenge vedrørende deres klinikassistent C,  

 der  

 havde været sygemeldt i længere tid.
A og B anmodede om partsaktindsigt i  

 sagen, efter at X Kommune havde meddelt A og B, at C ikke længere opfyldte  

 betingelserne for at modtage sygedagpenge, og at dagpengerefusionen som følge  

 heraf ophørte.
DPU havde som begrundelse for afslaget på fuld aktindsigt  

 henvist, dels til hensynet til C's rent personlige forhold, jf.  

 forvaltningslovens § 15, stk. 1, dels til bestemmelserne i forvaltningslovens  

 §  

 12, stk. 1, nr. 1 og stk. 2, om interne arbejdsdokumenter.
Ombudsmanden udtalte, at myndighederne med rette havde behandlet  

 A's og B's anmodning om aktindsigt efter reglerne om partsaktindsigt i  

 forvaltningsloven.
Endvidere var han enig i, at det forhold, at DPU - til  

 brug  

 for en prøvelse af om A og B havde krav på aktindsigt - havde rekvireret  

 sagens  

 akter, ikke i sig selv medførte, at det pågældende materiale mistede sin  

 karakter af interne dokumenter, jf. forvaltningslovens § 12, stk. 1. Om DPU's  

 henvisning til bestemmelsen i forvaltningslovens § 15 bemærkede ombudsmanden,  

 at en anvendelse af denne bestemmelse forudsætter, at myndigheden foretager  

 en  

 konkret afvejning af de modstående hensyn, og at myndigheden således ikke kan  

 nægte en part aktindsigt ud fra mere generelle overvejelser om  

 skadevirkningerne ved at give aktindsigt.
Ombudsmanden udtalte, at DPU ikke i  

 den konkrete sag havde konkretiseret og underbygget, hvilke skadevirkninger  

 der  

 ville være forbundet med at imødekomme den foreliggende begæring om  

 aktindsigt.  

 Ombudsmanden bemærkede i den forbindelse blandt andet, at hverken kommunen  

 eller DPU havde indhentet en udtalelse fra C om karakteren og vægten af de  

 interesser, som hun måtte have i, at der ikke blev meddelt aktindsigt i det  

 pågældende materiale.
Ombudsmanden anså det herefter ikke for godtgjort, at  

 DPU's afgørelse var truffet på grundlag af en fyldestgørende efterprøvelse  

 af,  

 om X Kommunes afslag var meddelt på grundlag af en konkret vurdering som  

 foreskrevet i forvaltningslovens § 15. Ombudsmanden henstillede til DPU at  

 undergive sagen en fornyet behandling. (J. nr. 1991-2332-020).
 Afslag på partsaktindsigt i en sag om refusion af  

 sygedagpenge.
 Dansk Tandlægeforening klagede over Dagpengeudvalgets afgørelse  

 af 24. oktober 1991. Ved afgørelsen stadfæstede udvalget et afslag fra X  

 Kommune på en anmodning fra foreningens medlem, tandlægerne A og B ApS, om  

 fuld  

 aktindsigt i en verserende sag om refusion af dagpenge.
Efter det oplyste ansatte tandlægerne A og B ApS den 1. august  

 1990 C  

 som klinikassistent.
Den 30.  

 april 1991 blev C sygemeldt.
Af sagens akter fremgik bl.a., at C i lægeerklæring af 1. maj  

 1991 blev vurderet uarbejdsdygtig i længere tid på grund af sygdom.
I  

 erklæring  

 af 24. maj 1991 blev hun vurderet fortsat uarbejdsdygtig i 5 uger på grund af  

 sygdom.
 Tandlægerne A og B ApS anmodede herefter X Kommune om  

 dagpengerefusion for perioden fra den 30. april til den 28. juni 1991.
 I lægeerklæring af 27. juni 1991 blev C vurderet fortsat  

 uarbejdsdygtig i 2-3 måneder, og i erklæring af 17. juli 1991 blev hun  

 vurderet  

 fortsat uarbejdsdygtig i 2 måneder fra den 22. juli 1991.
 Den 18. juli 1991 fremsendte C's læge en attest vedrørende  

 uarbejdsdygtighed til X Kommune.
 Tandlægerne A og B ApS anmodede den 31. juli 1991 X Kommune om  

 refusion af dagpenge for perioden fra den 1.- 31. juli 1991.
 Den 7. august 1991 udfyldte X Kommune opfølgningsskema over  

 sagen.
 I skrivelse til tandlægerne A og B ApS af 8. august 1991  

 meddelte X Kommune bl.a. følgende:
 "...
 Efter en samlet vurdering af de indkomne oplysninger, har  

 social- og sundhedsforvaltningen konkluderet, at sikrede ikke længere  

 opfylder  

 betingelserne for at modtage sygedagpenge, jf. §§ 1 og 5 i dagpengeloven,  

 hvoraf fremgår at dagpenge ydes som erstatning for tab af indtægt ved  

 uarbejdsdygtighed på grund af sygdom.
 Konsekvensen af den nævnte konklusion er, at dagpengerefusion  

 til Dem ophører den 11/8-91.
..." I skrivelse af 14. august 1991 anmodede Dansk Tandlægeforening X  

 Kommune om partsaktindsigt i sagen.
I skrivelsen anførte foreningen bl.a.  

 følgende:
 "...
Anmodningen om aktindsigt fremsættes derfor med henblik på at  

 vurdere, om tandlægerne som arbejdsgivere for (C) skal klage i sagen.
Jeg  

 beder  

 Dem om at fremme sagen så hurtigt som muligt." I skrivelse til foreningen af 21. august 1991 meddelte kommunen  

 bl.a. følgende:
 "...
 Vedrørende anmodningen om aktindsigt fremsendes vedlagt kopi af  

 DP201, DP202, 2 stk. registerudskrift, samt forvaltningens skrivelse af  

 8.8.1991.
 Følsomme akter, herunder lægeerklæring samt journalark  

 vedrørende sikrede (C's) rent private forhold er undtaget af aktindsigten med  

 henvisning til § 15 i forvaltningsloven.
 Af § 15 i forvaltningsloven fremgår, at retten til aktindsigt  

 kan begrænses i det omfang partens interesse bør vige for afgørende hensyn  

 til  

 den pågældende selv.
..." I skrivelse af 3. september 1991 indbragte foreningen kommunens  

 afgørelse for Dagpengeudvalget.
 I en skrivelse til foreningen af 24. oktober 1991 meddelte  

 Dagpengeudvalget, at udvalget under et møde den 11. oktober 1991 havde  

 truffet  

 følgende afgørelse:
 "Der meddeles aktindsigt i blanket LÆ350, bortset fra de  

 punkter, der vedrører lønmodtagerens rent private forhold, som undtages under  

 henvisning til forvaltningslovens § 15, stk. 1.
Der meddeles afslag på aktindsigt i kommunens interne  

 arbejdsdokumenter - journalark og opfølgningsskema - da der ikke findes  

 grundlag for at fravige undtagelsesretten, da akterne ikke indeholder  

 oplysninger om sagens faktiske omstændigheder, der er af  

  

 væsentlig betydning  

  

 for sagens afgørelse, jf. forvaltningslovens §  

 12, stk. 1, nr. 1 og stk. 2." Under myndighedernes behandling af sagen og i klagen til mig  

 gjorde foreningen gældende, at  

  

 arbejdsgiveren er  

 part i sagen, at  

  

 arbejdsgiverens  

 klageadgang er illusorisk, hvis forvaltningslovens § 15 udelukker aktindsigt  

 i  

 lægeerklæringer og journalark vedrørende (C's) rent personlige forhold, og at  

  

 forvaltningslovens  

 § 12, stk. 1, nr. 1, og stk. 2 er uanvendelig, da der ikke er tale om interne  

 arbejdsdokumenter, men om indhentede lægelige og sociale oplysninger, jf.  

 brevet af 8. august 1991 fra X Kommune.
I anledning af foreningens klage anmodede jeg Dagpengeudvalget  

 om en udtalelse efter forud indhentet erklæring fra X Kommune.
Derudover  

 anmodede jeg om udlån af sagens akter, herunder de akter hvori der blev  

 meddelt  

 afslag på aktindsigt.
 I udtalelse af 26. marts 1992 anførte X Kommune bl.a. følgende:
 "...
Forvaltningen er fortsat af den opfattelse, at sikredes  

 arbejdsgiver ikke har ret til at få aktindsigt i sikredes personlige forhold,  

 dvs. de lægelige oplysninger indeholdende diagnose, behandling m.v. samt  

 sikredes sociale forhold, hvorfor aktindsigten er blevet begrænset jvf.  

 bestemmelserne i forvaltningslovens § 15." I udtalelse af 19. maj 1992 anførte Dagpengeudvalget bl.a.  

 følgende:
 "...
 Kommunen har givet aktindsigt i blanketterne dp 201 (anmeldelse  

 af fravær og evt. anmodning om refusion) og dp 202 (anmodning om  

 dagpengerefusion).
 Dagpengeudvalget har herudover givet delvis aktindsigt i blanket  

 LÆ350 (Attest vedrørende uarbejdsdygtighed), idet Udvalget har undtaget  

 oplysninger vedrørende lønmodtagerens rent private forhold, dvs. oplysninger  

 vedrørende helbredsforholdene, fra aktindsigten efter forvaltningslovens §  

 15,  

 stk. 1.
 Dagpengeudvalget har således vurderet, at arbejdsgiverens  

 interesse i at kunne benytte kendskab til disse oplysninger må vige for  

 hensynet  

 til lønmodtagerens interesse i hemmeligholdelse af rent private forhold.
 I den konkrete sag har Dagpengeudvalget desuden lagt vægt på, at  

 oplysningerne om, at lønmodtageren var uarbejdsdygtig i arbejdet hos  

 arbejdsgiveren men ikke i andre arbejdsforhold måtte være tilstrækkeligt  

 grundlag for varetagelse af arbejdsgiverens interesse i sagen, herunder  

 vurdering af om der var grundlag for at anke kommunens afgørelse.
Det kan oplyses, at det normalt antages, at arbejdsgivere ikke  

 har ret til at få oplysning om diagnose eller andre helbredsoplysninger  

 vedrørende en sygemeldt medarbejder.
Den lægeerklæring, som normalt anvendes  

 ved lønmodtagerens dokumentation af sygefravær overfor arbejdsgiveren,  

 indeholder således heller ikke rubrik til afgivelse af helbredsoplysninger  

 bortset fra oplysninger om uarbejdsdygtighed samt om uarbejdsdygtigheden  

 skyldes sygdom, graviditet eller fødsel.
 Dagpengeudvalget har efter forvaltningslovens § 12, stk. 1  

 undtaget kommunens interne arbejdsdokumenter - journalark og opfølgningsskema  

 -  

 fra aktindsigt.
 Dagpengeudvalget har ved afgørelsen lagt til grund, at der  

 fortsat er tale om interne arbejdsdokumenter, selv om disse er oversendt til  

 Udvalget, idet oversendelsen alene er sket som led i behandling af klagen  

 over  

 kommunens afgørelse om delvis afslag på aktindsigt.
 Der forekommer efter Dagpengeudvalgets opfattelse ikke  

 oplysninger i de interne arbejdsdokumenter vedrørende sagens faktiske  

 omstændigheder, som er af væsentlig betydning for sagens afgørelse, og som  

 derfor kunne begrunde ret til aktindsigt efter forvaltningslovens § 12, stk.  

 2.
Dagpengeudvalget har afslået at tillægge anken opsættende  

 virkning.
Udvalget har oprindelig tolket anmodningen om opsættende virkning  

 som  

 en anmodning om opsættende virkning med hensyn til effektuering af (X)  

 Kommunes  

 afgørelse af 8. august 1991 om ophør af dagpengerefusion til arbejdsgiveren.  

 Det synes nu at fremgå, at klageren har ønsket suspension af fristen for anke  

 over afgørelsen, mens sagen om aktindsigt var under behandling.
Det kan i den anledning oplyses, at Udvalget er indstillet på,  

 at ankefristen suspenderes fra det tidspunkt, hvor anmodning om aktindsigt  

 blev  

 indgivet til kommunen og indtil Folketingets Ombudsmands endelige udtalelse i  

 sagen foreligger." Udtalelserne blev forelagt for foreningen, hvorefter foreningen  

 i skrivelse af 25. juni 1992 fremkom med nogle bemærkninger vedrørende  

 indholdet af X Kommunes afgørelse af 8. august 1991. Foreningens skrivelse  

 blev  

 fremsendt til Dagpengeudvalget, der i skrivelse af 13. august 1992 meddelte,  

 at  

 udvalget ikke havde yderligere bemærkninger, idet udvalget alene havde  

 truffet  

 afgørelse vedrørende aktindsigtsspørgsmålet.
 I en skrivelse til Dansk Tandlægeforening udtalte jeg herefter  

 følgende:
 "Den foreliggende sag rejser tre problemstillinger:
 Er tandlægerne (A og B) ApS' anmodning om aktindsigt  

 med rette behandlet i henhold til forvaltningsloven.
 Kan tandlægerne (A og B) ApS nægtes aktindsigt i (X)  

 Kommunes journalark og oplysningsskema under henvisning til  

 forvaltningslovens  

 § 12, stk. 1.
 Kan aktindsigt nægtes i de dele af attesten vedrørende  

 uarbejdsdygtighed (LÆ 350), der indeholder oplysninger om (C's) diagnose  

 m.v.,  

 jf. forvaltningslovens § 15, stk. 1.
 Ad 1. Om  

 forvaltningslovens anvendelighed i sagen:
Efter bestemmelserne i forvaltningsloven har en part i en  

 afgørelsessag en særlig vidtgående adgang til aktindsigt (jf. lovens kap. 4),  

 sammenlignet med den adgang til aktindsigt, som i øvrigt gælder for enhver i  

 henhold til offentlighedsloven.
Den vidtgående adgang til aktindsigt for en  

 part er navnlig begrundet i hensynet til partens retssikkerhed.
Efter  

 forvaltningslovens bestemmelser skal en part i en afgørelsessag i  

 almindelighed  

 gøres bekendt med det fulde faktiske grundlag for en påtænkt negativ  

 afgørelse  

 og have lejlighed til at kommentere det, inden afgørelsen træffes, således at  

 parten fuldt ud har mulighed for at varetage sine interesser i sagen, jf.  

 herved nærmere lovens bestemmelser om partshøring og partsaktindsigt.
 Ved en stillingtagen til en anmodning om aktindsigt er det  

 derfor af afgørende betydning for omfanget af ansøgerens ret til aktindsigt,  

 hvorvidt anmodningen skal behandles i henhold til forvaltningsloven eller i  

 henhold til offentlighedsloven.
 Det fremgår af de foreliggende oplysninger, at tandlægerne (A og  

 B) ApS' lønudbetaling til (C) fortsatte uændret under hele fraværsperioden  

 fra  

 den 30. april 1991, og indtil hun fratrådte den 16. august 1991.
En ansat, der modtager fuld løn under sygdom, har ikke ret til  

 (tillige) at modtage sygedagpenge efter sygedagpengeloven.
Derimod har en  

 arbejdsgiver, der yder løn under fravær som følge af sygdom, efter  

 sygedagpengelovens § 26, stk. 1 ret til efter ansøgning at få udbetalt de  

 dagpenge, som den sikrede ellers ville have ret til fra kommunen.
 (X) Kommune modtog sådanne ansøgninger fra tandlægerne (A og B)  

 ApS den 1. juli og 2. august 1991. X Kommune tog stilling til disse  

 ansøgninger  

 i sin afgørelse i skrivelsen af 8. august 1991.
 På denne baggrund må tandlægerne (A og B) ApS efter min  

 opfattelse utvivlsomt anses for part i sagen, der er en afgørelsessag.  

 Myndighederne har således med rette behandlet tandlægeforeningens anmodning  

 om  

 aktindsigt i henhold til forvaltningsloven.
 Ad 2. Forvaltningslovens §  

 12:
 Dagpengeudvalgets afslag på at meddele (A og B) ApS aktindsigt i  

 (X) Kommunes journalark og opfølgningsskemaet blev truffet på grundlag af  

 bestemmelsen i forvaltningslovens § 12, stk. 1, nr. 1, og stk. 2.  

 Bestemmelserne er sålydende:
"  

  

 § 12.  

  

 Retten  

 til aktindsigt omfatter ikke en myndigheds interne arbejdsdokumenter.
Som  

 interne arbejdsdokumenter anses 1) dokumenter, der udarbejdes af en myndighed til eget brug ved  

 behandlingen af en sag, ...
Stk. 2.  

  

 Oplysninger  

 vedrørende sagens faktiske omstændigheder, der er af væsentlig betydning for  

 sagens afgørelse, og som alene indeholdes i interne arbejdsdokumenter, skal  

 uanset bestemmelsen i stk. 1 meddeles i overensstemmelse med reglerne i dette  

 kapitel." Jeg er enig med Dagpengeudvalget i, at journalarkene og  

 opfølgningsskemaet er interne arbejdsdokumenter, jf. lovens § 12, stk. 1, nr.  

 1, og at de på tidspunktet for Dagpengeudvalgets afgørelse i skrivelsen af  

 24.  

 oktober 1991 havde bevaret deres interne karakter.
Den omstændighed, at  

 Dagpengeudvalget rekvirerede de pågældende interne arbejdsdokumenter til brug  

 for en prøvelse af, om (A og B) ApS havde krav på aktindsigt i dokumenterne,  

 medfører ikke i sig selv, at det pågældende materiale mister sin karakter af  

 interne dokumenter, jf. forvaltningslovens § 12, stk. 1. Jeg henviser i den  

 forbindelse til ombudsmandens udtalelse refereret i FOB 1978, s. 400, (...).  

 Endvidere henviser jeg til, at Dagpengeudvalget ikke tillige havde rekvireret  

 eller modtaget de pågældende dokumenter til brug for en ankebehandling af (X)  

 Kommunes realitetsafgørelse i skrivelsen af 8. august 1991, idet denne ikke  

 var  

 påklaget.
I givet fald ville dokumenterne have haft mistet deres interne  

 karakter.
 Det er Dagpengeudvalgets opfattelse, at de interne dokumenter  

 ikke indeholder oplysninger vedrørende sagens faktiske omstændigheder, som er  

 af  

 væsentlig betydning for sagens afgørelse, jf. forvaltningslovens § 12, stk.  

 2.  

 Jeg går herved ud fra, at udtalelsen sigter til sådanne oplysninger, som ikke  

 fremgår af sagens øvrige akter, jf. ordene "alene indeholdes" i §  

 12,  

 stk. 2.
Denne opfattelse må jeg umiddelbart stille mig undrende overfor.  

 Journalarket indeholder f.eks. et notat af 7. august 1991 om (C's) personlige  

 fremmøde samme dag.
Endvidere er der samme dag foretaget notat om en  

 telefonsamtale med (C's) egen læge.
Oplysninger fra disse notater forekommer  

 at  

 have været væsentlige for (X) Kommunes afgørelse i skrivelsen af 8. august  

 1991.
 De centrale oplysninger i de to notater angår imidlertid (C's)  

 helbredsmæssige forhold, dvs. oplysninger som myndighederne i øvrigt har ment  

 at kunne undtage i henhold til forvaltningslovens § 15. Jeg går herefter ud  

 fra, at bestemmelsen i forvaltningslovens § 12, stk. 2, ikke i sig selv har  

 været afgørende for Dagpengeudvalgets afslag på aktindsigt i de interne  

 dokumenter.
 Ad 3. Forvaltningslovens §  

 15:
 Myndighedernes afslag på at meddele (A og B) ApS aktindsigt i  

 hele attesten vedrørende uarbejdsdygtighed (LÆ 350) blev truffet på grundlag  

 af  

 bestemmelsen i forvaltningslovens § 15, der bl.a. er sålydende:
§ 15.  

  

 Retten til  

 aktindsigt kan i øvrigt begrænses, i det omfang partens interesse i at kunne  

 benytte kendskab til sagens dokumenter til varetagelse af sit tarv findes at  

 burde vige for afgørende hensyn til den pågældende selv eller til andre  

 private  

 eller offentlige interesser, herunder ...
Stk. 2.  

  

 Gør hensyn som  

 nævnt i stk. 1 sig kun gældende for en del af et dokument, skal parten gøres  

 bekendt med dokumentets øvrige indhold." I bemærkningerne til bestemmelsen (Folketingstidende 1985/86,  

 tillæg A, spalte 140-142) er bl.a. anført følgende:
 "...
 Den gældende offentlighedslovs § 10, stk. 1, bygger på det  

 hovedsynspunkt, at de hensyn, der begrunder reglerne om partens aktindsigt,  

 er  

 af en så betydelig vægt, at partens ret til at blive gjort bekendt med  

 dokumenterne i sin egen sag kun bør vige, hvis der efter et konkret skøn i et  

 foreliggende tilfælde er nærliggende fare for, at private eller offentlige  

 interesser vil lide skade af væsentlig betydning, dersom begæringen  

 imødekommes.
 Efter Justitsministeriets opfattelse bør dette hovedsynspunkt  

 fastholdes, og bestemmelserne herom i den gældende lovs § 10 foreslås derfor  

 videreført uden væsentlige ændringer.
..." Bestemmelsen i § 15 forudsætter, at vedkommende myndighed  

 foretager en konkret afvejning af de modstående hensyn.
Myndigheden kan  

 således  

 ikke nægte parten aktindsigt ud fra mere generelle overvejelser om  

 skadevirkningerne ved at give aktindsigt med hensyn til oplysninger af en  

 bestemt karakter.
Derudover fremgår det af bestemmelsen og forarbejderne, at  

 undtagelseshjemlen skal administreres med tilbageholdenhed.
Anvendelsen af  

 udtrykket "afgørende hensyn" tilsigter netop at tilkendegive, at  

 oplysning kun kan nægtes, hvor der er nærliggende fare for, at privates eller  

 offentliges interesser vil lide skade af væsentlig betydning, hvis begæringen  

 imødekommes.
 Også ved afgørelsen af, om bestemmelsen giver mulighed for at  

 nægte en part oplysning om en anden part eller privat persons helbredsmæssige  

 og sociale forhold, gælder det, at oplysningerne herom kun kan  

 hemmeligholdes,  

 for så vidt der i det konkret foreliggende tilfælde er nærliggende fare for,  

 at  

 privates interesser vil lide skade af væsentlig betydning, hvis oplysningerne  

 meddeles.
I udtalelsen til mig af 19. maj 1992 har Dagpengeudvalget som  

 grundlag for ikke generelt at tilsidesætte (X) Kommunes afslag henvist til,  

 "... at oplysningerne om, at lønmodtageren var uarbejdsdygtig i arbejdet  

 hos arbejdsgiveren men ikke i andre arbejdsforhold måtte være tilstrækkeligt  

 grundlag for varetagelse af arbejdsgiverens interesse i sagen, herunder  

 vurdering  

 af om der var grundlag for at anke kommunens afgørelse." Derudover  

 henviste Dagpengeudvalget til, "... at det normalt antages, at  

 arbejdsgivere ikke har ret til at få oplysning om diagnose eller andre  

 helbredsoplysninger vedrørende en sygemeldt medarbejder." Ud over Dagpengeudvalgets tilkendegivelse om, at (A og B) ApS -  

 i de udleverede akter - havde tilstrækkeligt grundlag til at varetage sine  

 interesser, foreligger i sagen som nævnt ingen oplysninger om grundlaget for  

 afslaget ud over den helt generelle betragtning, at arbejdsgivere normalt  

 antages ikke at have adgang til medarbejderes diagnoser og helbredsmæssige  

 oplysninger.
Dagpengeudvalget har således hverken over for Dansk  

 Tandlægeforening eller i udtalelsen til mig konkretiseret og underbygget,  

 hvilke  

 skadevirkninger der vil være forbundet med at imødekomme den foreliggende  

 begæring om aktindsigt i attesten.
Endvidere har hverken kommunen eller  

 Dagpengeudvalget efter de foreliggende oplysninger indhentet en udtalelse fra  

 (C) om karakteren og vægten af de eventuelle interesser, som hun måtte have  

 imod, at der gives tandlægerne (A og B) ApS aktindsigt i  

 helbredsoplysningerne.
 På det foreliggende grundlag kan jeg herefter ikke anse det for  

 godtgjort, at Dagpengeudvalgets afgørelse er truffet på grundlag af en  

 fyldestgørende efterprøvelse af, om (X) Kommunes afslag er meddelt på  

 grundlag  

 af en konkret vurdering som foreskrevet i forvaltningslovens § 15.
 Jeg har gjort Dagpengeudvalget bekendt med min opfattelse, og  

 jeg har samtidig henstillet til udvalget at undergive sagen en fornyet  

 behandling i overensstemmelse med de synspunkter, der er anført ovenfor.
 Jeg har anmodet Dagpengeudvalget om oplysning om, hvad der  

 videre sker i sagen.
..." Den 25. juni 1993 traf Dagpengeudvalget en ny afgørelse i sagen.  

 Af Dagpengeudvalgets afgørelse fremgik det, at spørgsmålet om aktindsigt  

 havde  

 været forelagt C, som havde nægtet at give sit samtykke til aktindsigt.
C  

 havde  

 ikke begrundet sit ønske om, at oplysningerne blev undtaget fra aktindsigt.
 Dagpengeudvalget havde efter den fornyede vurdering fundet, at  

 der burde være givet aktindsigt i hele punktet benævnt "Supplerende  

 oplysninger" i blanket LÆ 350, idet Dagpengeudvalget ikke fandt, at der  

 her indgik oplysninger om helbredsforholdene i snæver forstand.
Dagpengeudvalget fandt imidlertid stadig ikke, at der kunne  

 meddeles aktindsigt i kommunens journalark, da udvalget antog, at C's  

 oplysninger til kommunen ikke havde været af væsentlig betydning for sagens  

 afgørelse.
Udvalget henviste til, at vurderingen af uarbejdsdygtighed som  

 udgangspunkt var en ren lægelig bedømmelse, hvor den sikredes subjektive  

 opfattelse af sygdommen ikke kan tillægges afgørende betydning.
 I en skrivelse til Dagpengeudvalget udtalte jeg herefter  

 følgende:
 "...
 Jeg anser det stadig for tvivlsomt, at kommunens journalark ikke  

 indeholder oplysninger vedrørende sagens faktiske omstændigheder, som er af  

 væsentlig betydning for sagens afgørelse, jf. forvaltningslovens § 12, stk.  

 2.
 Dagpengeudvalget har ikke konkretiseret og underbygget, hvilke  

 skadevirkninger der vil være forbundet med at imødekomme den foreliggende  

 begæring om aktindsigt i kommunens journalark.
 Jeg skal derfor fastholde min henstilling til Dagpengeudvalget  

 om at undergive sagen en fornyet behandling med henblik på konkret afvejning  

 af  

 de modstående hensyn, der er nævnt i forvaltningslovens § 15.
 Hvis Dagpengeudvalget opretholder sit afslag på at give fuld  

 aktindsigt, er jeg indstillet på at henstille, at tandlægerne (A og B) ApS  

 får  

 fri proces ved en domstolsprøvelse af spørgsmålet.
