Kriminalforsorgens anstalter, afdelinger, pensioner samt  

 arrestinspektørerne Cirkulæreskrivelse om repræsentationsudgifter og ydelse af gaver.
 Direktoratet bemyndiger herved lederne af tjenestestederne til at træffe  

 afgørelse om afholdelse af visse udgifter til repræsentation og gaver efter  

 følgende retningslinier:
1. Der kan ydes et tilskud på op til 750 kr. til afholdelse af  

receptioner i forbindelse med medarbejderes 25 og 40 års jubilæum samt  

 ved medarbejderes afsked med pension.
Der er ikke adgang til at bruge nogen  

 del af beløbet til indkøb af tobak til receptionen.
2. Ved afsked med pension af medarbejdere med mang års  

 anciennitet og tilskadekomst i tjenesten, kan der købes en gave op til  

 ca. 100 kr. til den pågældende.
Tilsvarende beløb kan anvendes i forbindelse  

 med begravelse af tidligere medarbejdere.
 Der kan ikke herudover indkøbes gaver til ansatte i kriminalforsorgen  

 eller til kriminalforsorgens institutioner for kriminalforsorgens regning.
3. Der kan i ganske særlige tilfælde ydes en gave op til  

 ca. 100 kr. til samarbejdspartnere uden for kriminalforsorgen.
Dette  

 kan ske ved udenforstående institutioners indvielse, jubilæum m.v. og i  

 forbindelse med udenforstående enkelt-personers afsked eller begravelse.  

 Gaven bør normalt ikke være vin eller spiritus.
Det skal være  

 kriminalforsorgen, der skal stå som gavegiver.
 Der skal som hidtil udvises særlig tilbageholdenhed med at give gaver til  

 institutioner og ansatte under Justitsministeriets område.
4. Der henvises i øvrigt til direktoratets skrivelse af 27.  

 oktober 1987 om bl.a. afholdelse af udgifter til repræsentation.
Samtidig  

 ophæves direktoratets skrivelser af 5. september 1985 og 17. juli 1981 om  

 bl.a. forelæggelse for direktoratet af spørgsmålet om ydelse af gaver.
 E.B.
