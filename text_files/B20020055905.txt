Bekendtgørelse om særlige pligter  

 for fremstillere, leverandører og importører mv. af stoffer og  

 materialer efter lov om arbejdsmiljø1) I medfør af § 35, stk. 1, § 49, stk. 1,  

 § 49 a, stk. 1-3, § 49 b, og § 84 samt efter bemyndigelse  

 i henhold til § 73 i lov om arbejdsmiljø, jf.  

 lovbekendtgørelse nr. 784 af 11. oktober 1999, som ændret ved  

 lov nr. 331 af 16. maj 2001, og efter bemyndigelse fra Miljøministeren  

 i henhold til § 22 a, § 45, § 59, stk. 4 og § 60 i  

 lov om kemiske stoffer og produkter, jf. lovbekendtgørelse nr. 21 af  

 16. januar 1996 som ændret ved lov nr. 424 af 10. juni 1997 og lov nr.  

 256 af 12. april 2000 fastsættes:
Kapitel 1 Område og definitioner § 1. Bekendtgørelsen omfatter import,  

 fremstilling, overdragelse eller overladelse af stoffer og materialer til  

 erhvervsmæssig brug.
Bilag 1 til bekendtgørelsen gælder  

 dog også for ikke-erhvervsmæssig brug.
 Stk. 2. Ved stoffer og materialer, der kan være farlige  

 for eller i øvrigt forringe sikkerhed eller sundhed (farlige stoffer  

 og materialer) forstås i denne bekendtgørelse:
 1)	Stoffer og materialer, der opfylder kriterierne for klassificering  

 som farlige efter de regler, der er fastsat af Miljøministeriet om  

 klassificering.
 2)	Stoffer og materialer, der er optaget med en grænseværdi  

 i Arbejdstilsynets liste over grænseværdier for luftforurening  

 med stoffer og materialer.
 3)	Materialer, der indeholder 1% eller derover (for gasformige  

 materialer 0,2%) af et stof optaget med en grænseværdi i  

 Arbejdstilsynets liste over grænseværdier for luftforurening med  

 stoffer og materialer.
 4)	Materialer, der indeholder 1% eller derover (for gasformige  

 materialer 0,2%) af et stof, der er klassificeret som sundhedsfarligt eller  

 miljøfarligt efter Miljøministeriets regler om  

 klassificering.
 5)	Stoffer og materialer, som Direktøren for Arbejdstilsynet  

 bestemmer skal anses for farlige for eller forringende for sikkerhed eller  

 sundhed.
 Stk. 3. I bilag 1 om mærkning af chromat i cement er der  

 fastsat særlige krav, uanset om stoffet er omfattet af § 1,  

 stk. 2.
 Stk. 4. Bekendtgørelsen finder ikke anvendelse på  

 nedennævnte stoffer og materialer, der er omfattet af anden  

 lovgivning:
 1)	Nærings- og nydelsesmidler, der er færdige til  

 indtagelse.
 2)	Lægemidler, der er gjort klar til indtagelse.
 3)	Foderstoffer.
 4)	Kosmetiske produkter.
 5)	Affald.
 6)	Materialer, der indeholder radioaktive stoffer.
 7)	Medicinsk udstyr, som er bestemt til at anbringes i eller at  

 anvendes direkte i kontakt med det menneskelige legeme, forudsat at der er  

 fastsat regler i medfør af anden lovgivning på baggrund af  

 EF-direktiver om klassificering og mærkning af farlige stoffer og  

 materialer, der sikrer samme informations- og beskyttelsesniveau, som denne  

 bekendtgørelse.
 § 2. Ved anvendelse af bestemmelserne i denne  

 bekendtgørelse skal følgende definitioner lægges til  

 grund:
 1)	Stoffer: Grundstoffer og deres forbindelser.
 2)	Materialer: Sammensætninger af to eller flere stoffer,  

 herunder biologiske materialer.
Kapitel 2 Emballering og mærkning § 3. Farlige stoffer og materialer skal, for  

 så vidt der ikke er foreskrevet andet, være emballeret  

 således, at emballagen opfylder Miljøministeriets fastsatte  

 regler herom.
 § 4. Emballage skal mærkes i  

 overensstemmelse med de af Miljøministeriet fastsatte regler om  

 mærkning samt med et eventuelt tildelt produktregistreringsnummer  

 (PR-nr.), jf. § 11.
 Stk. 2. Endvidere skal cement og ikke-hærdede  

 cementholdige produkter mærkes i henhold til bilag 1.
Kapitel 3 Anmeldelse § 5. Den, som fremstiller eller importerer  

 følgende stoffer eller materialer, skal indgive anmeldelse til  

 Arbejdstilsynet med de i bilag 2 angivne oplysninger, medmindre der er sket  

 anmeldelse efter de tidligere gældende regler:
 1)	Stoffer og materialer, som er omfattet af § 1, stk. 2, nr.  

 1 og 2.
 2)	Stoffer, som ikke er omfattet af § 1, stk. 2, nr. 1, men  

 som er omfattet af bekendtgørelsen om foranstaltninger til  

 forebyggelse af kræftrisikoen ved arbejde med stoffer og materialer  

 bilag 1.
 3)	Epoxyharpikser med middelmolvægt på 700 eller  

 derunder.
 4)	Materialer med 1 % eller derover af epoxyharpiks med  

 middelmolvægt på 700 eller derunder.
 5)	Epoxyharpikser med middelmolvægt på over 700, som  

 indeholder 1 % eller derover af en monomer epoxyforbindelse med molvægt  

 på 700 eller derunder.
 6)	Materialer, som indeholder epoxyharpiks i så store  

 mængder, at indholdet af monomere epoxyforbindelser med molvægt  

 på 700 eller derunder er 1 % eller derover.
 7)	Reaktive opløsningsmidler, dvs. opløsningsmidler, som  

 indeholder én eller flere epoxygrupper, og som skal anvendes i  

 hærdende systemer.
 8)	Materialer, som skal anvendes i hærdende systemer, og som  

 indeholder 0,2 % eller derover af stoffer, nævnt under nr. 7.
 9)	Monomere og præpolymere isocyanater.
 10)	Materialer, som indeholder isocyanat, som nævnt under 9, i en  

 mængde på 0,5 vægtprocent eller derover.
11)	Materialer, der indeholder et eller flere stoffer, der på  

 Arbejdstilsynets liste over grænseværdier er opført som  

 organiske opløsningsmidler, og stoffer markeret på  

 grænseværdilisten med »ppm«, dvs. flygtige stoffer, og hvori  

 indgår mindst 0,5 vægtprocent af et af disse stoffer alene eller  

 flere tilsammen.
Ved summation af flere stoffers vægtprocenter medtages  

 ikke vægtprocenter på under 0,1.
 Stk. 2. Anmeldelsen skal indgives senest 1 måned efter  

 fremstillingen eller importen.
 Stk. 3. Stk. 1 finder ikke anvendelse på stoffer og  

 materialer, hvis fremstillingen eller importen er påbegyndt eller sket  

 før 1. april 1983.
 Stk. 4. Stk. 1 finder ikke anvendelse på stoffer og  

 materialer, der fremstilles eller importeres til forsknings- eller  

 analyseformål.
 § 6. Pligten til at anmelde påhviler desuden  

 fremstillere og importører af farlige stoffer og materialer, hvis  

 stoffet eller materialet får et nyt handelsnavn.
 § 7. En fremstiller eller importør, der har  

 anmeldt efter § 5, stk. 1, eller § 6, skal herudover  

 underrette Arbejdstilsynet om væsentlige ændringer i forhold til  

 det anmeldte, herunder om stoffet eller materialet anvendes eller  

 forudsættes anvendt til andre formål, om der foreligger ny  

 toksikologisk viden o. lign.
 § 8. En fremstiller eller importør, der har  

 anmeldt efter § 5, stk. 1, eller § 6, skal med henblik  

 på fremskaffelse af yderligere oplysninger efter anmodning fra  

 Arbejdstilsynet foretage eller lade foretage undersøgelser i  

 overensstemmelse med § 12.
 § 9. Anmeldelse i henhold til § 5, kan ske  

 på særlige skemaer, der fås hos Arbejdstilsynet.
 § 10. En anmelder af et stof eller materiale kan  

 henvise til en anden anmelders oplysninger om det samme stof eller materiale,  

 hvis det dokumenteres, at denne er indforstået hermed.
 Stk. 2. En anmelder af et stof, som anmelderen tidligere har  

 anmeldt til Miljøstyrelsen, kan opfylde sin pligt efter § 5,  

 stk. 1, ved at henvise til denne anmeldelse.
§ 11. Anmeldte stoffer og materialer tildeles et  

 produktregistreringsnummer (PR-nr.) af Arbejdstilsynet, når der er  

 modtaget de fornødne oplysninger.
Nummeret skal være  

 påført stoffets eller materialets emballage senest et år  

 efter tildelingen.
Kapitel 4 Undersøgelsesmetoder § 12. Undersøgelse af stoffernes og  

 materialernes fysisk-kemiske egenskaber samt deres giftighed skal foretages  

 efter metoder, der kan anerkendes af Arbejdstilsynet.
 Stk. 2. Direktøren for Arbejdstilsynet kan  

 påbyde, at analyser og undersøgelser af stoffer og materialer  

 skal udføres efter bestemte metoder på akkrediterede  

 laboratorier.
Kapitel 5 Tekniske datablade § 13. Tekniske datablade og lignende om farlige  

 stoffer og materialer skal indeholde alle væsentlige oplysninger om  

 stoffets eller materialets virkning på sikkerhed og sundhed i  

 arbejdsmiljøet.
Kapitel 6 Brugsanvisninger (sikkerhedsdatablade) § 14. Den, der overlader eller overdrager et stof  

 eller materiale, der skal klassificeres som farligt efter  

 Miljøministeriets regler om klassificering, jf. § 1, stk. 2,  

 nr. 1, skal sørge for, at det ved levering er forsynet med en  

 letforståelig brugsanvisning.
Brugsanvisningen skal dateres og  

 være gratis.
 Stk. 2. Den, der overlader eller overdrager et stof eller  

 materiale, der alene er omfattet af § 1, stk. 2, nr. 2-4, skal  

 på anmodning af brugeren udlevere en brugsanvisning som nævnt i  

 stk. 1.
 Stk. 3. En brugsanvisning skal have følgende  

 overskrifter og indeholde oplysninger om:
1)	identifikation af stoffet/materialet og af fremstiller,  

 leverandør eller importør,  

 herunder oplysning om handelsnavn samt et eventuelt  

 produktregistreringsnummer (PR-nr.) tildelt af Arbejdstilsynet, 2)	sammensætning/oplysning om indholdsstoffer, herunder de  

 stoffer og materialer, der er klassificeringspligtige efter  

 Miljøministeriets regler om klassificering, 3)	fareidentifikation, 4)	førstehjælpsforanstaltninger, 5)	brandbekæmpelse, herunder oplysninger om forholdsregler ved  

 brand, 6)	forholdsregler over for udslip ved uheld, herunder oplysninger om  

 forholdsregler ved spild, 7)	håndtering og opbevaring, herunder oplysninger om  

 sikkerhedsforskrifter ved oplagring, 8)	eksponeringskontrol/personlige værnemidler, herunder  

 oplysninger om forholdsregler ved udsættelse for stoffet eller  

 materialet, og om brug af personlige værnemidler, 9)	fysisk-kemiske egenskaber, 10)	stabilitet og reaktivitet, herunder oplysninger om egenskaber ved  

 opvarmning og brand, 11)	toksikologiske oplysninger (sundhedsfarlige egenskaber), herunder  

 oplysninger om evt. symptomer ved indtagelse eller optagelse i  

 organismen, 12)	miljøoplysninger, 13)	bortskaffelse, herunder oplysninger om forholdsregler ved  

 bortskaffelse, 14)	transportoplysninger, 15)	oplysning om regulering, herunder oplysninger om f.eks.  

 anvendelsesbegrænsninger, krav om særlig uddannelse,  

 særlige krav til alder m.v. og 16)	andre oplysninger, herunder anvendelsesområder.
 Stk. 4. Brugsanvisningen kan forelægges i papirform  

 eller elektronisk, såfremt modtageren råder over det  

 fornødne modtageudstyr.
 Stk. 5. En brugsanvisning skal være affattet på  

 dansk, medmindre andet følger af særregler, eller  

 direktøren for Arbejdstilsynet bestemmer andet.
 Stk. 6. Fremstilleren, leverandøren eller  

 importøren skal sørge for, at oplysningerne i brugsanvisningen  

 i karakter og omfang kan opfylde det i bilag 3 angivne formål.  

 Oplysninger i brugsanvisninger, der udleveres i henhold til stk. 2, kan  

 forholdsmæssigt afpasses under hvert punkt.
 Stk. 7. Når der foreligger væsentlige nye  

 oplysninger om beskyttelse af sikkerhed, sundhed og miljø skal  

 fremstilleren, leverandøren eller importøren sørge for,  

 at brugsanvisningen revideres, benævnes revision og nydateres.
 Stk. 8. Oplysninger efter stk. 7, stilles gratis til  

 rådighed for alle, som tidligere har modtaget stoffet eller materialet  

 inden for de foregående 12 måneder.
Kapitel 7 Dispensation og klage § 15. Direktøren for Arbejdstilsynet kan,  

 hvor særlige forhold foreligger, tillade afvigelser fra bestemmelserne  

 i denne bekendtgørelse, når det skønnes rimeligt og fuldt  

 forsvarligt, og i det omfang det er foreneligt med direktiv af 5. marts 1991  

 (91/155/EØF) som ændret ved direktiv af 10. december 1993  

 (93/112/EF) og ved direktiv af 27. juli 2001 (2001/58/EØF) om  

 fastsættelse af de nærmere bestemmelser for en særlig  

 informationsordning vedrørende farlige præparater, i henhold til  

 artikel 14 i direktiv 1999/45/EF om indbyrdes tilnærmelse af  

 medlemsstaternes love og administrative bestemmelser om klassificering,  

 emballering og etikettering af farlige præparater og vedrørende  

 farlige stoffer til gennemførelse af artikel 27, i direktiv  

 67/548/EØF (sikkerhedsdatablade).
 § 16. Afgørelser efter denne  

 bekendtgørelse kan påklages efter § 81 i lov om  

 arbejdsmiljø.
Kapitel 8 Straf § 17. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller fængsel i indtil 2 år den, der 1)	overtræder § 4, stk. 2, § 5, stk. 1 og 2,  

 §§ 6- 8, § 11 og §§ 13-14, 2)	ikke efterkommer påbud eller forbud, der er meddelt i henhold  

 til bekendtgørelsen, eller 3)	tilsidesætter vilkår for tilladelse i henhold til  

 bekendtgørelsen.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 9 Ikrafttræden § 18. Bekendtgørelsen træder i kraft  

 den 30. juli 2002, jf. dog stk. 2 og 3.
 Stk. 2. For pesticider og biocider, jf.  

 Miljøministeriets regler om bekæmpelsesmidler, træder  

 bekendtgørelsen først i kraft den 30. juli 2004.
 Stk. 3. For de i stk. 2 omfattede stoffer og materialer i  

 perioden indtil den 30. juli 2004 opretholdes kapitel 3 og 4 i  

 bekendtgørelse nr. 540 af 2. september 1982 om stoffer og materialer,  

 som ændret ved bekendtgørelse nr. 485 af 16. juni 1995, og  

 § 2, stk. 1, nr. 1- 4 og § 2, stk. 2 og 3 i  

 bekendtgørelse nr. 52 af 13. januar 1988 om materialer med indhold af  

 flygtige stoffer, herunder organiske opløsningsmidler.
Arbejdstilsynet, den 4. juli 2002 Jens Jensen /Charlotte Skjoldager Bilag 1 Mærkning af chromat i cement 1.1. Fremstillere, leverandører og importører af cement  

 og ikke-hærdede tørre cementholdige produkter skal på  

 emballagen angive, om indholdet af vandopløseligt chromat i cementen  

 er under eller lig med 2 mg/kg tør cement.
For ikke-hærdede  

 cementholdige produkter, hvor der er tilsat vand, skal det angives, om  

 indholdet af vandopløseligt chromat i den brugsklare blanding svarer  

 til, at der er anvendt cement med højst 2 mg/kg tør cement.
 1.2. Mærkningen af cement og ikke-hærdede tørre  

 cementholdige produkter, hvis chromatindhold er under eller lig med 2 mg/kg  

 cement, skal tillige angive, inden for hvilken tidsperiode angivelse af  

 chromatindholdet er korrekt.
 1.3. Ved levering i bulk kan mærkning efter punkt 1.1 og 1.2  

 anføres på følgeseddel eller lignende.
 2. Mængden af vandopløseligt chromat bestemmes efter  

 DS 1020, 1. udgave, 1984.
 NB: Miljøministeriet har regler for mærkning af chromat i  

 cement over 2 mg/kg tør cement.
Bilag 2 Oplysninger til brug for anmeldelse af stoffer og  

 materialer, jf. bekendtgørelsens § 5.
Punkt 1 - 9 angiver de oplysninger, der skal indgives i en anmeldelse.  

 Oplysningerne skal være præcise og aktuelle.
Der skal foreligge  

 underskrift fra den, der indgiver anmeldelsen.
Oplysningerne om sammensætning skal være præcise,  

 entydige og fuldstændige.
Oplysningerne om sammensætningen i  

 leverandørens brugsanvisning vil normalt ikke være  

 tilstrækkelige.
Oplysninger om anvendelse og mængder og  

 øvrige oplysninger skal ligeledes være præcise.
Alle  

 oplysninger skal have en sådan kvalitet, at de kan tjene til vurdering  

 af det anmeldte stofs eller materiales klassificering og brugsanvisning samt  

 risici ved anvendelse, og til brug for vurdering af bl.a. udbredelsen af  

 kemiske stoffer og materialer og af substitutionsmuligheder.
 1.	Oplysninger om anmelderfirma:
 1.1.	Firmanavn og adresse.
 1.2.	CVR nr.
 1.3.	Kontaktperson.
 1.4.	Oplysninger om producent eller leverandør.
 2.	Oplysninger om stoffet eller materialet:
 2.1.	Handelsnavn.
 2.2.	Andre betegnelser (fx synonymer eller handelsnavn for enkeltvarer  

 i rammeanmeldelser).
 2.3.	Oprindeligt handelsnavn ved skift af handelsnavn.
 3.	Oplysninger om stoffets eller materialets  

 sammensætning:
 3.1.	Kemisk navn og CAS-nr for indgående stoffer.
3.2.	Handelsnavn, evt.
PR-nr og producent for indgående  

 materialer (råvarer).
 3.3.	Procentisk indhold af samtlige indgående stoffer og/eller  

 materialer.
 3.4.	Sammensætning af evt. indgående materialer  

 (råvarer).
 3.5.	Indgående stoffers/materialers funktion i det anmeldte  

 stof/materiale (fx stabilisator, urenhed).
 3.6.	Klassificeringen af de indgående stoffer og/eller  

 materialer.
 3.7.	Evt.
 4.	Oplysninger om stoffets eller materialets anvendelse:
 4.1.	Stoffets eller materialets tekniske funktion.
 4.2.	Brancher hvori stoffet/materialet tænkes anvendt.
 4.3.	Eventuelle tilhørende stoffer eller materialer (for  

 flerkomponentprodukter).
 5.	Mængdeoplysninger for stoffet eller materialet:
 5.1.	Fremstillet eller importeret mængde pr. år.
 5.2.	Denne mængde fordelt på det danske marked, eksport og  

 brug i egen virksomhed.
 5.3.	Startdato for fremstilling eller import.
 6.	Oplysninger om stoffets eller materialets  

 klassificering/mærkning:
 6.1.	Mærkningspligtige indholdsstoffer.
 6.2.	Faresymboler, risiko- og sikkerhedssætninger.
 6.3.	Anden mærkning (fx kodenummer).
 Oplysningerne under punkt 6 kan gives i vedlagt brugsanvisning.
 7.	Andre oplysninger om stoffet eller materialet:
 7.1.	Tilstandsform.
 7.2.	Fysiske og kemiske egenskaber.
 7.3.	Emballering.
 7.4.	Evt. toldtarif.
 7.5.	Evt. transport- og affaldskoder.
 Oplysninger under punkt 7 kan gives i vedlagt brugsanvisning.
 8.	Oplysninger vedrørende fortrolighed:
 8.1	oplysninger der ønskes behandlet som fortrolige, med  

 begrundelse herfor.
 Oplysningerne behandles fortroligt efter gældende regler.
9.	Bilag Brugsanvisning, jf. bekendtgørelsens § 14 skal  

 vedlægges.
Bilag 3 Retningslinjer for udarbejdelse af brugsanvisninger Formålet med dette bilag er at sikre en sådan sammenhæng  

 og præcision i indholdet under de enkelte obligatoriske overskrifter,  

 angivet i § 14, at leverandørbrugsanvisningen gør det  

 muligt for den erhvervsmæssige bruger at træffe de  

 nødvendige foranstaltninger med henblik på at sikre sikkerhed og  

 sundhed på arbejdspladsen samt miljøbeskyttelse.
Oplysningerne skal skrives klart og kortfattet og på baggrund af  

 tilstrækkelig og kvalificeret ajourført viden.
Der skal tages  

 fornødent hensyn til brugerens særlige behov.
Oplysninger, der  

 gives om materialer i henhold til § 14, stk. 2, afpasses  

 forholdsmæssigt under hvert punkt.
I betragtning af stoffernes og materialernes mange egenskaber kan det i  

 visse tilfælde være nødvendigt med yderligere oplysninger.  

 Hvis information om visse egenskaber ikke er relevante, eller det er teknisk  

 umuligt at give de ønskede oplysninger, skal begrundelsen herfor  

 tydeligt anføres.
Der skal gives oplysninger for hver farlige  

 egenskab.
Hvis det anføres, at en given risiko ikke gør sig  

 gældende, skal der klart skelnes mellem de tilfælde, hvor der  

 ikke står oplysninger til rådighed for den, der foretager  

 klassificeringen, og de tilfælde, hvor forsøgsresultater ikke  

 har kunnet påvise en skadelig effekt.
 Når en brugsanvisning er blevet revideret, skal modtageren  

 gøres opmærksom på ændringerne.
 Udstedelsesdato skal anføres på første side.
 1. Identifikation af stoffet/materialet, herunder oplysning om  

 handelsnavn samt et eventuelt produktregistreringsnummer (PR-nr.), tildelt af  

 Arbejdstilsynet.
 For så vidt angår stoffer og materialer, der skal  

 mærkes, jf. § 4, angives den fremstiller, leverandør eller  

 importør, der er anført på etiketten.
 1.1. Identifikation af stoffet eller materialet.
 Den anvendte betegnelse for identifikationen skal være identisk med  

 den, der er anført på emballagens etiket i overensstemmelse med  

 Miljøministeriets klassificeringsbekendtgørelse.
 Er der andre muligheder for identifikation, kan disse ligeledes  

 anføres.
 Eventuelt produktregistreringsnummer (PR-nr.) skal anføres.
 1.2. Anvendelse af stoffet eller materialet.
De påtænkte eller anbefalede anvendelser af stoffet eller  

 materialet anføres i det omfang, de kendes.
Er der mange mulige  

 anvendelser, anføres kun de vigtigste eller almindeligste anvendelser.  

 Dette skal bestå i en kortfattet beskrivelse af stoffets faktiske  

 funktion, fx flammehæmmende middel og antioxidant.
 1.3. Identifikation af fremstilleren, leverandøren,  

 importøren.
 Angiv navnet på den fremstiller, importør  

 eller leverandør, der er ansvarlig for markedsføringen i EU og  

 vedkommendes fuldstændige adresse og telefonnummer.
 Hvis vedkommende ikke er bosiddende i det EU-land, hvor stoffet eller  

 materialet markedsføres, angives om muligt fuldstændig adresse  

 og telefonnummer på den person, som er ansvarlig i  

 pågældende medlemsland.
 1.4. Nødtelefon.
 Ovennævnte oplysninger suppleres med telefonnummer for  

 fremstilleren, leverandøren, importøren og/eller de myndigheder  

 eller organisationer, der rådgiver ved uheld.
 2. Sammensætning/oplysning om indholdsstoffer.
 Ved hjælp af oplysningerne skal modtageren hurtigt kunne  

 fastslå, hvilke risici, der er knyttet til materialets indholdsstoffer.  

 De farer, der er knyttet til selve materialet, anføres under punkt  

 3.
 2.1. Det er ikke nødvendigt at angive fuldstændig  

 sammensætning (indholdsstoffernes art og koncentration), men en generel  

 beskrivelse af indholdsstofferne og deres koncentration kan være  

 nyttig.
2.2. For et materiale, der er klassificeret som farligt efter  

 Miljøministeriets klassificeringsbekendtgørelse, skal  

 følgende stoffer angives tillige med deres koncentration eller  

 koncentrationsområde, a)	stoffer, som udgør en sundheds- eller miljørisiko,  

 når de er til stede i koncentrationer, som mindst svarer til dem, der  

 er fastsat i Miljøministeriets klassificeringsbekendtgørelse,  

 medmindre lavere grænse fremgår af Miljøministeriets  

 bekendtgørelse om listen over farlige stoffer, og b)	stoffer, for hvilke der er fastsat en grænseværdi, og  

 som ikke allerede er omfattet af nr. 1, når stoffet findes i en  

 koncentration på ³  

  1 vægtprocent for ikke gasformige materialer og ³  

  0,2 volumenprocent for gasformige materialer.
 2.3.1. For materialer, som ikke er klassificeret som farlige efter  

 Miljøministeriets klassificeringsbekendtgørelse, skal  

 følgende stoffer angives samt deres koncentration eller  

 koncentrationsområde, når det enkelte stof findes i en  

 koncentration på ³  

  1 vægtprocent for ikke gasformige materialer og ³  

  0,2 volumenprocent for gasformige materialer:
a)	stoffer, som efter Miljøministeriets  

 klassificeringsbekendtgørelse udgør en sundheds- eller  

 miljørisiko, og b)	stoffer, for hvilke der er fastsat en  

 grænseværdi.
 2.3.2. Kan den, der er ansvarlig for markedsføringen af materialet,  

 påvise, at angivelse på etiketten eller i  

 leverandørbrugsanvisningen af den kemiske identitet af et stof, der  

 udelukkende er klassificeret som:
lokalirriterende, med undtagelse af de materialer, som er forsynet med  

 risikosætningen R 41 (risiko for alvorlig øjenskade), eller lokalirriterende i kombination med en eller flere af nedennævnte  

 egenskaber:
i) eksplosiv ii) brandnærende iii) yderst brandfarlig iv) meget brandfarlig v) brandfarlig vi) miljøfarlig, eller sundhedsskadelig, eller sundhedsskadelig i kombination med en eller flere af de ovenfor  

 anførte egenskaber og udelukkende medfører umiddelbart  

 dødelige virkninger, udgør en risiko for fortroligheden af oplysninger om den  

 ansvarliges intellektuelle ejendomsret, kan der i henhold til bestemmelserne  

 herom i Miljøministeriets klassificeringsbekendtgørelse  

 henvises til det pågældende stof enten ved en betegnelse, hvoraf  

 de væsentligste funktionelle kemiske grupper fremgår, eller ved  

 en alternativ betegnelse.
2.4. For de under 2.2 og 2.3 nævnte stoffer anføres ligeledes  

 deres klassificering efter Miljøministeriets  

 klassificeringsbekendtgørelse, dvs. de bogstavssymboler og  

 R-sætninger, de har fået tildelt i henhold til deres  

 fysisk-kemiske, sundhedsmæssige og miljømæssige fare, det  

 frembyder.
R-sætningerne behøver ikke at blive angivet i deres  

 fulde ordlyd.
I stedet henvises til, at den fulde tekst til hver af de  

 R-sætninger, der finder anvendelse, er anført i punkt 16.
2.5. For disse stoffer skal der angives navn og Einecs- eller  

 Elincs-nummer efter Miljøministeriets  

 klassificeringsbekendtgørelse.
CAS-nummer og IUPAC-navn kan også  

 være relevante.
Det nøjagtige kemiske navn er ikke  

 nødvendigt for de stoffer, som benævnes med et generisk navn,  

 fordi der enten efter reglerne i Miljøministeriets  

 klassificeringsbekendtgørelse er opnået tilladelse til at  

 fortroligholde identiteten for nogle af stofferne, eller der i medfør  

 af punkt 2.3.2 er opnået ret hertil.
2.6. Hvis der enten efter Miljøministeriets  

 klassificeringsbekendtgørelse eller i medfør af  

 ovennævnte punkt 2.3.2 er opnået tilladelse til at fortroligholde  

 identiteten for nogle af stofferne, skal deres kemiske natur beskrives med  

 henblik på at sikre en forsvarlig håndtering.
Der skal anvendes  

 samme navn som det, der fremkommer ved anvendelsen af disse procedurer.
 3. Fareidentifikation.
Her angives klassifikationen efter Miljøministeriets  

 klassificeringsbekendtgørelse.
Anfør kort og klart de farer,  

 som stoffet eller materialet frembyder for mennesker og miljø. Det  

 skal tydeligt fremgå, om materialet er klassificeret som farligt eller  

 ikke farligt.
 Beskriv de vigtigste fysisk-kemiske, sundhedsmæssige og  

 miljømæssige skadevirkninger og symptomer, der kan opstå  

 ved sådan brug og eventuel misbrug af stoffet eller materialet, som med  

 rimelighed kan forventes.
 Det kan være nødvendigt at nævne sådanne andre  

 farer   fx støvafgivelse, kvælning og forfrysning foruden  

 miljøvirkninger som farer for jordboende organismer osv.   som ikke  

 fører til klassificering, men kan bidrage til den samlede fare ved  

 stoffet.
 Oplysningerne på etiketten skal anføres under punkt 15.
 4. Førstehjælpsforanstaltninger.
Beskriv førstehjælpsforanstaltninger, herunder hvordan der  

 ydes førstehjælp.
Angiv om øjeblikkelig  

 lægehjælp er påkrævet.
Oplysningerne om førstehjælp skal være kortfattede og  

 letforståelige for den skadelidte, de omkringstående og personer,  

 der skal yde førstehjælp.
Symptomerne og virkningerne skal  

 angives kort.
Af instruktionerne skal det fremgå, hvad der skal  

 gøres på stedet i tilfælde af et uheld, og om der kan  

 forventes forsinkede virkninger efter eksponering.
 Oplysningerne om de forskellige eksponeringsveje opdeles i forskellige  

 underpunkter, dvs. indånding, kontakt med hud og øjne samt  

 indtagelse.
 Anfør, hvorvidt lægehjælp er påkrævet eller  

 tilrådes.
 For visse stoffer eller materialer kan det være vigtigt at  

 fremhæve, at der skal være særlige midler til specifik og  

 øjeblikkelig behandling til rådighed på  

 arbejdspladsen.
 5. Brandbekæmpelse, herunder oplysninger om forholdsregler ved  

 brand.
 Med henblik på bekæmpelse af brand opstået i eller  

 nær det pågældende stof/materiale henvises til foreskrifter  

 for brandbekæmpelse ved at angive:
 a)	Egnede slukningsmidler.
 b)	Slukningsmidler, som af sikkerhedsgrunde ikke må anvendes.
 c)	Særlige farer for eksponering hidrørende fra selve det  

 pågældende stof/materiale, forbrændingsprodukter eller  

 udviklede luftarter.
 d)	Særlige personlige værnemidler, som skal bæres af  

 brandmandskabet.
 6. Forholdsregler over for udslip ved uheld, herunder oplysninger om  

 forholdsregler ved spild.
 Afhængigt af, hvilket stof/materiale der er tale om, kan det  

 være nødvendigt at give oplysninger om:
 a)	Sikkerhedsforanstaltninger til beskyttelse af personer,  

 således: fjernelse af antændelseskilder, tilstrækkelig  

 ventilation, egnet åndedrætsværn, begrænsning af  

 støvudvikling, forebyggelse af kontakt med hud og øjne,  

 opsamling af spild i særlige beholdere.
 b)	Miljøbeskyttelsesforanstaltninger: forhindring af udslip til  

 afløb, overflade- og grundvand samt jord, muligt behov for alarmering  

 af omgivelserne og myndigheder.
 c)	Metoder til oprydning, fx: brug af absorberende materiale (fx sand,  

 kiselgur, syrebindemiddel, universelt bindemiddel, savsmuld osv.),  

 begrænsning af luft-/røgudvikling ved hjælp af vand,  

 fortynding.
 Overvej behovet for anvisninger som: »brug aldrig...«, »neutraliseres  

 med...«.
 NB: Henvis om nødvendigt til punkt 8 og 13.
 7. Håndtering og opbevaring, herunder oplysninger om  

 sikkerhedsforskrifter ved oplagring.
 Oplysningerne i dette afsnit skal vedrøre beskyttelse af sundhed,  

 sikkerhed og miljø og er beregnet til brug for arbejdsgiverens  

 udformning af hensigtsmæssige arbejdsmetoder og organisatoriske  

 foranstaltninger i henhold til bekendtgørelsen om arbejde med stoffer  

 og materialer (kemiske agenser) §§ 7 og 10.
7.1. Håndtering Anfør forholdsregler for sikker håndtering herunder  

 anvisninger af tekniske foranstaltninger som lukkede anlæg, proces- og  

 almen ventilation, forholdsregler til hindring af aerosol- og  

 støvdannelse samt brand og særlige  

 miljøbeskyttesesforanstaltninger (fx brug af filtre eller scrubbere  

 på udsugningen, anvendelse på inddæmmet areal, forskrifter  

 for indsamling og bortskaffelse af affald osv.) samt endvidere eventuelle  

 særlige krav for det pågældende stof/materiale (fx  

 fremgangsmåder eller udstyr, som er forbudt eller anbefales) om muligt  

 med en kort beskrivelse.
 7.2. Opbevaring.
 Anfør sikre opbevaringsforhold, som fx særlig indretning af  

 lagerlokaler eller beholdere (herunder inddæmning og ventilation),  

 uforenelige materialer, opbevaringsbetingelser (temperatur- og  

 fugtighedsgrænser/intervaller, lys, inaktiv luftart osv.),  

 særligt elektrisk udstyr og forebyggelse af statisk elektricitet.
Når det er relevant, gives information om  

 mængdebegrænsning ved opbevaring.
Der skal bl.a. gøres  

 opmærksom på eventuelle særlige krav til materialer, der  

 anvendes som emballage/beholdere for stoffet eller materialet.
7.3. Særlige anvendelser For slutprodukter til nærmere bestemte anvendelser skal der  

 være detaljerede, operationelle anbefalinger vedrørende den  

 påtænkte anvendelse.
Om muligt henvises til godkendte  

 retningslinjer for den pågældende branche eller sektor.
 8. Eksponeringskontrol/personlige værnemidler, herunder  

 oplysninger om forholdsregler ved udsættelse for stoffet eller  

 materialet og om brug af personlige værnemidler.
 8.1. Grænseværdier for eksponering.
Angiv de konkrete kontrolparametre, der finder anvendelse, herunder  

 grænseværdier for erhvervsmæssig eksponering og/eller  

 biologiske grænseværdier.
Der anføres værdier for  

 det EU-land, hvor stoffet eller materialet markedsføres.
Der gives  

 oplysninger om anbefalede overvågningsmetoder.
For materialer anbefales  

 at angive værdier for de indholdsstoffer, som skal være  

 opført i leverandørbrugsanvisningen i henhold til pkt. 2.
 8.2. Eksponeringskontrol.
 Ved eksponeringskontrol forstås alle de beskyttelses- og  

 forebyggende foranstaltninger, der skal træffes under brugen for at  

 nedbringe eksponeringen af mennesker og miljø.
 8.2.1. Foranstaltninger til kontrol af erhvervsmæssig  

 eksponering.
Oplysningerne skal supplere dem, der allerede er givet under pkt. 7.1.  

 Oplysningerne skal være egnede og tilstrækkelige til at kunne  

 benyttes af arbejdsgiveren ved dennes arbejdspladsvurdering i henhold til  

 bekendtgørelse om arbejde med stoffer og materialer (kemiske agenser)  

 §§ 5 og 6. Heri kræves udformning af passende arbejdsprocesser,  

 teknisk kontrol, brug af egnet udstyr og egnede materialer, brug af  

 kollektive beskyttelsesforanstaltninger ved risikokilden og brug af  

 individuelle beskyttelsesforanstaltninger, herunder personlige  

 værnemidler Er personlige værnemidler nødvendige, angives i detaljer  

 hvilket udstyr, der yder tilstrækkelig og hensigtsmæssig  

 beskyttelse, jf. bekendtgørelse om konstruktion af personlige  

 værnemider, og med angivelse af CEN-standarder.
 8.2.1.1. Beskyttelse af åndedrætsorganer.
 For farlige luftarter, dampe eller støv angives hvilken type  

 personlige værnemidler, der skal anvendes, som fx luftforsynet  

 åndedrætsværn, hensigtsmæssige masker og filtre.
 8.2.1.2. Beskyttelse af hænder.
Det skal klart angives, hvilken type handsker, der skal benyttes ved  

 håndtering af stoffet eller materialet, herunder handskematerialets  

 art, handskematerialets gennembrudstid sammenholdt med omfanget og varigheden  

 af eksponeringen af huden.
Om nødvendigt anføres evt.  

 supplerende midler til beskyttelse af hænderne.
 8.2.1.3. Beskyttelse af øjne.
 Angiv hvilken type øjenværn der kræves, fx  

 beskyttelsesbriller og ansigtsskærm.
 8.2.1.4. Beskyttelse af hud.
Hvis andre dele af kroppen end hænderne skal beskyttes med  

 personlige værnemidler, anføres art og krav til materialets  

 egenskaber, fx forklæde, støvler og beskyttelsesdragt.
Om  

 nødvendigt anføres evt. supperende foranstaltninger til  

 beskyttelse af huden og særlige hygiejniske forholdsregler.
 8.2.2. Foranstaltninger til begrænsning af eksponering af  

 miljøet.
 Her gives de oplysninger, som arbejdsgiveren har brug for til opfyldelse  

 af forpligtigelser i henhold til miljølovgivningen.
 9. Fysisk-kemiske egenskaber.
 For at der kan træffes de fornødne kontrolforanstaltninger,  

 gives alle relevante oplysninger om stoffet eller materialet, navnlig  

 oplysningerne under punkt 9.2.
 9.1. Generel information.
 9.1.1.Udseende:
 Angiv tilstandsform (fast, flydende, luftformig) og farve af stoffet eller  

 materialet ved levering.
 9.1.2. Lugt:
 Hvis stoffet har en lugt, gives en kort beskrivelse af denne.
 9.2. Vigtige oplysninger om sundhed, sikkerhed og miljø:
 PH: Anfør pH-værdien af stoffet eller materialet som det  

 leveres, eller af en vandig opløsning; i sidstnævnte  

 tilfælde angives koncentrationen.
 Kogepunkt/kogepunktsinterval:
 Flammepunkt:
 Antændelighed (fast stof, luftart):
 Eksplosive egenskaber:
 Oxiderende egenskaber:
 Damptryk:
 Relativ vægtfylde:
 Opløselighed:
 Vandopløselighed:
 Fedtopløselighed (opløsningsmidlet skal angives):
Fordelingskoefficient: n-octanol/vand Viskositet:
 Dampvægtfylde:
 Fordampningshastighed:
 9.3. Andre oplysninger.
 Anfør andre vigtige sikkerhedsparametre som blandbarhed,  

 ledningsevne, smeltepunkt/smeltepunktsinterval, gasgruppe (nyttigt i forhold  

 til eksplosionsfare), selvantændelsestemperatur osv.
 Ovennævnte egenskaber bør bestemmes efter forskrifterne i  

 Miljøministeriets klassificeringsbekendtgørelse eller efter en  

 anden tilsvarende metode.
 For materialer skal oplysningerne normalt gives for selve materialet.  

 Når en given risiko angives ikke at være til stede, skal der  

 klart skelnes mellem de tilfælde, hvor den, der foretager  

 klassificeringen, ingen oplysninger har, og de tilfælde, hvor  

 forsøgsresultater ikke har kunnet påvise en skadelig effekt.  

 Anses det for nødvendigt at give oplysninger om egenskaberne af de  

 enkelte indholdsstoffer, skal det tydeligt angives, hvad disse data henviser  

 til.
 10. Stabilitet og reaktivitet, herunder oplysninger om egenskaber ved  

 opvarmning og brand.
 Angiv stoffets eller materialets stabilitet, herunder fx  

 udhærdningstider for epoxyharpikser og isocyanater, og muligheden for  

 opståelse af farlige reaktioner under visse anvendelsesforhold og ved  

 frigivelse til omgivelserne.
 10.1. Forhold, der skal undgås:
 Anfør forhold, fx temperatur, tryk, lys, stød, som kan  

 fremkalde farlige reaktioner, og giv om muligt en kort beskrivelse.
 10.2. Materialer, der skal undgås:
 Anfør materialer, fx vand, luft, syrer, baser, oxidationsmidler  

 eller evt. andre stoffer, som kan fremkalde en farlig reaktion og giv om  

 muligt en kort beskrivelse.
 10.3. Farlige nedbrydningsprodukter:
 Anfør de stoffer (herunder dampe), der kan være farlige for  

 eller i øvrigt forringe sikkerhed og sundhed, som dannes i farlige  

 mængder ved nedbrydning som fx opvarmning.
 NB: Anfør navnlig:
 a)	Nødvendighed af og tilstedeværelsen af  

 stabilisatorer.
 b)	Muligheden for farlige exoterme reaktioner.
 c)	Eventuel sikkerhedsmæssig betydning af ændringer i  

 stoffets eller materialets fysiske udseende.
 d)	Eventuelle farlige nedbrydningsprodukter, som dannes ved kontakt med  

 vand.
 e)	Muligheden for nedbrydning til ustabile materialer.
11. Toksikologiske oplysninger (sundhedsfarlige egenskaber), herunder  

 oplysninger om evt. symptomer ved indtagelse eller optagelse i organismen Dette punkt omhandler behovet for en kortfattet, men fuldstændig og  

 letforståelig beskrivelse af de forskellige toksikologiske  

 (sundhedsmæssige) virkninger, som kan opstå, hvis brugeren kommer  

 i kontakt med stoffet eller materialet.
Angiv sundhedsfarlige virkninger som følge af eksponering for  

 stoffet eller materialet, baseret på både erfaring og  

 konklusioner fra videnskabelige forsøg.
Beskrivelsen skal indeholde  

 oplysninger om de forskellige eksponeringsveje (indånding, indtagelse,  

 kontakt med hud og øjne) samt en beskrivelse af de symptomer, der er  

 knyttet til de fysiske, kemiske og toksikologiske karakteristika.
Der skal  

 være oplysninger om kendte, forsinkede eller øjeblikkelige  

 virkninger samt kroniske virkninger fra langtids- og korttidseksponering, fx  

 sensibilisering, sløvende virkning, carcinogenicitet, mutagenicitet og  

 reproduktionstoksicitet (udviklingstoksicitet og fertilitet), samt  

 oplysninger om risiko for skader på nervesystemet fra organiske  

 opløsningsmidler.
 Under hensyntagen til de oplysninger, der allerede er givet under punkt 2,  

 »Sammensætning/oplysning om indholdsstoffer«, kan det være  

 nødvendigt at henvise til specifikke sundhedsvirkninger af visse  

 indholdsstoffer i materialet.
12. Miljøoplysninger Miljørelevante oplysninger skal ligeledes gives under andre punkter  

 i leverandørbrugsanvisningen, navnlig anvisninger for kontrolleret  

 udledning, foranstaltninger ved utilsigtet udslip samt foranstaltninger ved  

 transport og bortskaffelse under punkt 6, 7, 13, 14 og 15.
Under dette punkt skal anføres oplysninger om stoffets eller  

 materialets mulige virkninger, reaktioner og skæbne i luft, vand  

 og/eller jord.
Anfør eventuelle relevante forsøgsdata (f.eks.  

 LC50 fisk  £  

  1 mg/l).
De vigtigste karakteristika, som kan forventes at påvirke  

 miljøet som følge af stoffets eller materialets art og  

 forventede anvendelsesmåder skal beskrives.
Tilsvarende oplysninger  

 gives for farlige stoffer, som dannes ved nedbrydning af stofferne eller  

 materialerne.
Dette kan bestå af følgende:
 12.1. Økotoksicitet.
Skal indbefatte foreliggende relevante data om akut og kronisk akvatisk  

 toksicitet i fisk, dafnier, alger og andre vandplanter.
Derudover angives  

 eventuelle foreliggende toksicitetsdata for mikroskopiske og makroskopiske  

 organismer i jord samt andre miljørelevante organismer som fugle, bier  

 og planter.
Hvis stoffet eller materialet virker hæmmende på  

 mikroorganismers aktivitet, skal den mulige virkning på  

 spildevandsbehandlingsanlæg omtales.
 12.2. Mobilitet.
 Muligheden for, at stoffet eller de pågældende indholdsstoffer  

 i et materiale ved udslip i miljøet kan transporteres til grundvandet  

 eller langt fra udslipsstedet.
 De relevante data kan eventuelt bestå af:
a)	kendt eller forventet spredning i miljømedierne, b)	overfladespænding, c)	adsorption/desorption.
 Vedrørende øvrige fysisk-kemiske egenskaber henvises til  

 punkt 9.
 12.3. Persistens og nedbrydelighed.
Muligheden for, at stoffet eller de pågældende indholdsstoffer  

 i et materiale nedbrydes i de pågældende miljømedier,  

 enten gennem biologisk nedbrydning eller andre processer som oxidation eller  

 hydrolyse.
Halveringstider for nedbrydning skal angives, hvis de foreligger.  

 Potentialet af stoffet eller af de pågældende indholdsstoffer i  

 materialet for nedbrydning i spildevandsbehandlingsanlæg skal ligeledes  

 angives.
 12.4. Bioakkumulationspotentiale.
 Muligheden for, at stoffet eller de pågældende indholdsstoffer  

 i et præparat akkumuleres i flora og fauna, med angivelse af  

 octanol/vand fordelingskoefficient (Kow) og  

 biokoncentreringsfaktor (BCF), hvis de foreligger.
 12.5. Andre negative virkninger.
 Eventuelle andre negative miljøvirkninger medtages, f.eks. mulighed  

 for ozonnedbrydning, for fotokemisk ozondannelse og/eller for global  

 opvarmning.
 13. Bortskaffelse, herunder oplysninger om forholdsregler ved  

 bortskaffelse.
 Hvis bortskaffelsen af det pågældende stof eller materiale  

 (overskud eller affald fra påregnelig brug) kan være farlig eller  

 i øvrigt forringe sikkerhed og sundhed, skal der gives en beskrivelse  

 af sådanne rester samt oplysninger om sikker håndtering, herunder  

 eventuel anvendelse af særlige beholdere.
 Angiv passende metoder til bortskaffelse af både stoffet eller  

 materialet og eventuel forurenet emballage (forbrænding, genanvendelse,  

 deponering osv.).
 Henvis til eventuel relevant lovgivning vedrørende bortskaffelse af  

 affald.
 14. Transportoplysninger.
Anfør særlige forholdsregler, som brugeren skal være  

 bekendt med eller skal overholde i forbindelse med transport eller befordring  

 enten inden for eller uden for virksomhedens område.
Når det er  

 relevant, oplyses transportklassifikation efter de gældende regler  

 vedrørende krav til transporten med jernbane, ad landevej, ad indre  

 vandveje, ad sø- og luftveje.
Dette kan bl.a. omfatte:
a)	UN-nummer, b)	klasse, c)	betegnelse for forsendelsen, d)	emballagegruppe, e)	»marine pollutant« eller f)	andre relevante oplysninger.
 15. Oplysninger om regulering, herunder oplysninger om f.eks.  

 anvendelsesbegrænsninger, krav om særlig uddannelse,  

 særlige krav til alder mv.
 Anfør de oplysninger vedrørende sundhed, sikkerhed og  

 miljø, som er påført etiketten i henhold til  

 Miljøministeriets klassificeringsbekendtgørelse.
 Hvis stoffet eller materialet er omfattet af særlige bestemmelser  

 med hensyn til beskyttelse af mennesker og miljø (fx begrænsning  

 i anvendelse og markedsføring), som fx krav om kodenummer,  

 anføres disse så vidt muligt.
 Der skal også i brugsanvisningen oplyses om eventuelle andre  

 relevante særregler og foranstaltninger, herunder også  

 Miljøministeriets gældende regler om fx opbevaring af gift i  

 aflåst giftskab eller -rum.
 Der angives oplysninger om krav om særlig uddannelse, som fx  

 epoxyuddannelse efter bekendtgørelse om arbejde med stoffer og  

 materialer (kemiske agenser), krav om alder, som fx  

 anvendelsesbegrænsning for unge under 18 år, samt andre  

 oplysninger.
 16. Andre oplysninger, herunder anvendelsesområder.
Angiv liste med relevante R-sætninger.
Der skal gengives den fulde  

 ordlyd af de R-sætninger, der evt. er angivet under punkt 2 og 3.
 Angiv eventuelle andre oplysninger, som anses for at have betydning for  

 brugerens sikkerhed og sundhed og for miljøbeskyttelse, som  

 fx:
 a)	Råd om oplæring/instruktion.
 b)	Anbefalede begrænsninger i brugen, fx ikke-lovpligtige  

 anbefalinger fra leverandøren.
 c)	Yderligere oplysninger (skriftlige referencer og/ eller tekniske  

 kontaktorganer).
 d)	Kilder til de vigtigste data ved udarbejdelsen af  

 brugsanvisningen.
 For reviderede brugsanvisninger skal det tydeligt angives, hvilke  

 oplysninger, der er tilføjet, slettet eller revideret (medmindre dette  

 er angivet andetsteds).
 1)   Bekendtgørelsen indeholder  

 bestemmelser, der gennemfører bestemmelser i Kommissionens direktiv af  

 5. marts 1991 (91/155/EØF), EF-tidende 1991 L 76 s. 35, som  

 ændret ved Komissionens direktiv af 10. december 1993 (93/112/EF),  

 EF-tidende 1993, L 314, s. 38,  og Kommissionens direktiv af 27. juli 2001  

 (2001/58/EF), EF-tidende 2001, L 212, s. 24 om fastsættelse af de  

 nærmere bestemmelser for en særlig informationsordning  

 vedrørende farlige præparater til gennemførelse af  

 artikel 14 i direktiv 1999/45/EF af 31. maj 1999 og vedrørende farlige  

 stoffer til gennemførelse af artikel 27 i direktiv 67/548/EØF  

 (sikkerhedsdatablade).
