 Pressenævnet fandt, at det var utvivlsomt forkert,  

 at klager i den omtalte udsendelse selv betegnede den udførte  

 kastrationsbehandling som et "forsøg". Nævnet fandt,  

 at DR Online ved at have bragt oplysningen havde handlet i strid med god  

 presseskik, og nævnet udtalte sin kritik.
Nævnet fandt, at oplysningen om klagers  

 forgængers angivelige relationer til Nazi-Tyskland i tilknytning til  

 omtalen af klager var krænkende for klager, hvortil nævnet  

 samtidig bemærkede, at klager ikke havde fået lejlighed til at  

 kommentere oplysningen.
Nævnet fandt, at DR Online ved at have bragt  

 oplysningen havde handlet i strid med god presseskik, og nævnet udtalte  

 sin kritik.
Kendelse fra Pressenævnet i sag nr.  

 133/2001 Overlæge K har klaget til Pressenævnet over  

 foromtale på DR Online af en udsendelse, der blev bragt den 24. oktober  

 2001 i Danmarks Radio på DR 1, idet hun mener, at god presseskik er  

 tilsidesat.
 En samtidig indgivet klage over tv-udsendelsen behandles  

 særskilt.
 Omtalen på DR Online lød:
"DR-Dokumentar - De Kastrerede I Danmark er sexforbrydere i årevis blevet behandlet  

 med medicin for at forhindre, at de laver ny sex-kriminalitet.
De er blevet  

 medicinsk kastreret.
DR-Dokumentar afslører, hvad de ansvarlige  

 myndigheder har holdt hemmeligt for befolkningen.
At medicinen i mange  

 tilfælde slet ikke har den ønskede virkning.
Forskere og sexforbrydere fortæller i  

 DR-Dokumentarprogrammet "De kastrerede", at den såkaldte  

 kastrationsmedicin kun virker i begrænset omfang.
Mere end halvdelen af  

 20 sexforbrydere siger, at de både kan få rejsning, dyrke sex, og  

 at deres lyst til sex kun er delvis dæmpet.
 - Jeg kunne få rejsning og gennemføre samleje  

 på trods af kastrationsbehandlingen, siger  Poul  Olsen, der fire gange  

 er dømt for sexovergreb på børn.
 Den udtalelse passer meget dårligt med det,  

 myndighederne i årevis har fortalt befolkningen.
- Vi fjerner deres lyst til sex og deres evne til at  

 få rejsning.
Ingen sex-forbrydere, der har været i behandling,  

 har på nuværende tidspunkt begået ny sexkriminalitet, sagde  

 justitsministeriet og den ansvarlige overlæge, da de i 1997 fik  

 blåstemplet et igangværende forsøg med at kastrere de  

 sex-kriminelle medicinsk.
Kastration eller fængsel På baggrund af forsøget er der i dag en lov,  

 som gør det nemmere at få sexforbryderne kastreret.
Bliv  

 kastreret - eller bliv i fængsel, er budskabet.
Derfor har adskillige  

 sexforbrydere tilladelse til at gå rundt i samfundet, når blot de  

 får medicinen.
Men det er en falsk tryghed, dokumenterer  

 DR-Dokumentarprogrammet.
Den ansvarlige overlæge, K erkender i  

 programmet, at hun talte usandt, når hun udtalte, at lysten og evnen  

 til sex forsvinder med indtagelsen af medicinen.
Medicin-cocktail mod sex Det er efter en række forsøg med  

 sex-kriminelle mænd, at overlæge K omkring 1989 tilsyneladende  

 finder en perfekte løsning.
Ordet "forsøg" bruger hun  

 selv i programmet, på trods af at det overhovedet ikke er tilladt at  

 foretage medicinske forsøg på fanger.
Løsningen, som hun  

 betegner som nærmest 100% sikker, er en cocktail af to stærke  

 medicinske præparater.
Det ene   Androcur har tidligere vist sig  

 mangelfuldt under brug i 70 erne og 80 erne, men ved at blande med det andet  

 præparat   Decapeptyl   er en kastration ifølge overlægen  

   bedre end den kirurgiske   opnået.
For K betyder det mindre, at  

 Decapeptyl ikke er godkendt til formålet.
Tvivlsom behandling godkendes Da Folketinget med den ny lov reelt godkender  

 kastrationsmedicin, er en gammel behandlingsform dermed vendt tilbage.
En  

 behandling, der ellers havde skabt et dårligt omdømme for  

 Danmark.
Mellem 1930 og 1970 blev flere hundrede mænd nemlig kastreret,  

 nogle blot fordi de var homoseksuelle, og K s forgænger rejste samtidig  

 rundt i nazi-Tyskland og holdt foredrag om kastrationens kvaliteter.
Til trods for en succes-statistik, der i 1997 kun  

 tæller 23 behandlede sexforbrydere, går lægerne, med K i  

 spidsen, nu videre med det kontroversielle eksperiment.
Psykoterapien kan  

 nedtones, og man kan vende ryggen til den adfærdstræning, som fx  

 både svenskerne og canadierne har fået gode resultater med.  

 Lægerne håber ganske enkelt, at medicinen klarer problemerne, og  

 at ingen vil blive nye ofre, når sexforbryderne bliver løsladt  

 før tid.
Men sådan går det ikke.
Fusk med tallene Allerede på tidspunktet, da lovforslaget blev  

 fremsat, var der grove fejl i tallene.
Der er tre domme for ny  

 sexkriminalitet blandt de 23, som ministeriet ikke oplyser om.
DR-Dokumentar  

 har derudover fundet fire tilfælde af ny sexkriminalitet blandt de 23.  

 Lige nu er den tidligere dømte sexforbryder,  Frank  Hansen, f.eks.  

 igen sigtet for flere tilfælde af sexovergreb på små  

 piger.
Af programmet fremgår det, at allerede mens  Frank  

  Hansen   får medicin, bliver han så aggressiv, at han sigtes for  

 drabsforsøg mod en politimand   og senere idømt  

 fængselsstraf for sin brutalitet.
Lægerne erkender, at risikoen  

 for aggression er så udtalt, at medicinen måtte tages fra ham.  

 Men statistikken talte kun om gode resultater, og det grove overfald blev  

 aldrig nævnt.
Flere af de involverede i sagen, der medvirker i  

 programmet, er ikke i tvivl om, at Folketinget og befolkningen er blevet  

 ført bag lyset." Klageren har anført, at presseomtalen udgør  

 en tilsidesættelse af reglerne for god presseskik.
Klageren har oplyst, at pressechef i Danmarks Radio,  Else  

  Hansen, over for hende har beklaget, at det af presseomtalen fremgår,  

 at klager i udsendelsen bruger ordet "forsøg" om den  

 medicinske kastrationsbehandling af sexkriminelle.
Ifølge  Else  

  Hansen skyldes det en misforståelse, og Danmarks Radio har i  

 konsekvens heraf rettet denne misforståelse på hjemmesiden og  

 fjernet de berørte linier fra presseteksten.
Det er imidlertid klagers opfattelse, at en rettelse ikke  

 blot består i at fjerne en del af teksten.
Det skal vel fremgå,  

 at teksten er fjernet og hvorfor.
 Klageren har videre anført, at det strider mod god  

 presseskik at nævne klagers navn i tilknytning til presseomtalens i  

 øvrigt udokumenterede påstand om, at hun på Anstalten ved  

 Herstedvester havde en forgænger, som "rejste rundt i  

 Nazi-Tyskland og holdt foredrag om kastrationens kvaliteter".
 Danmarks Radio har afvist at have tilsidesat god  

 presseskik.
Danmarks Radio har oplyst, at teksten på DR Online  

 havde til formål at foromtale programmet både for seerne og den  

 øvrige presse.
Dette er almindelig praksis i DR og forestås af  

 DR´s presseafdeling.
Programmet den 24. oktober 2001 havde til formål  

 at debattere og fokusere på problemerne med gentagelseskriminalitet  

 blandt nogle af landets værste seksualforbrydere.
Programmet  

 gennemgår kritisk myndighedernes forsøg på at behandle og  

 løse dette problem ved brug af bl.a. kastrationsmedicin.
Programmet  

 påpeger en række problemer ved behandlingen samt fortielser og  

 fejl fra myndighedernes side.
Den ansvarlige overlæge på  

 Herstedvester, K, er interviewet som en af hovedkilderne.
Særligt for så vidt angår oplysningen i  

 presseomtalen om, at klager i udsendelsen skulle omtale behandlingen med  

 kastrationsmedicin som et "forsøg", har DR Online  

 anført, at den pågældende sætning den 14. november  

 2001 blev fjernet fra presseomtalen.
Der er desuden tilføjet en  

 berigtigelse med følgende indhold:
"Danmarks Radio har i en tidligere udgave af denne  

 pressetekst ladet forstå, at overlæge K bruger ordet  

 "forsøg" i programmet "De Kastrerede" (udsendt  

 på DR 1 den 24. oktober 2001) om den kastrationsbehandling, hun har  

 haft ansvaret for på Anstalten ved Herstedvester.
I programmet bruger K  

 imidlertid ikke dette udtryk.
K har brugt udtrykket i forbindelse med  

 udtalelser til andre medier.
Det var denne oplysning, teksten havde til  

 hensigt at videregive.
Danmarks Radio skal beklage fejlen." DR Online har afvist at have handlet i strid med god  

 presseskik ved at nævne klagers navn i forbindelse med omtale af en  

 forgænger, der "rejste rundt i Nazi-Tyskland og holdt foredrag om  

 kastrationens kvaliteter". Det har naturligvis ikke været  

 hensigten at sidestille klager med tidligere tiders kontroversielle danske  

 kastrationslæger.
Sådan mener Danmarks Radio heller ikke, det  

 fremgår.
Hensigten var blot at sætte selve  

 kastrationsbehandlingen i et historisk perspektiv.
Derfor nævnes heller  

 ingen navne på de forgængere, der dokumenterbart arbejdede med  

 kastration både i Danmark og Tyskland før og under Anden  

 Verdenskrig.
I programmet, hvor der vises historiske optagelser fra  

 kastrationsbehandlingen på Herstedvester, vises og forklares en del om  

 de historiske perspektiver ved kastrationsbehandlingen i et længere  

 afsnit.
Det er dette, som foromtalen sigter at gøre opmærksom  

 på.
Sammenfattende finder Danmarks Radio ikke, at der er  

 grundlag for at klage.
Danmarks Radio har beklaget og berigtiget anvendelsen  

 af orden "forsøg" i den konkrete form.
Det er fuldt ud i  

 overensstemmelse med god presseskik.
Det historiske perspektiv er relevant at  

 få med.
Klager hænges ikke uberettiget ud og lider heller ikke  

 på anden måde skade i den sammenhæng.
 I sagens behandling har følgende  

 nævnsmedlemmer deltaget:
 Axel Kierkegaard, Aage Lundgaard, Tage Clausen og Ole  

 Askvig.
 Pressenævnet udtaler:
I presseomtalen oplyses det, at klager i den omtalte  

 udsendelse selv betegner den udførte kastrationsbehandling som et  

 "forsøg". Denne oplysning er utvivlsomt forkert.  

 Pressenævnet finder, at DR Online ved at bringe oplysningen har handlet  

 i strid med god presseskik, og nævnet udtaler sin kritik.
Da DR Online  

 imidlertid efterfølgende har fjernet den pågældende  

 oplysning fra presseomtalen og endvidere tilføjet en berigtigelse,  

 finder nævnet ikke grundlag for at pålægge DR Online at  

 offentliggøre nævnets kendelse vedrørende dette  

 forhold.
Nævnet finder, at oplysningen om klagers  

 forgængers angivelige relationer til Nazi-Tyskland i tilknytning til  

 omtalen af klager er krænkende for klager, hvortil samtidig  

 bemærkes, at klager ikke har fået lejlighed til at kommentere  

 oplysningen.
Nævnet finder, at DR Online ved at bringe oplysningen har  

 handlet i strid med god presseskik, og nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af DR  

 Online at offentliggøre følgende:
"Kendelse fra  

 Pressenævnet I forbindelse med udsendelsen "De Kastrerede"  

 bragt på DR 1 den 24. oktober 2001 bragte DR Online en foromtale af  

 denne udsendelse.
I udsendelsen blev blandt andet overlæge K  

 interviewet.
 K har klaget til Pressenævnet, idet hun finder, at  

 DR Online har tilsidesat god presseskik.
Nævnet finder, at oplysningen om klagers  

 forgængers angivelige relationer til Nazi-Tyskland i tilknytning til  

 omtalen af klager er krænkende for klager, hvortil samtidig  

 bemærkes, at klager ikke har fået lejlighed til at kommentere  

 oplysningen.
Nævnet finder, at DR Online ved at bringe oplysningen har  

 handlet i strid med god presseskik, og nævnet udtaler sin kritik.
