Vejledning om ekspedition af statsrådssager 1. Indledning Statsrådet som institution er nedfældet i grundloven.
Statsrådet udgøres af ministrene og tronfølgeren under Kongens forsæde.
Ifølge grundloven skal alle love og vigtige regeringsforanstaltninger forhandles i statsrådet.
I praksis betyder dette, at alle lovforslag og beslutningsforslag, som regeringen fremsætter i Folketinget, skal forelægges i statsråd inden fremsættelsen.
Private lovforslag og private beslutningsforslag skal ikke behandles i statsråd i forbindelse med fremsættelsen.
I statsrådet foretages endvidere den stadfæstelse, som ifølge grundloven er nødvendig for at give vedtagne lovforslag lovkraft.
Alle lovforslag, der er vedtaget af Folketinget, herunder også private lovforslag, forelægges således i statsråd til stadfæstelse.
 Denne vejledning indeholder retningslinjer for forelæggelse af statsrådssager:
  Afsnit 2 med underpunkterne 2.a  2.c vedrører forelæggelse af sager om fremsættelse af lovforslag og beslutningsforslag.
  Afsnit 3 med underpunkterne 3.a  3.e vedrører forelæggelse af sager om stadfæstelse af lovforslag.
  Afsnit 4 giver retningslinjer for det følgebrev, der skal sendes til Dronningen ved forelæggelse af sager i statsråd.
  Afsnit 5 indeholder en række supplerende retningslinjer, herunder vedrørende tidspunkt for afholdelse af statsrådsmøde, ministerfravær, fremsendelse af sager samt forholdet til Retsinformation i forbindelse med lovforslags stadfæstelse og kundgørelse.
  Afsnit 6 indeholder skabeloner til de forskellige typer sager, som behandles i statsråd.
  Afsnit 7 indeholder skabeloner for ministerens mundtlige forelæggelse af sager i statsråd.
2. Fremsættelse af lovforslag (og beslutningsforslag) 2.a Forelæggelse af lovforslag (og beslutningsforslag) i statsråd (Bilag A) Til Dronningen Til Dronningen sendes følgebrev (Bilag I), forestilling (Bilag A) samt et eksemplar af lovforslaget (beslutningsforslaget).
Til Kronprinsen og statsrådssekretæren Til Kronprinsen og statsrådssekretæren sendes kopi af følgebrevet, kopi af forestillingen samt et eksemplar af lovforslaget (beslutningsforslaget) (kun side 1 af lovforslaget til statsrådssekretæren).
Materiale til statsrådssekretæren/Statsministeriet sendes til hovedadressen stm@stm.dk samt til den medarbejder i Statsministeriet, der har hovedansvaret for forberedelsen af møder i statsrådet.
Der sendes ikke kopi af materiale til øvrige ministerier.
Når Dronningen har bifaldet fremsættelsen i statsråd har ministeren resolutionen med tilbage til ministeriet.
Ministeriet forsyner herefter resolutionen i venstre kolonne med påtegningen »I Statsråd« samt sted og dato for underskrivelsen.
En kopi af forestillingen sendes til Kabinetssekretariatet på mail.
Såfremt et forslag skal genfremsættes (f.eks. på grund af bortfald ved folketingsårets udløb eller i forbindelse med nyvalg), skal det behandles i en fornyet statsrådsprocedure.
Der bruges de almindelige skabeloner.
Det skal således ikke fremgå af resolutionens ordlyd, at der er tale om en genfremsættelse.
Det kan derimod med fordel anføres i ministerens tale, såfremt der er tale om en genfremsættelse.
2.b.
Forelæggelse af lovforslag (og beslutningsforslag) uden for statsråd (Bilag B) Såfremt fremsættelsen af et lovforslag (beslutningsforslag) ikke kan afvente førstkommende statsrådsmøde, kan forslaget forelægges uden for statsråd gennem Kabinetssekretariatet.
Til Kabinetssekretariatet sendes forestilling (Bilag B), en kopi af forestillingens forside samt et eksemplar af lovforslaget (beslutningsforslaget). Statsministeriet skal ikke modtage kopi af materialet.
Dette gælder tillige materiale vedrørende stadfæstelser uden for statsråd, jf. pkt. 3.b.
 Kabinetssekretariatet bør orienteres om sagen forud for oversendelse af forestillinger uden for statsråd, herunder om det forventede fremsættelsestidspunkt.
 Fremsættelsen af lovforslaget (beslutningsforslaget) skal bekræftes i det førstkommende statsrådsmøde, jf. pkt. 2.c nedenfor.
2.c Efterfølgende bekræftelse i statsråd af fremsættelse af lovforslag (og beslutningsforslag) uden for statsråd (Bilag C) Fremsættelse af lovforslag (beslutningsforslag), der er forelagt uden for statsråd gennem Kabinetssekretariatet, jf. pkt. 2.b ovenfor, skal efterfølgende bekræftes i det førstkommende statsrådsmøde.
Forelæggelse i statsråd skal ske uanset, at det efterfølgende eventuelt besluttes, at det pågældende forslag ikke skal fremsættes i Folketinget.
Dette hænger sammen med, at Regentens/rigsforstanderens underskrift uden for statsråd altid skal bekræftes i det førstkommende statsrådsmøde.
Til Dronningen Til Dronningen sendes følgebrev (Bilag I), ny forestilling (Bilag C), den tidligere forestilling underskrevet uden for statsråd samt et eksemplar af lovforslaget (beslutningsforslaget).
Til Kronprinsen og statsrådssekretæren Til Kronprinsen og statsrådssekretæren sendes kopier af følgebrevet, den nye forestilling og den tidligere forestilling underskrevet uden for statsråd samt et eksemplar af lovforslaget (beslutningsforslaget) (kun side 1 af lovforslaget til statsrådssekretæren).
Materialet til statsrådssekretæren/Statsministeriet sendes til hovedadressen stm@stm.dk samt til den medarbejder i Statsministeriet, der har hovedansvaret for forberedelsen af møder i statsrådet.
Der sendes ikke kopi af materiale til øvrige ministerier.
3. Stadfæstelse af lovforslag 3.a Stadfæstelse af lovforslag i statsråd (Bilag D. 1 og D. 2) Når lovforslaget er vedtaget af Folketinget, forelægges det til stadfæstelse i førstkommende statsrådsmøde.
Ifølge grundlovens § 22 og § 42, stk. 2, jf. stk. 1, kan stadfæstelse normalt tidligst finde sted efter forløbet af 3 søgnedage efter vedtagelsesdagen og skal senest være sket 30 dage efter forslagets endelige vedtagelse i Folketinget.
Det bemærkes, at der i forhold til begge frister regnes med hele dage.
 Visse typer lovforslag, jf. grundlovens § 42, stk. 6 og 7, vil i hastende tilfælde kunne stadfæstes inden forløbet af 3 søgnedage.
Til Dronningen Til Dronningen sendes følgebrev (Bilag I), forestilling (Bilag D. 1), den særlige lovekspedition (Bilag D. 2), hvori der er indsyet et titelløst loveksemplar(hentes i Lex Dania), samt det eksemplar af lovforslaget, som Folketingets formand har underskrevet.
Til Kronprinsen og statsrådssekretæren Til Kronprinsen og statsrådssekretæren sendes kopi af følgebrevet, kopi af forestillingen samt et eksemplar af det vedtagne lovforslag (kun side 1 af lovforslaget til statsrådssekretæren).
Materialet til statsrådssekretæren/Statsministeriet sendes til hovedadressen stm@stm.dk samt til den medarbejder i Statsministeriet, der har hovedansvaret for forberedelsen af møder i statsrådet.
Der sendes ikke kopi af materiale til øvrige ministerier.
Det bemærkes, at ministeren efter godkendelsen af sagen i statsråd har denne med tilbage til ministeriet.
Ministeriet forsyner herefter resolutionen i venstre kolonne med påtegningen I Statsråd.
Desuden forsynes resolutionen og den særlige lovekspedition med sted og dato for underskrivelsen.
En kopi af forestillingen sendes til Kabinetssekretariatet på mail.
3.b Stadfæstelse af lovforslag uden for statsråd (Bilag E) Såfremt ministeriet finder det hensigtsmæssigt, at stadfæstelsen af et lovforslag ikke afventer førstkommende statsrådsmøde, kan lovforslaget (efter udløbet af fristen på 3 søgnedage) forelægges til stadfæstelse uden for statsråd gennem Kabinetssekretariatet.
 Til Kabinetssekretariatet sendes forestilling (Bilag E), en kopi af forestillingens forside, den særlige lovekspedition (Bilag D. 2), hvori er indsyet et titelløst loveksemplar, samt det eksemplar af lovforslaget, som Folketingets formand har underskrevet.
 Kabinetssekretariatet bør orienteres om sagen forud for oversendelse af forestillinger uden for statsråd.
 Stadfæstelsen af lovforslaget skal bekræftes i det førstkommende statsrådsmøde, jf. pkt. 3.c nedenfor.
3.c Efterfølgende bekræftelse i statsråd af lovforslag stadfæstet uden for statsråd (Bilag F) Lovforslag, der er stadfæstet uden for statsråd gennem Kabinetssekretariatet, jf. pkt. 3.b ovenfor, skal i det førstkommende statsrådsmøde forelægges med henblik på, at stadfæstelsen bekræftes.
Til Dronningen Til Dronningen sendes følgebrev (Bilag I), ny forestilling (Bilag F), den tidligere forestilling og lovekspedition underskrevet uden for statsråd, det eksemplar af lovforslaget, som Folketingets formand har underskrevet, samt en kopi af første side af det vedtagne lovforslag.
Til Kronprinsen og statsrådssekretæren Til Kronprinsen og statsrådssekretæren sendes kopier af følgebrevet, den nye forestilling, den tidligere forestilling underskrevet uden for statsråd samt et eksemplar af det vedtagne lovforslag (kun side 1 af det vedtagne lovforslag til statsrådssekretæren).
Materialet til statsrådssekretæren/Statsministeriet sendes til hovedadressen stm@stm.dk samt til den medarbejder i Statsministeriet, der har hovedansvaret for forberedelsen af møder i statsrådet.
Der sendes ikke kopi af materiale til øvrige ministerier.
3.d Godkendelse i statsråd af efterfølgende stadfæstelse af lovforslag uden for statsråd (Bilag G) Såfremt statsrådsmøde afholdes inden udløbet af fristen på 3 søgnedage, og lovforslaget ikke er omfattet af bestemmelserne i grundlovens § 42, stk. 6 eller 7 om skatteforslag mv., kan sagen refereres i statsrådet med henblik på efterfølgende stadfæstelse gennem Kabinetssekretariatet.
Til Dronningen Til Dronningen sendes følgebrev (Bilag I), forestilling (Bilag G), det eksemplar af lovforslaget, som Folketingets formand har underskrevet, samt en kopi af første side af det vedtagne lovforslag.
Til Kronprinsen og statsrådssekretæren Til Kronprinsen og statsrådssekretæren sendes kopi af følgebrevet, kopi af forestillingen samt et eksemplar af det vedtagne lovforslag (kun side 1 af lovforslaget til statsrådssekretæren).
Materialet til statsrådssekretæren/Statsministeriet sendes til hovedadressen stm@stm.dk samt til den medarbejder i Statsministeriet, der har hovedansvaret for forberedelsen af møder i statsrådet.
Der sendes ikke kopi af materiale til øvrige ministerier.
 Umiddelbart efter udløbet af 3-dages-fristen forelægges lovforslaget til stadfæstelse gennem Kabinetssekretariatet, jf. pkt. 3.e nedenfor.
3.e Efterfølgende stadfæstelse gennem Kabinetssekretariatet (Bilag H) Lovforslag, som inden udløbet af 3 dages-fristen er refereret i statsråd med henblik på efterfølgende stadfæstelse gennem Kabinetssekretariatet, jf. pkt. 3.d ovenfor, sendes umiddelbart efter udløbet af 3 dages-fristen til stadfæstelse gennem Kabinetssekretariatet.
 Til Kabinetssekretariatet sendes forestilling (Bilag H), den særlige lovekspedition (Bilag D. 2), hvori er indsyet et titelløst loveksemplar, den i statsrådet tidligere underskrevne forestilling samt det eksemplar af lovforslaget, som Folketingets formand har underskrevet.
 Kabinetssekretariatet bør orienteres om sagen forud for oversendelse af forestillinger uden for statsråd.
 Det bemærkes, at denne stadfæstelse ikke senere skal forelægges i statsråd til bekræftelse.
4. Følgebrev (Bilag I) Til Dronningen Til Dronningen sendes et af ministeren underskrevet følgebrev (dobbeltark), hvori samtlige sager er opført i venstre kolonne i denne rækkefølge:
1. Fremsættelse af lovforslag (og beslutningsforslag) 2. Bekræftelse af fremsættelse af lovforslag (og beslutningsforslag) 3. Stadfæstelse af lovforslag 4. Bekræftelse af stadfæstelse af lovforslag 5. Godkendelse af efterfølgende stadfæstelse Følgebrevet underskrives I ærbødighed af ministeren.
Brevet paraferes ikke.
 5. Afholdelse af statsrådsmøde m.v.
 Tidspunkt for afholdelse af statsrådsmøde, ministerfravær m.v.
Tidspunktet for afholdelse af statsrådsmøde meddeles ministrene af Kabinetssekretariatet.
Tidspunktet meddeles også normalt af statsministeren på et ministermøde.
 Statsråd afholdes normalt en onsdag kl. 9.30 på Christiansborg Slot.
Ministrene bør tilrettelægge deres aktiviteter på en sådan måde, at de kan deltage i statsrådsmøder.
Hvis en minister  bortset fra udlandsrejser  undtagelsesvis er forhindret i at deltage i et statsrådsmøde, skal ministeren underrette Kabinetssekretariatet og Statsministeriet herom.
Den pågældende minister aftaler selv med en anden minister, at denne forelægger en sag i statsråd.
Såfremt der er udpeget en fungerende minister forelægger denne sagen i statsrådet.
Kabinetssekretariatet og Statsministeriet orienteres om, hvilken minister, der forelægger sagen.
 Fremsendelse af sager m.v.
 Det er de enkelte ministre, der har ansvaret for, at deres respektive sager forelægges i statsråd i overensstemmelse med de gældende regler, herunder grundlovens 30 dages-frist for stadfæstelse af lovforslag.
Når et statsrådsmøde er berammet, sendes samtlige de sager, som vedkommende minister ønsker behandlet, til Dronningen.
Fremsendelsen skal ske så hurtigt som muligt og så vidt muligt senest 2 dage inden mødets afholdelse, dvs. normalt mandag formiddag, når statsrådsmødet afholdes onsdag.
Alle sager fra vedkommende ministerium sendes  medmindre særlige omstændigheder gør sig gældende  samlet.
Kan enkelte sager ikke sendes indenfor den nævnte frist på 2 dage, bør de øvrige sager ikke vente, men sendes med respekt for 2-dages fristen sammen med følgebrevet.
De forsinkede sager eftersendes så hurtigt som muligt.
Hvis en forsinket sag undtagelsesvis ikke er opført i følgebrevet sendes samtidigt et nyt følgebrev.
Sager til Dronningen lægges i kuvert med påskrift Til Dronningen og mrk. Statsrådssag i nederste venstre hjørne.
Kuverten bringes til Kabinetssekretariatet, Amaliegade 18, 1015 København K.
Sager til Kronprinsen bringes i kuvert med påskrift Til Hans Kongelige Højhed Kronprinsen og mrk. Statsrådssag i nederste venstre hjørne.
Kuverten afleveres ligeledes til Kabinetssekretariatet, Amaliegade 18, 1015 København K.
Materialet bedes afleveret inden kl. 16:00.
 Sager til statsrådssekretæren fremsendes til Statsministeriet på mail, jf. afsnit 2.
Kabinetssekretariatet udsender - som en service for ministerierne - en sagsliste i forbindelse med statsrådsmøder.
Sagslisten er Dronningens arbejdspapir (dagsorden), og listen udarbejdes, når alle sager er modtaget og gennemgået i Kabinetssekretariatet.
Sagslisten kan efter udsendelsen til ministerierne ændres, eksempelvis hvis en minister melder forfald umiddelbart inden statsrådsmødet.
 Generelt i forbindelse med forestillinger m.v.
Forestillingerne Bilag C, F, H indeholder i 1. afsnit formuleringen  har Deres Majestæt/er det ved kongelig resolution/bifaldet . Deres Majestæt anvendes, når den tidligere resolution er foretaget af Dronningen. Kongelig resolution anvendes, når den tidligere resolution er foretaget af Kronprinsen eller Rigsforstanderen.
Samme princip anvendes i ministerens tale i forbindelse med statsråd.
 Forestillingerne indeholder et afsnit, der indledes med at det må behage Deres Majestæt . Deres Majestæt anvendes uanset om resolutionen skal foretages af Dronningen, Kronprinsen eller en rigsforstander.
Der kan i visse tilfælde være tale om, at en resolution gives andre steder end på Amalienborg Slot eller Christiansborg Slot.
I alle tilfælde påføres det angivne sted af Kabinetssekretariatet Retsinformation  lovens kundgørelse Proceduren i forbindelse med kundgørelse i Lovtidende er fuldt ud digitaliseret.
Så hurtigt som muligt efter lovforslagets vedtagelse, og senest dagen inden stadfæstelsen, sendes med henblik på lovens kundgørelse i Lovtidende en anmodning om forhåndsoptagelse til Retsinformation.
Der skal anmodes om forhåndsoptagelse både i Lex Dania klient og pr. mail til retsinfo@retsinfo.dk.  Mail med anmodning om forhåndsoptagelse skal indeholde følgende oplysninger:
  Forventet underskriftssted.
  Forventet underskriftsdato.
  Forventede underskrivere (regent og medunderskriver).
  Lovforslagsnummer.
 Der bedes også givet kontaktoplysninger til Retsinformation på personer i ministeriet, som er ansvarlige for at anmode om optagelse i Lex Dania klient i forbindelse med stadfæstelsen af loven.
 De ministerier, der ikke selv forestår produktion af forskrifter, anmoder Rosendahls - Schultz Grafisk om konvertering af lovforslaget til lov ved at sende kopi af forhåndsanmodningen til df-post@rosendahls.dk.
Loven kundgøres dagen efter stadfæstelsen.
Når stadfæstelsen har fundet sted, foretages derfor straks en egentlig optagelsesanmodning til Retsinformation både i Lex Dania klient og pr. mail til retsinfo@retsinfo.dk.
Anmodningen skal bekræfte, at loven ønskes optaget i Lovtidende, og det skal af mailen fremgå, hvorvidt stadfæstelsen har fundet sted i overensstemmelse med oplysningerne afgivet i anmodningen om forhåndsoptagelse.
Det er således vigtigt at oplyse stedet for stadfæstelsen, dato og underskrivere, navnlig hvis der er sket ændringer i forhold til anmodningen om forhåndsoptagelse.
 Procedurerne i Lex Dania klient for kundgørelse af love er beskrevet på Civilstyrelsens hjemmeside.
Statsministeriet, den 6. november 2014 Bilag A 6. Bilag ministeriets forestilling til foretagelse i Statsråd om fremsættelse for Folketinget af et forslag til lov / forslag til folketingsbeslutning / om . . . .
 I ministeriet er udarbejdet et forslag til lov / forslag til folketingsbeslutning / om . .
 Idet jeg vedlægger et eksemplar af lovforslaget / beslutningsforslaget / og de dertil knyttede bemærkninger, tillader jeg mig at indstille:
 at det må behage Deres Majestæt at bifalde, at det nævnte forslag til lov / forslag til folketingsbeslutning / om  fremsættes for Folketinget.
ministeriet, den I ærbødighed Underskrift (ministeren) /Paraf.
Bilag B ministeriets forestilling om fremsættelse for Folketinget af et forslag til lov / forslag til folketingsbeslutning / om . . .
 I ministeriet er udarbejdet et forslag til lov / forslag til folketingsbeslutning / om . .
 Da det vil være af interesse, at denne sag kan fremmes så hurtigt som muligt, tillader jeg mig ved at forelægge sagen gennem Deres Majestæts Kabinets-sekretariat, og idet jeg vedlægger et eksemplar af lovforslaget/beslutningsforslaget og de dertil knyttede bemærkninger, at indstille:
 at det må behage Deres Majestæt at bifalde, at det nævnte forslag til lov / forslag til folketingsbeslutning / om  fremsættes for Folketinget, således at sagen forelægges til bekræftelse i førstkommende statsrådsmøde.
. . . ministeriet, den I ærbødighed Underskrift (ministeren) /Paraf.
Bilag C . . . ministeriets forestilling til foretagelse i Statsråd om bekræftelse af resolution  af  angående fremsættelse for Folketinget  af  et forslag til lov / forslag til folketingsbeslutning / om . . .
 Den  / har Deres Majestæt / er det ved kongelig resolution / bifaldet, at forslag til lov / forslag til folketingsbeslutning / om  fremsættes for Folketinget, således at sagen forelægges til bekræftelse i førstkommende statsrådsmøde.
 I overensstemmelse hermed tillader jeg mig, idet . . . ministeriets tidligere forestilling i sagen vedlægges, at indstille:
 at det må behage Deres Majestæt at bekræfte resolutionen af  om fremsættelse for Folketinget af forslag til lov om . . .
ministeriet, den I ærbødighed Underskrift (ministeren) /Paraf.
Bilag D.1 ministeriets forestilling til foretagelse i Statsråd om stadfæstelse af et af Folketinget vedtaget forslag til lov om Folketinget har den  vedtaget vedlagte forslag til lov om .
 Da jeg kan tiltræde lovforslaget, således som det er vedtaget af Folketinget, tillader jeg mig at indstille:
at det må behage Deres Majestæt at stadfæste det af Folketinget vedtagne forslag til lov om . . ., idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Bilag D.2 (side 1) Folketinget har vedtaget og Vi ved Vort samtykke stadfæstet Bilag D.2 (side 2) Lov om Bilag D.2 (side 3) Givet på UNDER VOR KONGELIGE HÅND OG SEGL ______________________________ (Underskrift ministeren, under linien) Bilag E ministeriets forestilling om stadfæstelse af et af Folketinget vedtaget forslag til lov om .
 Folketinget har den  vedtaget  vedlagte forslag til lov om .
 Da jeg kan tiltræde lovforslaget, således som det er vedtaget af Folketinget, og da det må anses for ønskeligt, at stadfæstelsen ikke afventer næste statsrådsmøde, men finder sted straks, tillader jeg mig ved at forelægge sagen gennem Deres Majestæts Kabinetssekretariat at indstille:
at det må behage Deres Majestæt at stadfæste det af Folketinget vedtagne forslag til lov om , således at sagen forelægges til bekræftelse i førstkommende statsrådsmøde, idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Bilag F ministeriets forestilling til foretagelse i Statsråd om bekræftelse af stadfæstelse af et af Folketinget vedtaget forslag til lov om Den  / har Deres Majestæt stadfæstet / er der ved kongelig resolution meddelt stadfæstelse af / et af Folketinget vedtaget forslag til lov om , således at sagen forelægges til bekræftelse i førstkommende statsrådsmøde.
 I overensstemmelse hermed tillader jeg mig, idet jeg vedlægger ministeriets tidligere forestilling i sagen, at indstille:
 at det må behage Deres Majestæt at bekræfte resolutionen af  om stadfæstelse af det af Folketinget vedtagne forslag til lov om . . .
. ministeriet, den I ærbødighed Underskrift (ministeren) /Paraf.
Bilag G ministeriets forestilling til foretagelse i Statsråd om at et af Folketinget vedtaget forslag til lov om  senere må stadfæstes.
 Den  / har Deres Majestæt stadfæstet / er der ved kongelig resolution meddelt stadfæstelse af / et af Folketinget vedtaget forslag til lov om , således at sagen forelægges til bekræftelse i førstkommende statsrådsmøde.
 I overensstemmelse hermed tillader jeg mig, idet jeg vedlægger ministeriets tidligere forestilling i sagen, at indstille:
 at det må behage Deres Majestæt at bekræfte resolutionen af  om stadfæstelse af det af Folketinget vedtagne forslag til lov om . . .
. ministeriet, den I ærbødighed Underskrift (ministeren) /Paraf.
Bilag H ministeriets forestilling til foretagelse i Statsråd om at et af Folketinget vedtaget forslag til lov om  senere må stadfæstes.
 I statsrådsmødet den  / har Deres Majestæt / er det ved Kongelig resolution / bifaldet, at det af Folketinget vedtagne forslag til lov om  forelægges til stadfæstelse, når den i grundlovens § 42 nævnte frist er udløbet, og der ikke forinden er fremsat begæring om folkeafstemning om lovforslaget.
 Da den nævnte frist nu er udløbet, uden at der er fremsat begæring om, at lovforslaget underkastes folkeafstemning, tillader jeg mig, idet jeg vedlægger ministeriets tidligere forestilling, at indstille:
at det må behage Deres Majestæt at stadfæste det af Folketinget vedtagne forslag til lov om . . ., idet jeg samtidig tillader mig at forelægge en i overensstemmelse hermed udfærdiget ekspedition til underskrift.
ministeriet, den I ærbødighed Underskrift (ministeren) /Paraf.
Fra ministeren 1. Forestilling om fremsættelse af forslag til lov / forslag til folketingsbeslutning / om .
 2. Forestilling om bekræftelse af fremsættelse af forslag til lov / forslag til folketingsbeslutning / om . .
 3. Forestilling om stadfæstelse af forslag til lov om . .
4. Forestilling om bekræftelse af stadfæstelse af forslag til lov om 5. Godkendelse af efterfølgende stadfæstelse af forslag til lov om Bilag I Til Dronningen Medfølgende forestilling(er) tillader jeg mig herved at forelægge, idet jeg udbeder mig Deres Majestæts allerhøjeste tilladelse til at måtte foredrage sagerne i det forestående statsrådsmøde.
ministeriet, den I ærbødighed Underskrift (ministeren) 7. Ministerens tale ved forelæggelse af sager i statsråd Ministeren holder i forbindelse med behandlingen af en sag i statsråd en kort tale.
 Nedenfor følger skabeloner svarende til de forskellige typer sager i statsråd.
 Det skal understreges, at titlen på en sag (det med fed skrift angivne) siges af Dronningen, og at det kun er den efterfølgende tekst, der siges af ministeren.
 Eks. : Punkt 2.a.  Bilag A:
Fremsættelse af forslag til lov om .  [Siges af Dronningen  bemærk at Dronningen ikke siger forslagets undertitel] I lovforslaget foreslås det, at  / Dette lovforslag har til formål   /  [Siges af ministeren] Punkt 2.a  Bilag A [Fremsættelse af forslag til lov om / forslag til folketingsbeslutning om/ ] I lovforslaget foreslås det, at  / Dette lovforslag har til formål /   (helt kortfattet beskrivelse uden tekniske detaljer).
 Jeg skal anmode Deres Majestæt / Deres Kongelige Højhed / om at bifalde, at lovforslaget fremsættes for Folketinget.
Punkt 2. c Bilag C [Bekræftelse af resolution om fremsættelse for Folketinget af forslag til lov om / forslag til folketingsbeslutning om ] Ved resolution af  er det uden for statsråd bifaldet, at lovforslaget / beslutningsforslaget / kunne fremsættes for Folketinget.
 Jeg skal anmode Deres Majestæt / Deres Kongelige Højhed / om her i statsrådet at bekræfte denne resolution.
Punkt 3.a  Bilag D.1 og D.2 [Stadfæstelse af forslag til lov om ] Lovforslaget er vedtaget af Folketinget.
 Jeg skal anmode Deres Majestæt / Deres Kongelige Højhed / om at stadfæste lovforslaget.
Punkt 3.c  Bilag F [Bekræftelse af stadfæstelse af forslag til lov om ] Den  er lovforslaget stadfæstet uden for statsråd.
 Jeg skal anmode Deres Majestæt / Deres Kongelige Højhed / om her i statsrådet at bekræfte denne stadfæstelse.
Punkt 3.d  Bilag G [Efterfølgende stadfæstelse af forslag til lov om  (grundlovens § 42)] Lovforslaget er vedtaget af Folketinget.
 Jeg anmoder Deres Majestæt / Deres Kongelige Højhed / om tilladelse til at fremsende lovforslaget til stadfæstelse uden for statsråd, når 3-dages-fristen, som er fastsat i grundlovens § 42, er udløbet.
[Stadfæstelse af forslag til lov om . . . (privat forslag)] Folketinget har vedtaget dette lovforslag, der er fremsat af medlemmer af Folketinget.
 Jeg skal anmode Deres Majestæt / Deres Kongelige Højhed / om at stadfæste det vedtagne lovforslag.
