Betænkning afgivet af Erhvervsudvalget  

 den 16. marts 2000 Betænkning over Forslag til lov om ændring af lov om  

 værdipapirhandel m.v.
(Regelforenkling, endelig afregning og sikkerhedsstillelse,  

 koncerninterne transaktioner) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 En oversigt over lovforslagets bilag er optrykt som bilag  

 til denne betænkning.
 Endvidere har udvalget modtaget en skriftlig henvendelse  

 fra Værdipapircentralen.
 Der er af økonomiministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Socialdemokratiet og Det Radikale Venstre er imod de af  

 Enhedslisten stillede ændringsforslag, fordi de i realiteten ikke synes  

 at ændre ved den gældende retstilstand, således som den er  

 udtrykt ved værdipapirhandelslovens § 29, stk. 1, og den i  

 medfør af stk. 3 udstedte bekendtgørelse om meddelelse af  

 aktiebesiddelse m.v.
 Lovtekstens angivelse af, at »enhver«, dvs.  

 både fysiske og juridiske personer, er forpligtet til at give  

 meddelelse, sammenholdt med henvisningen i bekendtgørelsens § 1, nr.  

 3, til aktieselskabslovens § 2, stk. 2, jf. stk. 4 og 5, medfører, at  

 den eneste ændring i forhold til den nuværende retstilstand vil  

 være ønsket om udarbejdelse af en oversigt.
 Det er endvidere mindretallets opfattelse, at et  

 sådant krav i givet fald mest hensigtsmæssigt måtte  

 indarbejdes i den eksisterende bekendtgørelse om opgørelse af,  

 meddelelse om og offentliggørelse af betydelige andele i selskaber,  

 der har aktier optaget til notering på en fondsbørs  

 (bekendtgørelse nr. 328 af 22. april 1996), der udtrykkeligt  

 regulerer, hvorledes man opfylder § 29 i lov om værdipapirhandel  

 m.v.
Værdipapirhandelslovens § 29 er baseret på et  

 EF-direktiv.
Da krav om en oversigt ikke er indeholdt i direktivet,  

 bør et sådant krav ikke indføres, uden at de  

 EU-mæssige konsekvenser samt konsekvenserne for det danske aktiemarked  

 nøje er vurderet og de berørte parter er hørt efter  

 sædvanlig procedure.
 Mindretallet kan derfor ikke støtte de af  

 Enhedslisten stillede ændringsforslag.
 Venstre, Det Konservative Folkeparti, Dansk Folkeparti og  

 Centrum-Demokraterne ønsker at fremme gennemsigtigheden på det  

 danske aktiemarked.
 I takt med, at stadig flere såkaldt almindelige  

 mennesker vælger at investere deres midler i aktier, stiger behovet for  

 at sikre, at aktiemarkedet er så gennemsigtigt som muligt.  

 Åbenhed og adgang til basale oplysninger om de selskaber, hvis aktier  

 handles på fondsbørser og på autoriserede markedspladser,  

 er efter mindretallets opfattelse en afgørende forudsætning for,  

 at alle investorer   både små og store   kan handle i tillid  

 på det danske aktiemarked.
 Derfor støtter mindretallet ordlyden i  

 Enhedslistens ændringsforslag.
Det er imidlertid mindretallets opfattelse, at sagen ikke  

 har en så hastende karakter, at der er noget til hinder for, at man  

 afventer ministerens »grundige  

 analyse af problemstillingen«, som  

 nævnt i besvarelsen af spørgsmål 16, jf.
L 117   bilag 13.  

 Mindretallet vil derfor stemme hverken for eller imod de af Enhedslisten  

 stillede ændringsforslag ved 2. behandling.
Enhedslisten finder det helt afgørende, at der  

 etableres åbenhed omkring ejerforholdene i danske virksomheder.
Denne  

 åbenhed sikres kun ved, at oplysninger om de reelle ejerforhold er  

 tilgængelige for borgere og samfund på en nem og overskuelig  

 måde.
En vedtagelse af mindretallets ændringsforslag ville have  

 været første skridt mod dette mål.
Selv om Enhedslisten  

 ikke er enig i ministerens tilkendegivelser om, at en grundig analyse er  

 nødvendig for vedtagelsen af de stillede ændringsforslag,  

 glæder mindretallet sig over den brede tilslutning til forslagenes  

 ordlyd og imødeser en gennemgribende revision af reglerne i den  

 kommende folketingssamling.
Kristeligt Folkeparti er enig i intentionerne i  

 Enhedslistens ændringsforslag, men stemmer imod disse, idet  

 mindretallet henholder sig til ministerens indstilling om at tage sagen op i  

 den kommende samling (jf.
L 117 - bilag 13).
Frihed 2000 støtter Enhedslistens  

 ændringsforslag.
Ministerens notat indeholder efter mindretallets  

 opfattelse ingen vægtige argumenter, der tilsiger, at det er  

 nødvendigt at afvente en »grundig analyse af problemstillingen«, jf.
L 117   bilag 13.
Herefter indstiller et mindretal  

 (Socialdemokratiets, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de af  

 økonomiministeren stillede ændringsforslag.
Mindretallet vil  

 stemme imod de af et mindretal stillede ændringsforslag.
Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til vedtagelse med de af økonomiministeren  

 stillede ændringsforslag.
Mindretallet vil stemme hverken for eller  

 imod de af et mindretal stillede ændringsforslag.
 Et tredje mindretal (Socialistisk Folkepartis og  

 Frihed 2000 s medlemmer af udvalget) indstiller lovforslaget til  

vedtagelse med de stillede ændringsforslag.
 Et fjerde mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling og  

 agter at stemme imod de af ministeren stillede ændringsforslag og  

 hverken for eller imod de af et mindretal stillede ændringsforslag.
 Et femte mindretal (Enhedslistens medlem af  

 udvalget) vil stemme hverken for eller imod lovforslaget ved 3. behandling.  

 Mindretallet vil stemme imod de af økonomiministeren stillede  

 ændringsforslag og vil stemme for de af mindretallet stillede  

 ændringsforslag.
Ændringsforslag Til § 1 Af	et mindretal (EL), tiltrådt af et mindretal (SF  

 og FRI):
 1) Efter nr. 13 indsættes om nye numre:
 »01. I § 29 indsættes efter stk. 2 som nyt  

 stykke:
» Stk. 3 bliver herefter stk. 4.
 02.	§ 29, stk. 3, der bliver stk. 4, affattes  

 således:
» Af	økonomiministeren, tiltrådt af et flertal  

 (S, V, KF, SF, CD, RV, FRI og KRF):
 2) Efter nr. 16 indsættes som nyt nummer:
 »03. Overskriften til kapitel 18 affattes  

 således:
»Betalingssystemer, netting m.v.«« 3) I det under nr. 18 foreslåede § 57 a, stk.  

 1, ændres »§§ 57, stk.  

 1, og 57 b, stk. 1 og 2« til:  

»§ 57, stk. 1, jf. dog § 57, stk.  

 4, samt bestemmelserne i § 57 b, stk. 1 og 2«.
 4) I det under nr. 18 foreslåede § 57 b, stk.  

 5, indsættes efter »Den  

 Europæiske Union« ordene:  

 »eller lande, som Unionen har indgået samarbejdsaftale med«.
 5) I den under nr. 18 foreslåede § 57 e  

indsættes efter 1. pkt. som nyt punktum:
» Af	et mindretal (EL), tiltrådt af et mindretal (SF  

 og FRI):
 6) Efter nr. 31 indsættes som nyt nummer:
» Af	økonomiministeren, tiltrådt af et flertal  

 (S, V, KF, SF, CD, RV, FRI og KRF):
Til § 2 7) I stk. 1, 3 og 4 ændres datoen »1. februar 2000« tre steder til: »1. maj 2000 «.
Bemærkninger Til nr. 1 og 6 De gældende og foreslåede regler om  

 aktionærers oplysningspligt har til formål at sikre viden om,  

 hvem der er storaktionærer og eventuelt har en dominerende indflydelse  

 på et selskab.
Imidlertid vil det med det fremsatte lovforslag fortsat  

 være muligt via forskellige selskaber og gennem indirekte  

 aktiebesiddelse at have kontrol over aktiemajoriteten i et selskab, uden at  

 dette skal oplyses.
Det er f.eks. velkendt, at A.P.Møller-koncernen  

 med de gældende regler ikke er forpligtet til at give oplysning om  

 koncernens samlede indflydelse på Den Danske Bank.
Med det stillede  

 ændringsforslag foreslås det, at der også skal gives  

 meddelelse om indirekte aktiebesiddelser i børsnoterede selskaber og  

 selskaber, der er optaget til handel på en autoriseret markedsplads,  

 samt at meddelelsen skal ledsages af en oversigt over den samlede direkte og  

 indirekte aktiebesiddelse i selskabet.
Ad nr. 01 Med bestemmelsen udvides kredsen af personer og selskaber,  

 som har pligt til at give meddelelse om aktiebesiddelser i selskaber, der er  

 optaget til notering på en fondsbørs eller registreret på  

 en autoriseret markedsplads.
Således vil der efter bestemmelsen  

 også skulle gives meddelelse, hvis besiddelsen af aktier i et  

 sådant selskab er etableret gennem direkte eller indirekte forbindelser  

 som angivet i § 1, stk. 2, nr. 6, i lov om visse selskabers aflæggelse  

 af årsregnskab m.v., til et eller flere selskaber, der er omfattet af  

 pligten til at give meddelelse efter stk. 1. Såfremt der foreligger  

 både direkte og indirekte aktiebesiddelser, skal aktionæren  

 samtidig med meddelelsen indsende en oversigt over den samlede direkte og  

 indirekte aktiebesiddelse i det pågældende børsnoterede  

 selskab eller selskabet, der er optaget til handel på en autoriseret  

 markedsplads.
Ad nr. 04 Ændringsforslaget er en konsekvens af den under nr.  

 1 foreslåede udvidelse af kredsen af meddelelsespligtige.
Til nr. 2 Da lovforslagets § 1, nr. 17-19, indebærer en  

 udvidelse af de i kapitlet regulerede forhold, foreslås  

 kapiteloverskriften ændret i overensstemmelse hermed.
Til nr. 3 Registrering efter lovforslagets § 57 a er ifølge  

 denne bestemmelse en forudsætning for, at et betalingssystem kan  

 indgå nettingaftaler, der har gyldighed i forhold til deltagernes  

 eventuelle konkursbo. § 57, stk. 4, foreskriver, at et sådant systems  

 nettingaftaler skal indsendes til Finanstilsynet for at have retsvirkning  

 over for boet og kreditorerne.
 Systemernes nettingaftaler vil være en del af  

 systemernes regler og tilslutningsaftaler og vil derfor ifølge § 57 a,  

 stk. 2, sædvanligvis være indsendt til Finanstilsynet i  

 forbindelse med registreringen af systemet, forudsat at der er tale om et  

 system, der anvender netting.
Systemernes nettingaftaler kan således foreligge og  

 være indsendt til Finanstilsynet i forbindelse med registreringen af  

 systemet, men kan også udfærdiges senere, ligesom der kan ske  

 ændringer i allerede eksisterende aftaler.
Kravet om indsendelse af  

 nettingaftaler, når dette ikke er sket i forbindelse med registreringen  

 af systemet, er reguleret i § 57, stk. 4.
 I alle tilfælde er det således en  

 gyldighedsbetingelse, at aftalerne er indsendt til Finanstilsynet.
 For at præcisere sammenhængen mellem de to  

 bestemmelser foreslås det, at der i den foreslåede § 57 a, stk.  

 1, 1. pkt., tilføjes en henvisning til § 57, stk. 4.
Til nr. 4 Det foreslås at ændre affattelsen af § 57 b,  

 stk. 5, således at det præciseres, at denne også omfatter  

 EØS-landene.
Til nr. 5 Af lovbemærkningerne til den foreslåede  

 affattelse af § 57 e fremgår det, at bestemmelsen medfører, at  

 en dansk deltagers konkursbo ikke vil kunne påberåbe sig reglerne  

 i den danske konkurslov over for et system, der er underlagt eksempelvis  

 engelsk ret, hvis dette umuliggør eller begrænser den  

 planmæssige afvikling af transaktionerne i systemet.  

 Spørgsmål, der har betydning for denne afvikling, vil i det  

 nævnte eksempel skulle afgøres efter engelsk  

 insolvenslovgivning.
 Tilsvarende fremgår det, at en udenlandsk deltager i  

 et system, der er underlagt dansk ret, i tilfælde af konkurs vil skulle  

 anvende den danske konkurslov, for så vidt angår forhold, der  

 muliggør eller begrænser gennemførelsen af  

 transaktionerne i det danske system.
 Bestemmelsen foreslås på denne baggrund  

 præciseret, således at det klart fremgår, at boet i  

 tilfælde af, at danske deltagere i udenlandske clearingcentraler og  

 betalingssystemer, der er anmeldt til Kommissionen i medfør af artikel  

 10, 1. afsnit, i Europa-Parlamentets og Rådets direktiv 98/26/EF, tages  

 under konkursbehandling, som hovedregel ikke vil kunne påberåbe  

 sig reglerne i den danske konkurslov over for dette system.
Til nr. 7 Da det foreslåede ikrafttrædelsestidspunkt er  

 passeret, foreslås det, at loven træder i kraft den 1. maj  

 2000.
