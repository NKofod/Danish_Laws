 Pressenævnet bemærkede, at afgørelse af  

 spørgsmål om, hvorvidt udtalelser er af injurierende karakter, henhører under  

 domstolene, og Nævnet kan ikke tage stilling hertil.
Pressenævnet havde ikke mulighed for at  

 tage stilling til faktiske forhold, hvorom parterne var uenige.
Nævnet kunne  

 derfor ikke tage stilling til, hvorvidt [K], herunder Brønshøj Posten, var  

 blevet ekskluderet fra Brønshøj Handelsforening.
Klagen vedrørte en artikel med karakter af  

 en lederartikel samt to debatindlæg, der havde karakter af læserbrevsindlæg,  

 i  

 brønshøj-husum avis.
Pressenævnet bemærkede, at i lederartikler og  

 debatindlæg  

 tillades en højere grad af frisprog end i nyhedsartikler og reportager.
Det fremstod efter Pressenævnets opfattelse  

 klart, at der var tale om en lederartikel henholdsvis to  

 debatindlæg/læserbrevsindlæg, hvori man tilkendegav sin holdning til artiklen  

 af 4. maj 2006 i Lokal@visen.dk.
Pressenævnet fandt videre, at der ikke havde  

 været grundlag for at forelægge [K] de bragte oplysninger med henblik på  

 indhentelse af en kommentar inden offentliggørelsen.
Pressenævnet lagde vægt  

 på, at brønshøj-husum avis havde efterprøvet rigtigheden af konkurspåstanden.  

 Nævnet fandt på denne baggrund ikke grundlag for at udtale kritik.
Pressenævnets  

 kendelse i sag 2006-6-348 [K] har klaget til  

 Pressenævnet over artikler og debatindlæg i brønshøj-husum avis henholdsvis  

 den  

 16. og 30. maj 2006, idet man mener, at god presseskik er tilsidesat.
1. Sagsfremstilling Til orientering bragte  

 Lokal@visen.dk, der udgiver Grøndals Posten, Vanløse Posten og Brønshøj  

 Posten,  

 den 4. maj 2006 under overskriften  

  

 Matador  

 i  

 2700  

  

 følgende lederartikel af Louis Clément:
 Ingen lagde synderligt mærke  

 til Mads Skjern, da han kom til Korsbæk i den gode tv-serie Matador.
 Men da han åbnede sin lille  

 butik med konfektion i et større udvalg, bedre kvalitet og mindre priser end  

 hos konkurrenter, Damernes Magasin, rejste der sig en mindre storm blandt de  

 gamle familier i Korsbæk.
 Især indehaveren af Damernes  

 Magasin, Albert Andersen, blev meget fortørnet over denne uhørte konkurrence.
 I årevis havde Albert  

 Andersen med omhu gjort sit bedste i betjening af byens højere borgerskab,  

 mens  

 de mere almindelige kunder blev betjent med nidkær arrogance.
 Albert Andersen fik dog også  

 hurtigt alarmeret resten af de gamle familier i den lille provinsby, der på  

 grund af velstandens sløvsind alligevel ikke kunne stoppe Mads Skjern, som  

 havde en utrolig evne til at se mulighederne hos den brede del af  

 befolkningen  

 i Korsbæk.
 Uden sammenligning i øvrigt,  

 så er der mange lighedspunkter til den uge for nogle år siden, da Brønshøj  

 Posten dukkede op for første gang i postnummer 2700.
 Hos brønshøj-husum avis blev  

 chefen, der primært har sine indtægter fra den ultratynde del af popbranchen,  

 meget fortørnet.
 Ganske som gode gamle Albert  

 Andersen alarmerede han også bydelens gamle netværk, der hovedsageligt består  

 af en guldsmed, en glarmester, en fodboldformand og nogle andre tinsoldater,  

 som for flertallets vedkommende slet ikke bor i 2700, men bruger området til  

 at  

 drive forretninger af forskellig slags.
 Blandt andet blev Brønshøj  

 Postens redaktør ekskluderet af Handelsforeningen HBH på et helt usagligt  

 grundlag, og meget mod den tidligere formands holdning.
 Den tidligere formand for HBH  

 var nemlig af den overbevisning, at to aviser med den dertilhørende  

 konkurrence  

 kun var en fordel for den lokale handel.
 To aviser skærper nemlig konkurrencen,  

 hvilket medfører mindre priser på annoncer, bedre artikler og mere liv i  

 2700.
 Desværre kunne den tidligere  

 formand ikke overbevise guldsmeden, glarmesteren og de andre tinsoldater, at  

 sådan er verden skruet sammen.
 I stedet besluttede HBH at ekskludere  

 Brønshøj Posten til fordel for den gamle popsanger i Damernes Magasin   

 undskyld Brønshøj-Husum Avis.
Og den daværende formand for  

 HBH er ikke længere formand.
I stedet er guldsmeden trådt ind i billedet.
 Og hvor vil jeg så hen med  

 alle de ord.
 Jo, ser du kære læser, så er  

 tiden ved at rinde ud for de gamle netværk, den gamle avis og ikke mindst en  

 handelsforening af den type, som HBH er.
 I følge flere af de nye små  

 butikker, føler de sig slet ikke hjemme i HBH, hvor det dels er dyrt for en  

 lille forretning af være med, dels sprudler den gamle forening ikke af nye  

 idéer og endelig er beslutningsgangen tungere end et skatteregnskab.
Derfor har nogle  

 initiativrige småbutikker skabt Bydelens initiativ Gruppe, hvor alle butikker  

 og erhvervsdrivende kan være med uden omkostninger.
Det er nemlig helt  

 gratis.
BiG har allerede arrangeret  

 aktiviteter i forbindelse med Valentins Dag.
Lige i disse dage er BiG  

 koordinator i BiG Super Weekend i den sidste weekend i denne måned.  

 Opkomlingen  

 - Brønshøj Posten  står som tovholder i BiG med det eneste formål at  

 styrke  

 det lokale handelsliv ud fra den filosofi, at hvis butikkerne har det godt,  

 så  

 er det til gavn for alle i 2700.
Vi bor jo ikke i Korsbæk   

 vel!? brønshøj-husum avis bragte  

 den 16. maj 2006 [den påklagede artikel] under overskriften  

  

 Arnesen, Clement, ikke Andersen!  

  

 følgende  

 artikel:
 Vores tidligere  

 samarbejdspartner Louis Clement forsøgte sig i forrige uge som lederskribent  

 i  

 Brønshøj Posten.
Selve lederen har vi nu ikke  

 tænkt os at kommentere, da indholdet afslører mere om avisen, og ikke mindst  

 personen, der står som forfatter.
Men der blev bragt nogle oplysninger for  

 dagen, som var direkte forkerte, og som brønshøj-husum avis er blevet  

 opfordret  

 til at korrigere  uden at det skal forstås derhen, at vi fremover  

 ønsker/gider  

 kommentere indlæg fra den kant.
Først en lille ting i  

 småtingsafdelingen.
Når man begynder at citere og fortælle fra en så kendt og  

 udødeliggjort tv-serie som Matador, må man naturligvis tjekke navnene på de  

 personer, man nævner fra serien, og som kendes af alle og enhver.
Og her er  

 Louis Clement lige snublet lidt over manufakturhandleren.
Han hedder altså  

 ikke  

 Albert Andersen, men Albert Arnesen! Vigtigere er imidlertid at få slået  

 fast,  

 at afsnittet omkring Brønshøj Postens exit fra vor lokale handelsforening HBH  

 er direkte misvisende og forkert.
Det var en fuldt enig bestyrelse, som  

 ekskluderede Brønshøj Posten. Årsagen var en grov og ukollegial opførsel, man  

 aldrig før havde oplevet i handelsforeningens mangeårige historie.
På en  

 efterfølgende generalforsamling tiltrådte en enig skare af HBH medlemmer  

 ekskluderingen, og den tidligere formand beklagede på ingen måde udgangen på  

 dette.
Tværtimod! Så er det sat på plads.  

 Apropos generalforsamling så har vores lokale handelsforening HBH netop  

 afholdt  

 dette års generalforsamling.
Den varede en god halv time, så var det  

 overstået  

 og de fremmødte HBH medlemmer kunne hygge sig resten af aftenen i en  

 ualmindelig rar og positiv atmosfære.
Lidt anderledes gik det vist  

 i Vanløse, hvor man også lige har haft generalforsamling i den lokale  

 handelsforening.
Her blev den ordinære generalforsamling suspenderet og  

 genoptaget fjorten dage senere.
Formanden for Vanløse Handelsforening Sven  

 Grønsund har sendt os den tale, han holdt i forbindelse med genoptagelsen af  

 generalforsamlingen og opfordrer os kraftigt til at bringe den i sin fulde  

 længde.
Med tanke på førnævnte leder mener vi, det er på sin plads at opfylde  

 hans ønske.
 Sven Grønsund gør opmærksom  

 på, at alt i talen kan dokumenteres.
Så vi givet ordet til Sven  

 Grønsund, formand for Vanløse Handelsforening. I forlængelse af ovenstående  

 artikel bragte brønshøj-husum avis rubrikken  

  

 Indlæg.
Under overskriften  

  

 Kære  

 Generalforsamling  mine damer og herrer!  

  

 gengav avisen følgende tale,  

 holdt af Sven Grønsund, formand for Vanløse Handelsforening:
 Ved genoptagelse af den  

 ordinære Generalforsamling, er der flere ting, der ligger mig på sinde.
 Gennem de sidste 2-3 uger har  

 jeg oplevet en hetz fra Vanløse Posten, som trodser enhver beskrivelse.  

 Hårrejsende  

 beskyldninger mod mig og min person samt en fordrejet omtale af min kones  

 uofficielle indlæg efter sidste generalforsamling.
Det agter jeg ikke at lade gå  

 upåagtet hen.
Jeg har nu i mere end 18 år varetaget mine medlemmers  

 interesser  

 sammen med en trofast bestyrelse.
Men hvad jeg har været udsat for gennem de  

 sidste to år  er der ingen, der ville drømme om, man kunne modtage fra  

 en  

 lokal avis.
 Som formand må man finde sig  

 i lidt af hvert  til en vis grænse  og den er nået nu.
Forsamlingen som er her til  

 stede, skal have at vide, hvem der gemmer sig bag den person, der tordner  

 frem  

 med udtryk og troværdighed og tillid  eller mistillid.
Manden bag  

 våbnet  

 Vanløse Posten, som han truer alt og alle med, er kendt eller rettere  

 berygtet  

 i bladkredse som konkursrytteren.
Hans bladhuse er gået ned på  

 stribe  

 indenfor de sidste mange år.
Så sent som for 14-15 måneder  

 siden gik Vanløse Posten og de øvrige af Ib Helges aviser konkurs.
Men har  

 det  

 stået nogen steder? Næ  den slags forties.
Det Ib Helge kaldte for  

 Mediehuset  

 blev lige pludselig døbt om til Lokalaviserne, for med den lovgivning vi har  

 herhjemme, kan man jo bare starte op på ny.
Tilmed proklamerer han gang  

 på gang, at der snildt er plads til 2 lokalaviser i Vanløse.
Det tvivler jeg  

 godt nok på.
Ib Helge lyver også om sine  

 oplagstal.
I kolofonen i hans aviser figurerer det totale oplagstal med  

 tallet  

 49.100 eksemplarer, men går man ind på hans avisers hjemmeside er  

 oplagstallet  

 54.984. I virkeligheden er tallet sikkert langt mindre, når det kommer til  

 stykket.
Hvem taler om troværdighed? På Ib Helges hjemmeside  

 figurerer endvidere en avis, som hedder Nord-Vest Posten.
Det navn ser man  

 også  

 på de mails, Ib Helge sender rundt.
Sandheden er bare, at her er tale om  

 Kejserens nye Nord-Vest Post, for den er aldrig udkommet, selvom  

 den har sået  

 på hjemmesiden i flere måneder.
Falsk reklame altså! Hvem taler om troværdighed? Når Ib Helge er så syg for  

 medlemmer af vores handelsforening skal have adresse i 2720 Vanløse   

 skyldes  

 det ene og alene, at han forsøger at genere Vanløse Bladet, som har adresse  

 på  

 Frederiksberg.
Vanløse Bladet kunne sagtens have lavet en dækadresse i vores  

 område, men har spillet med ærlige kort.
Det gjorde Ib Helge ikke med  

 sin avis i Brønshøj, som har adressen Frederikssundsvej 301  i et  

 broderimagasin! Hvem taler om troværdighed? Jeg kunne bruge mindste et  

 par timer på at fortælle om Ib Helges løgnagtige verden, men vi skal jo  

 videre  

 med generalforsamlingen.
 Dog vil jeg lige slutte af  

 med at gøre opmærksom på, at Ib Helge blev sparket ud af handelsforeningen i  

 Brønshøj-Husum, som ikke ville stå model til hans tilsvining og trusler.  

 Dette  

 var aldrig sket før i foreningens historie.
 Måske skulle vores  

 handelsforening overveje det samme, så vi atter kan få normale forhold.
Tro ikke på alt, der står i  

 Vanløse Posten.
Heller ikke de læserbreve, som er forfattet af Ib Helge selv.  

 Tænk på hans troværdighed, når der skal stemmes i aften  og det er  

 noget, Ib  

 Helge står bag.
Velkommen til genoptagelsen af den ordinære  

 Generalforsamling.
(Dette indlæg er 100 pct.  

 fuldt citeret, og udtrykker på ingen måde vores holdning i denne sag, selvom  

 vi  

 naturligvis har én). brønshøj-husum avis bragte  

 den 30. maj 2006 [den påklagede artikel] under overskriften  

  

 Du lyver igen, Ib Helge!  

  

 og underoverskriften  

  

 - Vanløse-Brønshøj-Grøndal Posten gik  

 konkurs sidste år    

  

 følgende indlæg:
Det er jo godt at have sin  

 egen avis, når man skal fremkomme med påstande  ingen andre medier med  

 respekt  

 for sig selv ville drømme om at offentliggøre.
Ib Helge har jo den mulighed,  

 og  

 det benytter han sig så sandelig af, må man sige.
Aldrig nogensinde i mit  

 lange  

 liv har jeg været udsat for en mand, der er så indhyllet i sine egne løgne,  

 som  

 det her er tilfældet.
Jeg var meget glad for, at  

 brønshøj-husum avis gav mig mulighed for at skrive indlægget omkring Ib Helge  

 og hans aviser for nylig.
Derfor overrasker det mig meget, at avisen og dens  

 redaktør nu skal beskyldes for at være fulde af løgn.
Det er altså  

 undertegnede, som fremkom med de fuldt korrekte oplysninger omkring Ib Helge,  

 og ingen andre.
Men det har han åbenbart ikke fattet.
Nu er vi så oppe på at  

 være tre kumpaner/skurke eller hvad det er, Ib Helge nu kalder os,  

 (redaktøren,  

 den tidligere handelsforeningsformand og mig selv), blot fordi sandheden  

 kommer  

 på bordet.
At benægte den kendsgerning, at aviserne Vanløse Posten, Brønshøj  

 Posten og Grøndals Posten gik konkurs sidste år er jo fantastisk.
På selve  

 generalforsamlingen i Vanløse Handelsforening rejste Ib Helge sig personligt  

 og  

 forsøgte at forsvare konkursen, hvilket da er en klar bekræftelse på, at den  

 har fundet sted.
Men for ikke at sætte min hæderlighed i tvivl, har jeg  

 derfor  

 tilladt mig at bringe et enkelt lille bevis som dokumentation på fakta.
Så  

 kan  

 læserne og annoncørerne i disse aviser selv se, hvem der lyver! At aviserne  

 så  

 udkommer den dag i dag, kan Ib Helge takke den utroligt humane danske  

 lovgivning for.
Den gør det jo muligt at gå neden om og hjem den ene dag og  

 starte op i nyt navn den næste  uden hensyntagen til evt. kreditorer,  

 der efterlades  

 i kølvandet.
Bruger Ib Helge den fremgangsmåde hver gang, han ikke kan betale  

 sine regninger, ja så kan han jo  som han hele tiden proklamerer   

 blive ved  

 med at udkomme.
Ib Helge nævner også  

 udtrykket ærekrænkelse.
Du milde himmel  ingen har som Ib  

 Helge strøet om  

 sig med ærekrænkelser i sine aviser og hver gang som en ophidset hævnakt over  

 for en eller flere personer.
Der var intet i mit indlæg, som var forkert  

 eller  

 usandt.
Derfor tilføjede jeg også, at hver en ting kan dokumenteres.
Jeg er  

 spændt på, hvor lang listen af kumpaner/skurke ender med at blive i takt med  

 Ib  

 Helge og hans avisers fortsatte løgnerier.
Med venlig hilsen (og undskyld til  

 brønshøj-husum avis læsere, at dette er blevet en føljeton.
Det var  

 bestemt  

 ikke hensigten).
Sven Grønsund Formand for Vanløse  

 Handelsforening Til Sven Grønsunds indlæg var  

 følgende notits fra Erhvervs- og Selskabsstyrelsen indsat:
CVR-nr.: 18316234 Navn: MEDIEHUSET DENMARK  

 SWEDEN APS Tilknyttet som: Direktør Personstatus: (Tiltrådt  

 04.05.1995)(Fratrådt 30.08.2005)(Registreringen fratrådt 03.10.2005) Status: Selskabet er  

 tvangsopløst Det fremgår af de fremsendte  

 oplysninger i sagen, at Mediehuset Denmark Sweden ApS trådte i  

 betalingsstandsning den 29. september 2004. Skifteretten tvangsopløste  

 selskabet  

 den 30. august 2005, som værende uden økonomiske midler til at gennemføre en  

 konkursbehandling.
Det fremgår videre, at avisdriften i det senere  

 tvangsopløste Mediehuset Denmark Sweden ApS i 2004 overgik til selskabet [K].
2. Parternes synspunkter [K] har anført, at de  

 urigtige, injurierende og ærekrænkende udtalelser om Brønshøj Posten og  

 redaktør  

 Ib Helge er fremsat i en konkurrencemæssig anstrengt situation med det formål  

 at ødelægge de tre lokalaviser, som [K] udgiver.
 [K] har videre anført, at brønshøj-husum  

 avis har tilsidesat god presseskik ved at bringe artikler sammen med et  

 manuskriptindlæg fra en udenbys handelsforeningsmand, Sven Grønsund, med  

 udokumenterede usandheder uden at forelægge oplysningerne for [K].
 [K] har herudover anført, at  

 oplysningen om, at Vanløse Posten og dermed også Brønshøj Posten er gået  

 konkurs er urigtig. [K] har oplyst, at Mediehuset Denmark Sweden ApS var  

 reduceret til at producere aviserne, men ejede dem ikke.
 [K] har endelig anført, at  

 oplysningen om, at Brønshøj Posten er blevet ekskluderet af Brønshøj  

 Handelsforening er ukorrekt.
 brønshøj-husum avis har  

 indledningsvis oplyst, at avisen har en god økonomi i modsætning til [K].
 brønshøj-husum avis har  

 afvist at have handlet i strid med god presseskik og har anført, at det  

 bragte  

 ikke er avisens holdning, men et almindeligt læserbrev.
 brønshøj-husum avis har  

 endvidere anført, at avisen har kontrolleret de anførte ting i læserbrevet,  

 herunder har avisens statsautoriserede revisionsfirma undersøgt holdbarheden  

 af  

 konkurspåstanden, som viste sig at være korrekt.
 brønshøj-husum avis har  

 herudover anført, at Sven Grønsunds læserbrev bekræfter rigtigheden af  

 handelsforeningens ekskludering af [K] og Ib Helge.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
 Pressenævnet bemærker, at  

 afgørelse af spørgsmål om, hvorvidt udtalelser er af injurierende karakter,  

 henhører under domstolene, og Nævnet kan ikke tage stilling hertil.
 Pressenævnet har ikke  

 mulighed for at tage stilling til faktiske forhold, hvorom parterne er  

 uenige.  

 Nævnet kan derfor ikke tage stilling til, hvorvidt [K], herunder Brønshøj  

 Posten, er blevet ekskluderet fra Brønshøj Handelsforening.
Klagen vedrører en artikel  

 med karakter af en lederartikel samt to debatindlæg, der har karakter af  

 læserbrevsindlæg, i brønshøj-husum avis.
Pressenævnet bemærker, at i  

 lederartikler og debatindlæg tillades en højere grad af frisprog end i  

 nyhedsartikler og reportager.
Det fremstår efter  

 Pressenævnets opfattelse klart, at der var tale om en lederartikel  

 henholdsvis  

 to debatindlæg/læserbrevsindlæg, hvori man tilkendegav sin holdning til  

 artiklen af 4. maj 2006 i Lokal@visen.dk.
Pressenævnet finder videre, at der  

 ikke har været grundlag for at forelægge [K] de bragte oplysninger med  

 henblik  

 på indhentelse af en kommentar inden offentliggørelsen.
Pressenævnet har lagt  

 vægt på, at brønshøj-husum avis har efterprøvet rigtigheden af  

 konkurspåstanden.
Nævnet finder på denne baggrund ikke grundlag for at udtale  

 kritik.
