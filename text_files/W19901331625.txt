Ansøgning om tilladelse til forpagtning af en 15 ha stor  

 landbrugsejendom afvist.
Ansøger ejede ikke selv nogen landbrugsejendom.
Det  

 var uden betydning, at ansøger tidligere havde fået tilladelse til at  

 forpagte 2 ha af ejendommen til juletræsdyrkning.
 I skrivelser af henholdsvis 6. december 1989 og 14. januar 1990 har De  

 påklaget den af Jordlovsudvalget i skrivelse af 24. november 1989 trufne  

 afgørelse, hvorved der meddeltes afslag på ansøgning om forpagtning af 15 ha  

 af landbrugsejendommen matr. nr. 1 i  Andst By, Andst til dyrkning af  

 juletræer.
 Det fremgår af sagen, at De i forvejen ikke ejer nogen landbrugsejendom.
Det fremgår videre af sagen, at De ved Matrikeldirektoratets skrivelse af  

 24. november 1989 har fået tilladelse til at forpagte 1 ha af ovennævnte  

 ejendom i en 10-årig periode til dyrkning af juletræer m.m.  

 Matrikeldirektoratet meddelte i skrivelse af 16. august 1988 tilladelse til,  

 at kontrakten blev udvidet til at omfatte 2 ha på tilsvarende vilkår som i  

 den første tilladelse.
Det blev dog samtidig anført, at direktoratet var  

 yderst betænkelig ved udvidelse af kontrakten, idet det er almindeligt at  

 afvise kontrakter, hvor investorerne ejer beplantningen, og hvor driften af  

 arealet i det væsentligste sker for brugerens regning og risiko.
Tilladelse  

 blev således kun meddelt grundet tilplantningens ringe omfang, men med meget  

 klar tilkendegivelse af, at yderligere dispensation ikke ville blive meddelt.
Det er bl.a. anført i klageskrivelsen af 14. januar 1990 til  

 landbrugsministeren, at dyrkningen af arealet med juletræer vil give en  

 eksportindtægt på 4 mill. kr., at jorden er sandmuldet og dårlig anvendelig  

 til andre landbrugsafgrøder.
Aftalen vil give ejeren og forpagteren en årlig  

 indtægt på 3.000 kr. pr. ha pr. år mod 8000 kr. pr. tdr. land pr. år ved  

 almindelig landbrugsmæssig drift.
Der er desuden henvist til de to tidligere  

 afgørelser.
I skrivelse af 30. januar 1990 har Jordbrugsdirektoratet udtalt, at man  

 ved afgørelsen særligt har lagt vægt på, at leje en landbrugsejendomsjord til  

 dyrkning af juletræer kun kan ske i samdrift med en anden landbrugsejendom.  

 Jordbrugsdirektoratet finder derfor, at der ikke i klagen er fremført nye  

 oplysninger, der kan begrunde, at afgørelsen ændres.
Jordbrugsdirektoratet  

 henviser til, at det er præciseret over for parterne, at de ikke kunne  

 forvente en yderligere udvidelsen af de forpagtede arealer.
Der blev på Deres møde med landbrugsministeren den 5. april fastslået, at  

 den kontrakt, der ligger til grund for aftalen, er en forpagtningskontrakt,  

 hvorfor det ansøgte ikke kan imødekommes, idet De ikke ejer nogen  

 landbrugsejendom i forvejen.
Betingelserne for samdrift og forpagtning af  

 arealet er således ikke opfyldt.
Ved ministeriets vurdering, hvorefter den omhandlede kontrakt skal  

 betragtes som et forpagtningsforhold, er der lagt vægt på, at De afholder  

 samtlige udgifter til plantning, genplantning, sprøjtning, gødskning,  

 beskæring m.v., og udgifterne til rensning og pløjning af jorden, når  

 kontrakten ophører.
Ministeriet har endvidere lagt vægt på, at indtægten  

 fordeles mellem parterne med 20 pct. til Egon E.
Pedersen og 80 pct. til Dem.  

 Driftsherrebeføjelserne og -forpligtelserne ligger således overvejende hos  

 Dem.
Den i sagen fremlagte beregning af de to aftalepartners nettofortjeneste  

 over en 12-års periode udtrykker intet om, hvm der primært står for driften.
 Betingelserne for forpagtning af en del af en landbrugsejendom, jf.  

 landbrugslovens § 12, er således ikke opfyldt.
 Landbrugsministeriet stadfæster hermed den af Jordlovsudvalget trufne  

 afgørelse.
 P.M.V.
 e.b.
