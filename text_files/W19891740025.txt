I forbindelse med ekspropriation til et stianlæg blev kommunen  

 forpligtet til at overtage et trekantet landbrugsareal, beliggende i  

 landzone.
Arealprisen for dette areal samt det til stien anvendte, forhøjedes  

 til 15 kr. pr. (m2) under hensyn til den forventningsværdi, der var knyttet  

 til disse arealer på grund af en bestemmelse i lokalplanen om, at arealerne  

 skulle overføres til byzone.
År 1989, den 30. maj, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 4, lb.nr. 1/1989 anke af taksationsforretning, begært af Aulum-Haderup kommune, hos gårdejer K.
Kiilerich, Toftevej 5, Aulum, afsagt sålydende k e n d e l s e:
 Den af vejtaksationskommissionen for Ringkøbing amtsrådskreds den 7.  

 december 1988 afsagte kendelse, hvorved der bl.a. blev fastsat erstatning til  

 gårdejer Kristian Kiilerich, Toftevej 5,  Aulum, i anledning af  

 ekspropriation, foretaget af Aulum-Haderup kommune til anlæg af sti fra  

 Ørrevej til Toftevej samt ny vej, Industrivej Syd, i Aulum-Haderup kommune,  

 er alene påanket af lodsejeren.
 Efter at parterne har haft lejlighed til at redegøre for deres  

 standpunkter i skriftlige indlæg, har Overtaksationskommissionen den 30. maj  

 1989 foretaget besigtigelse af den omhandlede ejendom og afholdt møde med  

 parterne, der herunder har kunnet nedlægge deres endelige påstande og nærmere  

 begrunde disse.
 Lodsejeren, der også for Overtaksationskommissionen har været  

 repræsenteret ved advokat, har påstået sig tilkendt en samlet erstatning på  

 324.200 kr., der fordeler sig som angivet i den indankede kendelse, idet  

 lodsejeren efter aftale med ejeren af matr.nr. 1 p nu påstår ialt 4.080 (m2),  

 der afstås til Industrivej, erstattes med 15 kr. pr. (m2), og påstår den  

 øgede hegnsforpligtelse erstattes med 15 kr. pr. løbende meter vedrørende  

 ialt 520 m.
 Kommunen har påstået arealerstatningen fastsat til 5 kr. pr. (m2) og den  

 fastsatte ulempeerstatning på 45.000 kr. stadfæstet.
 Til støtte for deres påstande har parterne gentaget de i den indankede  

 kendelse gengivne anbringender.
 Herudover har lodsejeren vedrørende arealerstatningen gjort gældende, at  

 kommunen naturligt kan overføre arealet af størrelse ca. 4.410 (m2), der  

 afstås til og ved stien i ejendommens nordlige ende, til byzone, således at  

 arealet udstykkes i parcelhusgrunde, hvorfor den krævede erstatning på 20 kr.  

 pr. (m2) findes rimelig.
Vedrørende arealet af størrelse ca. 4.080 (m2), der eksproprieres til  

 anlæg af Industrivej, er det gjort gældende, at det pågældende areal vel  

 ligger i landzone, men ligger mellem areal udlagt til boliger og arealer, der  

 forventes udlagt til industri, hvorfor der knytter sig en forventningsværdi  

 til det pågældende areal.
Denne forventningsværdi støttes af, at kommunen har  

 vedtaget lokalplan nr. 1.20, der indebærer, at ca. 1,5 ha af lodsejerens  

 ejendom, grænsende op til Industrivej Syd overføres til byzone  

 (erhvervsområde), ligesom det lodsejeren bekendt er vedtaget, at Industrivej  

 Syd nu skal anlægges.
Det må derfor være nærliggende at forvente, at de  

 lodsejeren tilhørende 8 ha mellem hovedvejen og Industrivej Syd inden for en  

 overskuelig fremtid inddrages i byzone.
 Kommunen har heroverfor oplyst, at arealerne ved Industrivej i henhold til  

 kommuneplanen først kan forventes inddraget i byzone efter 1996.
 Det er under forretningen oplyst, at det til sti eksproprierede areal er  

 endelig opmålt til 919 (m2) og det afskårne areal til 3.303 (m2) eller  

 tilsammen 4.222 (m2). Arealet, der eksproprieres fra matr.nr. 1 oi og 1 p  

 til Industrivej, er opmålt til i alt 4.109 (m2).
Det bemærkes, at den berørte ejendom har et samlet areal af 45 ha 1316  

 (m2). Ejendommen er en landbrugsejendom og var pr. 18. marts 1987 ansat til  

 ejendomsværdi 1.500.000 kr. og grundværdi 683.900 kr.
Det tilføjes, at den 7  

 m brede sti føres over ejendommen på en ca. 130 m lang strækning i  

 ejendommens nordlige hjørne, grænsende op til et parcelhuskvarter beliggende  

 mellem Ørrevej og Toftevej.
Endvidere tilføjes, at det til Industrivej  

 eksproprierede areal i en bredde af 12 m over en ca. 340 m lang strækning  

 føres over ejendommen.
 Overtaksationskommissionen finder, at der er knyttet en sådan  

 forventningsværdi til arealet på 4.222 (m2), at dette bør erstattes med 15  

 kr. pr. (m2) eller ialt 63.330 kr.
 Derimod finder kommissionen, at arealet på 4.109 (m2) fortsat må betragtes  

 som landbrugsjord uden forventningsværdi, og at dette areal derfor bør  

 erstattes med 5 kr. pr. (m2) eller ialt 20.545 kr.
 Kommissionen kan tiltræde, at erstatningen for samtlige ulemper er fastsat  

 til 45.000 kr., og at der ikke herudover er ydet erstatning for værdinedgang  

 på ejendommen.
 Thi bestemmes:
Den indankede kendelse om fastsættelse af erstatning til lodsejeren,  

 gårdejer K.
Kiilerich, Aulum, stadfæstes med de ændringer, at  

 arealerstatningen vedrørende 4.222 (m2) forhøjes til 15 kr. pr. (m2) eller  

 til i alt 63.330 kr., og at arealerstatningen vedrørende 4.109 (m2)  

 fastsættes til 5 kr. pr. (m2) eller i alt 20.545 kr.
 I sagsomkostninger for begge kommissioner tilkendes der lodsejeren 5.000  

 kr.
