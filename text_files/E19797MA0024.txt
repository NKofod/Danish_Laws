Der var rejst spørgsmål om, hvorvidt der skal svares afgift af serveringen  

 af måltider, der i kollektivhuse finder sted til beboerne, deres gæster samt  

 til personalet.
Der var endvidere rejst spørgsmål om den afgiftsmæssige  

 stilling for udlejningen af værelser til beboernes gæster.
Det var oplyst, at driften af et kollektivhus, herunder serveringen, ikke  

 tilsigter at give noget overskud.
Beboerne er forpligtet til at aftage mindst  

 ét hovedmåltid pr. dag.
Serveringen mv. sker for en lukket eller meget  

 snæver personkreds, og kollektivhusenes aktiviteter kræver ikke bevilling  

 efter hotel- og restaurationsloven.
Kollektivhusenes personale har mod  

 betaling (fradrag i lønnen) mulighed for at få serveret mad fra køkkenet.
Nævnet traf afgørelse om, at servering af måltider i kollektivhuse til  

 beboerne og deres gæster ikke er afgiftspligtig, jf. lovens § 1 og § 2, stk.  

 3, punkt h, 1. pkt.
Der skal dog svares afgift af den udlejning af værelser,  

 der finder sted til beboernes gæster, hvis denne omsætning overstiger 10.000  

 kr. om året.
Der skal endvidere svares afgift af servering for personalet,  

 såfremt denne omsætning overstiger 30.000 kr. om året (grænsen for  

 afgiftspligt for marketenderier).
