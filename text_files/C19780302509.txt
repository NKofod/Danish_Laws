 Arbejdsformidlingskontorerne.
 I henhold til arbejdsløshedslovens § 22, stk. 1, må  

 arbejdsformidlingskontoret ikke give uvedkommende adgang til at gøre sig  

 bekendt med de for kontoret foreliggende oplysninger om tilmeldte  

 arbejdssøgende.
 Denne bestemmelse understreger, at arbejdsformidlingen er et neutralt  

 serviceorgan, og at der lægges vægt på, at tillidsforholdet mellem  

 arbejdsformidlingen, de arbejdssøgende og arbejdsgiverne udbygges bedst  

 muligt.
Forannævnte sysnpunkter medfører, at arbejdsformidlingskontorerne ikke er  

 berettigede til at videregive oplysninger om de arbejdssøgende, herunder om  

 frammødetidspunkter, arbejdsplads eller opholdssted.
Dette gælder principielt  

 også vireregivelse af oplysninger til andre offentlige myndigheder.
 Dette princip kan dog fraviges, for så vidt afgivelse af oplysninger er et  

 led i arbejdet med at løse den pågældendes beskæftigelsesmæssige problemer,  

 eller fravigelsen i øvrigt må antages at være i den arbejdssøgendes  

 interesse, eller vigtige samfundsinteresser står på spil (f.eks.  

 efterforskning i forbindelse med begåede forbrydelser).
 Den tavshedspligt, som påhviler kontorerne i henhold til  

 arbejdsløshedslovens § 22, må derfor fraviges i visse tilfælde.
 Som vejledende eksempler på tilfælde, hvor kontorerne har tavshedspligt i  

 henhold til § 22, eller hvor de ikke har en sådan pligt, kan nævnes:
 1. Henvendelser fra sociale myndigheder:
Det er af stor betydning, at det finder et praktisk samarbejde sted mellem  

 arbejdsformidlingen og de sociale myndigheder med henblik på koordineret  

 bistand til bevarelse eller generhvervelse af fælles klienters  

 arbejdsmuligheder.
Kontorerne må derfor afgive de for en sådan indsats  

 nødvendige oplysninger til de sociale myndigheder.
 Forespørgsler om, hvorvidt personer, der skal overtage et bestemt arbejde  

 andetsteds i landet eller i udlandet, får rejseudgifter m.v. godtgjort af  

 arbejdsformidlingen eller af arbejdsgiver, må besvares af kontorerne.
 Kontorerne skal endvidere underrette det sociale udvalg, når de i deres  

 virksomhed blive bekendt med forhold for arbejdssøgende under 20 år eller for  

 arbejdssøgendes børn under 20 år, der må give formodning om, at disse har  

 behov for social bistand, jfr. bistandslovens § 19 og socialministeriets  

 cirkulære af 26. marts 1976, pkt. 8, og socialministeriets bekendtgørelse nr.  

 140 af samme dato.
 Kontorerne må herved anlægge en smidig vurdering og må i videst muligt  

 omfang få den arbejdssøgendes samtykke til, at kontoret retter henvendelse  

 til det sociale udvalg.
 Det bemærkes dog, at kontorerne, når anvisning af  

 ikke-arbejdsløshedsforsikrede finder sted, kun må fremsende kopi af  

 anvisningskort (AR 235) til social- og sundhedsforvaltningen, når det er  

 denne, som har henvist den pågældende til at give fremmøde på  

 arbejdsformidlingskontoret.
 Kontorerne er i øvrigt ikke berettiget til at afgive oplysninger til de  

 sociale myndigheder vedrørende arbejdssøgende.
 2. Henvendelser om bistand fra politiet:
 Kontorerne skal yde bistand til eftersøgning af personer, der skal  

 underrettes om dødsfald, ulykker eller alvorlig sygdom for slægtninge i ind-  

 og udland, og til eftersøgning af bortgåede personer samt af personer i  

 arvesager.
 Kontorerne skal yde bistand til efterforskning i forbindelse med begåede  

 forbrydelser.
 Over for andre henvendelser fra politiet er kontorerne derimod ikke  

 berettiget til at udlevere oplysninger om de arbejdssøgende til politiet.
 3. Henvendelser fra-skattemyndighederne:
 Kontorerne må ikke besvare forespørgsler om personer, der har en gæld til  

 skattemyndighederne.
 Hermed ophæves direktoratets AF-cirkulære nr. 124/71 af 29. marts 1971.
 P.D.V.
