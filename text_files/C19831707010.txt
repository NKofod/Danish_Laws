 Bestyrelserne for de kommunale trafikhavne.
 I lov nr. 239 af 12. maj 1976 om trafikhavne er det i § 12, stk. 4,  

 fastsat, at en kommunal trafikhavn styres efter et forvaltningsreglement, der  

 skal godkendes af ministeren for offentlige arbejder, samt forslag til  

 forvaltningsreglement udarbejder af kommunalbestyrelsen.
 Samtidig er det i lovens a 20, stk. 6, fastsat, at de hidtidige for havnen  

 gældende forvaltningsreglementer forbliver i kraft, indtil nye reglementer  

 måtte blive fastsat.
 Ministeriet for offentlige arbejder har efter indstilling fra  

 Landshavnerådet og efter forhandling med Sammenslutningen af danske havne,  

 Kommunernes Landsforening og indenrigsministeriet udarbejdet et nyt  

 normalreglement for forvaltningen af de kommunale trafikhavne.
 Et eksemplar af normalreglementet vedlægges.
 I denne anledning skal man anmode kommunalbestyrelsen om inden den 1.  

 december 1983 at indsende et forslag til nyt forvaltningsreglement for  

 havnen, udarbejder i overensstemmelse med det nye normalreglement.
 Som det fremgår af reglementets §§ 10 og 11, er der ikke anført frister  

 for regnskabsaflæggelse og forelæggelse af budgetforslag og budgetoverslag.  

 Man skal dog anbefale, at kommunalbestyrelserne vedtager samme frister, som i  

 øvrigt gælder for kommunernes udarbejdelse af budget og regnskab, medmindre  

 særlige forhold gør sig gældende.
 Endvidere henstilles, at der uanset ordlyden af bestemmelserne i  

 reglementets §§ 9 og 11 udarbejdes investeringsplaner for et budgetår og 3  

 budgetoverslagsår samt overslag for et budgetår samt 3 budgetoverslagsår.
 Der henvises i øvrigt til anden skrivelse herfra af d.d. vedrørende  

 fastsættelse af nye bestemmelser om formen for de kommunale trafikhavnes  

 årsbudgetter og regnskaber samt regler for de kommunale trafikhavnes og  

 Københavns havns indsendelse til ministeriet for offentlige arbejder af  

 årsbudgetter, regnskaber og investeringsplaner.
 P.M.V.
 E.B.
B.
Willumsen Kopi til:
 Sammenslutningen af danske havne.
 (ad skr. af 8. september |982 (j.nr. 08.00ø00/637-79).
Kommunernes Landsforening (ad skr. af 22. oktober 1982 (j.nr. 08.00ø00/1140-76).
Indenrigsministereit (ad skr. af 24. november 1982 (1kt.j.nr. 1982/14-7).
NORMALREGLEMENT FOR FORVALTNINGEN AF DE KOMMUNALE TRAFIKHAVNE Reglement for forvaltningen af...........................havn.
§ 1 Havnen er en selvstændig virksomhed, jfr. § 12, stk. 2 i lov nr. 239 af  

 12. maj 1976 om trafikhavne.
§ 2 Havnens anliggender styres af kommunalbestyrelsen jfr. § 3 i lov om  

 trafikhavne.
 Kommunalbestyrelsen er ansvarlig for havnens drift, vedligeholdelse,  

 anlægsvirksomhed og aktiver.
§ 3 Kommunalbestyrelsen er på forlangende pligtig at meddele ministeriet for  

 offentlige arbejder enhver oplysning om forhold, der vedrørende havnen.
§ 4 Den umiddelbare forvaltning af havnen varetages i henhold til kommunens  

 havneudvalget.
Udvalget foranlediger således de vedligeholdelsesarbejder og  

 andre arbejder udført, som hensynet til havnens forsvarlige drift kræver, og  

 har overfor kommunalbestyrelsen ansvaret for havnens kasse- og  

 regnskabsvæsen.
 Udvalget udarbejder forslag og foretager indstilling til  

 kommunalbestyrelsen om større nyanlæg og hovedistandsættelsesarbejder i  

 havnen, jfr. § 9.
 I styrelsesvedtægter kan det bestemmes, at personer, der ikke er medlem af  

 kommunalbestyrelsen, kan vælges til medlem af havneudvalget, hvis de er  

 villige dertil, jfr. 19, stk. 3 i lov om kommunernes styrelse  

 (lovbekendtgørelse nr. 188 af 22. april 1981). Flertallet af pladserne i  

 udvalget skal dog altid beklædes af medlemmer af kommunalbestyrelsen.
 Udvalget skal føre en forhandlingsprotokol, der efter hvert møde  

 underskrives af samtlige tilstedeværende medlemmer.
§ 5 Normal formulering:
 Under ansvar overfor havneudvalget forestår havneingeniøren eller den,  

 hvem havneudvalget antager dertil, ledelsen af alle ved havnen forefaldende  

 tekniske arbejder, såvel nyanlæg som vedligeholdelse vedrørende havnen.
Under ansvar overfor havneudvalget sørger havnemester/havnefoged for  

 anvisning af plads til skibene i havnen, sørger for deres forsyning med vand  

 og er i det hele ansvarlig for opretholdelse af orden i havnen i henhold til  

 det for havnen til enhver tid gældende ordensreglement.
Han fører en  

 fortegnelse over alle ind~ og udgående skibe og deres data.
 Forslag til alternativ formulering for havne med havneadministration  

 (havnevæsen) med eet øverste embede (havnedirektør):
Havnedirektøren har overfor havneudvalget ansvaret for alle havnens  

 funktioner.
Havnedirektøren er chef for havnens personale og sekretær for  

 havneudvalget.
§ 6 Havnens personale ansættes efter regler, der fastsættes af  

 kommunalbestyrelsen med godkendelse fra Kommunernes Lønningsnævn, jfr. 67 i  

 lov om kommunernes styrelse.
§ 7 Skibs- og vareafgifter opkræves efter det af ministeren for offentlige  

 arbejder fastsatte regulativ for skibs- og vareafgifter.
 De fastsatte takster må kun fraviges med ministerens tilladelse.
§ 8 Havnen må ikke uden tilladelse fra ministeren for offentlige arbejder  

 optage lån eller afhænde arealer.
 Havnen må ikke uden tilladelse fra ministeren for offentlige arbejder  

 udleje arealer på længere tid end 3 år på andre vilkår end fastsat i den af  

 ministeren udfærdigede standardlejekontrakt.
Kommunalbestyrelsen udarbejder en klassifikationsplan for havnens  

 udlejningsarealer med tilhørende lejesatser.
Planen skal godkendes af  

 ministeren for offentlige arbejder.
Udleje af arealer til anden leje end  

 fastsat i planen må kun ske med tilladelse af ministeren for offentlige  

 arbejder.
§ 9 Hvert år udarbejder havnen en investeringsplan for det kommende budgetår  

 samt de 2 efterfølgende budgetoverslagsår.
På investeringsplanen angives de  

 større nyanlæg og hovedistandsættelsesarbejder, herunder køb af arealer og  

 bygninger, som ønskes gennemført, og de forventede udgifter hertil.
Kommunalbestyrelsen træffer beslutning om iværksættelse af de på den af  

 ministeren godkendte investeringsplan angivne større nyanlæg og  

 hovedistandsættelsesarbejder i havnen.
Større nyanlæg og  

 hovedistandsættelsesarbejder, som ikke er optaget på den godkendte  

 investeringsplan, kan kun iværksættes med ministerens godkendelse.
§ 10 Havnen skal aflægge selvstændigt regnskab.
 Havnens midler skal være regnskabsmæssigt adskilt fra kommunens midler og  

 må kun anvendes til formål, der særligt tjener havnens interesser.
 Havnens regnskabsår er kalenderåret.
 Hvert år inden..........aflægges havneudvalget regnskab over for  

 kommunalbestyrelsen.
 Regnskabet skal i fornødent omfang være ledsaget af havneudvalgets  

 bemærkninger, navnlig vedrørende væsentlige afvigelser mellem bevillings- og  

 regnskabsbeløb.
 Herudover skal regnskabet være bilagt revisionsberetning og havneudvalgets  

 besvarelse heraf.
 Kommunalbestyrelsen træffer i et møde afgørelse om revisionens  

 bemærkninger og sender et eksemplar af afgørelsen til revisionen.
 Ingen af kommunalbestyrelsens medlemmer, der tillige er medlem af  

 havneudvalget, kan deltage i afgørelsen af en bemærkning til havneregnskabet.
§ 11 Hvert år inden den..........forelægger havneudvalget for  

 kommunalbestyrelsen et overslag over havnens indtægter og udgifter i det  

 kommende regnskabsår samt budgetoverslag for de efterfølgende 2 år.
§ 12 Regnskabs- og budgetoplysninger samt investeringsplan indsendes til  

 ministeriet for offentlige arbejder efter de af ministeriet fastsatte regler  

 om formen for indsendelse af regnskabs- og budgetoplysninger samt  

 investeringsplaner.
