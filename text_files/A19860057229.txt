(Ligebehandlingsloven) Hermed bekendtgøres lov nr. 161 af 12. april 1978 om  

 ligebehandling af mænd og kvinder med hensyn til beskæftigelse m.v. med de  

 ændringer, der følger af lov nr. 117 af 28. marts 1984.
§ 1.  Ved ligebehandling af mænd og kvinder forstås i  

 denne lov, at der ikke finder forskelsbehandling sted på grund af køn.
Dette  

 gælder både direkte forskelsbehandling og indirekte forskelsbehandling,  

 navnlig under henvisning til graviditet eller til ægteskabelig eller  

 familiemæssig stilling.
 Stk. 2.  Loven er ikke til hinder for bestemmelser om  

 beskyttelse af kvinder, navnlig i forbindelse med graviditet og fødsel.
 Stk. 3.  Loven finder ikke anvendelse i det omfang en  

 tilsvarende pligt til ligebehandling følger af en kollektiv overenskomst.
§ 2.  Enhver arbejdsgiver skal behandle mænd og  

 kvinder lige ved ansættelse i stillinger.
Dette gælder også ved forflyttelser  

 og forfremmelser.
 § 3.  Enhver arbejdsgiver, som beskæftiger mænd og  

 kvinder, skal behandle dem lige for så vidt angår adgang til  

 erhvervsvejledning, erhvervsuddannelse, erhvervsmæssig videreuddannelse og  

 omskoling.
 Stk. 2.  Pligt til ligebehandling gælder også enhver,  

 der driver vejlednings- og uddannelsesvirksomhed som nævnt i stk. 1.
§ 4.  Enhver arbejdsgiver, der beskæftiger mænd og  

 kvinder, skal behandle dem lige for så vidt angår arbejdsvilkår.
Dette gælder  

 også ved afskedigelse.
§ 5.  Pligt til ligebehandling gælder også enhver, der  

 fastsætter bestemmelser og træffer afgørelse om adgang til udøvelse af et  

 selvstændigt erhverv.
Dette gælder også enhver, der fastsætter bestemmelser  

 og træffer afgørelse om erhvervsuddannelse m.v. og om vilkår for udøvelse af  

 et sådant erhverv.
 § 6.  Det må ikke ved annoncering angives, at der til  

 ansættelse eller erhvervsuddannelse m.v. søges eller foretrækkes personer af  

 et bestemt køn.
§ 7.  Bestemmelser i aftaler og i virksomheders  

 reglementer m.v., som er i strid med §§ 2-5, er ugyldige.
Dette gælder også  

 bestemmelser i vedtægter m.v. for selvstændige erhverv.
Stk. 2.  Bestemmelser i aftaler og i virksomheders  

 reglementer m.v., som vedrører mere end een arbejdsgiver, er ligeledes  

 ugyldige, hvis de hjemler forskelsbehandling på grund af køn inden for de i  

 §§ 2-4 nævnte områder.
Dette gælder også bestemmelser i vedtægter m.v. for  

 selvstændige erhverv.
 § 8.  Personer, hvis rettigheder er krænkede ved  

 overtrædelse af §§ 2-5, kan tilkendes en godtgørelse.
 § 9.  Afskediges en lønmodtager, fordi denne har  

 fremsat krav om ligebehandling efter §§ 2-4, skal arbejdsgiveren betale  

 godtgørelse.
 Stk. 2.  Godtgørelse efter stk. 1, der ikke kan  

 overstige 26 ugers løn, fastsættes under hensyn til lønmodtagerens  

 ansættelsestid og sagens omstændigheder i øvrigt.
Stk. 3.  Stk. 1 og 2 finder tilsvarende anvendelse, hvor  

 pligt til ligebehandling følger af kollektiv overenskomst, men hvor der ikke  

 i overenskomsten gives den pågældende adgang til godtgørelse for  

 afskedigelse, der ikke er rimeligt begrundet i lønmodtagerens eller  

 virksomhedens forhold.
Kravet behandles ad fagretlig vej.
 § 10.  Afkald på rettigheder efter denne lov er  

 ugyldige.
 § 11.  Såfremt det ved visse former for  

 erhvervsudøvelse og de dertil hørende uddannelser er afgørende, at udøveren  

 er af et bestemt køn, kan den minister, under hvis forretningsområde den  

 pågældende virksomhed hører, efter indhentet udtalelse fra arbejdsministeren  

 og ligestillingsrådet, fravige bestemmelserne i §§ 2-6.
 Stk. 2.  Arbejdsministeren kan efter indhentet udtalelse  

 fra ligestillingsrådet og det ministerium, hvorunder spørgsmålet hører,  

 tillade foranstaltninger, der fraviger §§ 2-6, med henblik på at fremme lige  

 muligheder for mænd og kvinder, navnlig ved at afhjælpe de faktiske  

 uligheder, som påvirker adgangen til beskæftigelse, erhvervsuddannelse m.v.
 Stk. 3.  Arbejdsministeren kan inden for nærmere  

 afgrænsede områder bestemme, at afgørelse i henhold til stk. 2 træffes af den  

 minister, hvorunder det pågældende område hører.
 § 12.  Overtrædelse af §§ 2-6 straffes med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 13.  Loven træder i kraft den 1. juli 1978.
 Stk. 2.  Såfremt ansøgning om dispensation efter § 11,  

 stk. 1, indsendes til vedkommende minister inden 1. august 1978, finder §§  

 2-6 først anvendelse på det pågældende område fra det tidspunkt, ansøgningen  

 afslås.
 Stk. 3.  § 7 (* 1) finder også anvendelse på aftaler,  

 reglementer og vedtægter m.v., som er indgået eller oprettet inden lovens  

 ikrafttræden.
 § 14.  Loven gælder ikke for Færøerne.
--------- Lov nr. 117 af 28. marts 1984 indeholder følgende  

 ikrafttrædelsesbestemmelse:
§ 2 Loven træder i kraft den 1. april 1984.
ARBEJDSMINISTERIET, DEN 28. AUGUST 1986 HENNING DYREMOSE /E.
Edelberg (* 1) vedrører § 7, stk. 1.
