 De gældende regler for Det europæiske økonomiske Fællesskabs ordning om  

 privat oplagring af smør fremgår af de i bilag 1 anførte rådsforordninger  

 m.v.
 1. Administration.
 EF-direktoratet administrerer bestemmelserne om privat oplagring af smør.
 2. Krav til smørret.
2.1 Genstand for støtte er smør, der er fremstillet inden for  

 Fællesskabets område.
Det er forbudt at anmelde smør af anden oprindelse til  

 privat oplagring under støtteordningen.
 Det er endvidere forbudt at anmelde smør, der er blevet afvist fra  

 intervention, fordi det ikke opfylder kvalitetskravene, eller smør, hvortil  

 der ved fremstillingen er anvendt fløde, som har været oplagret med støtte  

 efter Fællesskabets regler om støtte til privat oplagring af fløde.
 Kontrakt om privat oplagring må ikke indgås for smør, for hvilket der i  

 henhold til andre fællesskabsbestemmelser er ansøgt om ydelse af en støtte  

 til direkte forbrug af smør.
Kontrakt må heller ikke indgås for smør, som ligger på toldoplag eller i  

 frizone, jf. art. 5, stk. 1, i forordning (EØF) nr. 565/80 af 4. marts 1980  

 om forudbetaling af eksportrestitutioner for landbrugsprodukter.
Såfremt  

 smør, der er omfattet af en kontrakt, anbringes på toldoplag eller indbringes  

 i frizone, betragtes det som udlagret med det resultat, at den oplagring, der  

 er indgået kontrakt om, ophører.
 2.2 Der udbetales kun støtte til privat oplagring af smør, der opfylder  

 følgende betingelser:
 3. Krav til emballagen.
 Smørrets emballage skal mindst indeholde følgende angivelser:
3.1 Såfremt smørret er fremstillet i Danmark, skal det være emballeret i  

 emballage, der opfylder de til enhver tid fastsatte krav om pakning m.m. og  

 transport af lurmærket smør.
Emballagen skal udover de i stk. 3 angivne  

 oplysninger indeholde angivelse af, om smørret er saltet eller usaltet.
 4. Oprettelse af kontrakt.
 4.1 Ydelse af støtte til privat oplagring af smør er betinget af, at der  

 oprettes en kontrakt herom.
4.2 En kontrakt kan omfatte flere partier smør, såfremt partierne er  

 oplagret på samme frysehus.
Ved et parti smør forstås en mængde smør af  

 ensartet sammensætning og kvalitet, som vejer mindst 1.000 kg netto og er  

 indlagret den samme dato på det samme frysehus.
4.3 Enhver, der er i besiddelse af et parti smør, der opfylder de i denne  

 vejledning omhandlede krav, er berettiget til at anmode om at få oprettet en  

 kontrakt, såfremt smørret er oplagret i overensstemmelse med de til enhver  

 tid gældende bestemmelser herom.
Anmodningen om oprettelse af en kontrakt  

 skal indsendes til EF-direktoratet, Frederiksborggade 18, 1360 København K,  

 på en formular, der efter begæring fremsendes af direktoratet.
Anmodningen  

 kan først indgives, efter at indlagringen af smørret er tilendebragt, og skal  

 være direktoratet i hænde indenfor en frist på 30 dage efter datoen for  

 indlagring på frysehuset.
 4.4 Anmodningen skal indeholde følgende oplysninger:
 4.5 Anmodningen skal være forsynet med frysehusets daterede og  

 underskrevne erklæring om at have modtaget de pågældende mængder smør til  

 oplagring på de i anmodningen anførte datoer.
 4.6 Såfremt der anmodes om støtte til oplagring af smør, der er  

 fremstillet i et andet medlemsland, er det en betingelse for indgåelse af  

 oplagringskontrakt, at der tilsendes direktoratet den dokumentation, som er  

 omhandlet under pkt. 2.2, litra d.
4.7 Såfremt betingelserne herfor er til stede, vil anmodningen blive  

 accepteret inden 30 dage efter, at direktoratet har modtaget anmodningen.
I  

 de under pkt. 4.6 omhandlede tilfælde accepteres anmodningen inden 60 dage  

 efter datoen for smørrets indlagring, såfremt betingelserne herfor er til  

 stede.
 5. Indlagring.
5.1 Indlagring under støtteordningen kan ske i tiden fra og med den 1.  

 april til og med den 31. august samme år.
Udlagring kan ske fra og med den 1.  

 september til og med den 31. marts i det følgende år.
5.2 Den første kontraktlige oplagringsdag for et parti smør er dagen efter  

 datoen for partiets indlagring på frysehus.
Den sidste kontraktlige  

 oplagringsdag for et parti eller en del heraf er dagen før datoen for  

 udlagring, idet dog oplagringsperioden i henhold til kontrakten ikke kan  

 overstige 210 dage.
5.3 Ydelse af støtte til et parti smør eller en del heraf er betinget af,  

 at partiet som helhed har været oplagret i henhold til kontrakten i mindst  

 120 dage.
Eksempelvis kan nævnes, at såfremt smørret indlagres på frysehus  

 den 6. juni, kan udlagring tidligst ske den 5. oktober.
Det mindste kvantum,  

 der kan udlagres ad gangen fra et parti, er 250 kg.
 5.4 Når markedssituationen inden for Fællesskabet gør det nødvendigt, kan  

 fællesskabsmyndighederne dog bestemme, at den oplagrede smørmængde eller en  

 del heraf skal tilføres markedet inden udløbet af det i stk. 5.3 nævnte  

 tidsrum, og der betales i så fald for det tidsrum, smørret har været  

 oplagret.
5.5 Såfremt det i løbet af de første 60 dage af oplagringsperioden viser  

 sig, at smørret har været udsat for en større kvalitetsforringelse end  

 opbevaring normalt medfører, kan Veterinærdirektoratet give oplagreren  

 tilladelse til for egen regning at erstatte den mangelfulde mængde smør med  

 en tilsvarende mængde smør, som opfylder de i denne vejledning angivne  

 betingelser.
I tilfælde af sådan udskiftning af smør giver  

 Veterinærdirektoratet underretning herom til EF-direktoratet.
 6. Beregning af støtte.
6.1 Støtten ydes med de af fællesskabsmyndighederne til enhver tid  

 fastsatte beløb.
Disse beløb anføres i den i pkt. 4 omhandlede kontrakt.
6.2 Støttebeløbet udbetales af EF-direktoratet efter anmodning fra den  

 støtteberettigede.
Til anmodningen skal anvendes en særlig formular, hvoraf  

 eksemplar rekvireres hos EF-direktoratet.
En anmodning må kun vedrøre en  

 enkelt oplagringskontrakt og skal indeholde følgende oplysninger:
 6.3 De i stk. 6.2, litra b og d, omhandlede oplysninger skal attesteres af  

 det pågældende frysehus.
 6.4 Anmodningen skal indsendes til Veterinærdirektoratet, der efter at  

 have udført fornøden kontrol af de i anmodningen indeholdte oplysninger  

 videresender anmodningen til EF-direktoratet, som foretager udbetaling af  

 støttebeløbet.
6.5 Støtten udbetales senest 120 dage efter den kontraktlige oplagrings  

 sidste dag.
Beløbet vil blive krævet tilbagebetalt, såfremt direktoratet  

 eller revisionsmyndighederne senere konstasterer, at beløbet er udbetalt med  

 urette.
 7. Forudbetaling af støtte.
 7.1 Når et parti smør har været oplagret i 60 dage i henhold til en  

 indgået kontrakt, kan der udbetales oplagreren et enkelt forskud på støtten  

 på betingelse af, at oplagreren over for EF-direktoratet har stillet en  

 sikkehed af samme størrelse som forskudsbeløbet forhøjet med 10% Sikkerheden  

 skal stilles i form af en garanti fra et i Danmark beliggende pengeinstitut  

 eller forsikringsselskab eller i form af anden sikkehed efter nærmere af  

 EF-direktoratet fastsatte regler.
7.2 Til anmodningen skal anvendes en særlig formular, som kan rekvireres  

 hos EF-direktoratet.
En anmodning må kun vedrøre en enkelt kontrakt.
 7.3 Forskuddet beregnes på grundlag af en kontraktlig oplagringsperiode på  

 120 dage.
 7.4 Sikkerheden frigives på oplagrerens anmodning, når smørret har været  

 oplagret i henhold til kontrakten i 120 dage, dog mindst til og med den 31.  

 august samme år.
 8. Udlagring indenfor oplagringsperioden.
 Såfremt udlagring på oplagrerens egen foranledning finder sted i den  

 fastsatte oplagringsperiode, jf. pkt. 7.4, eller såfremt manglende  

 overensstemmelse mellem angivet smørmængde og oplagret smørmængde  

 konstateres, fortabes sikkerheden og dermed retten til støtte for hele det  

 pågældende parti.
 9. Regnskabs- og kontrolbestemmelser.
 9.1 Oplagreren skal føre en særlig konto over partier smør, der er  

 omfattet af en kontrakt oprettet i overensstemmelse med bestemmelserne i  

 denne vejledning.
 9.2 Oplagreren skal drage omsorg for, at smørret er lagret på en sådan  

 måde, at de kontrollerende myndigheder til enhver tid kan foretage kontrol af  

 smørret.
 9.3 Finder udlagring af smørret sted indenfor kontraktperioden, skal dette  

 straks anmeldes skriftligt over for EF-direktoratet.
9.4 Repræsentanter for EF-direktoratet og for Veterinærdirektoratet har  

 mod behørig legitimation adgang til lagre af smør, der er omfattet af en  

 kontrakt oprettet i overensstemmelse med bestemmelserne i denne vejledning og  

 er berettiget til uden erstatning at udtage prøver af smørret i det omfang,  

 det er nødvendigt af hensyn til kontrollen.
Disse repræsentanter har  

 endvidere adgang til hos oplagreren at foretage kontrol af de oplysninger,  

 som tjener til dokumentation af de forudsætninger, hvorunder støtten ydes og  

 er i nævnte øjemed berettiget til at efterse oplagrerens forretningsbøger,  

 øvrige regnskabsmateriale samt korrespondance m.v.
Det påhviler oplagreren at  

 foranledige, at der ydes den bistand, der er nødvendig for foretagelse af  

 kontrollen.
10 Denne vejledning afløser vejledning nr.
I-8/83 af 19. maj 1983 om  

 støtte til privat oplagring af smør.
Bilag 1 Retsgrundlag.
 Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, med senere ændringer.
 Rådsforordning nr. 985/68 af 15. juli 1968 om fastsættelse af almindelige  

 regler for interventionsforanstaltninger på markedet for smør og fløde, med  

 senere ændringer.
 Kommissionsforordning nr. 685/69 af 14. april 1969 og  

 gennemførelsesbestemmelser for interventioner på markedet for smør og fløde,  

 med senere ændringer.
