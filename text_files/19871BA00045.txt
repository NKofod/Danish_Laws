Nr BSF 45 Forslag til folketingsbeslutning om oprettelse af et statsligt rederi Fremsat af Tommy Dinesen (SF) Birthe Hansen (SF) Ejner Larsen (SF)  

 Stillinger (SF) Ebba Strange (SF) den 19. november 1987 Det pålægges regeringen at samle statens skibe med undtagelse af DSB's færger i eet fælles rederi under Industriministeriet.
 Sammenlægningen skal være gennemført den 1. januar 1989.
BEMÆRKNINGER TIL LOVFORSLAGET Allerede i 1971 fremførte Farvandsforeningen og Farvandsvæsenets Funktionærforening på Farvandsvæsenets personales vegne et forslag om sammenlægning af statens skibe i eet rederi.
Forslaget omfattede følgende statsinstitutioner:
 Under Forsvarsministeriet:
Farvandsvæsenet Lodsvæsenet Redningsvæsenet Under Boligministeriet:
Meteorologisk Institut Geodætisk Institut Søkortarkivet Under Handelsministeriet - nu Industriministeriet:
Statens Istjeneste Statens skoleskibe Under Fiskeriministeriet:
Danmarks Fiskeri- og Havundersøgelser Fiskeriministeriets Forsøgslaboratorium Fiskerikontrollen Fiskeriministeriets skibe (= redningsskibe) Under Skatteministeriet:
Toldvæsenet Under Ministeriet for Offentlige Arbejder - nu Trafikministeriet Vandbygningsvæsenet Under Kulturministeriet - nu Kultur- og Kommunikationsministeriet:
Post- og Telegrafvæsenets skibe Både ud fra en økonomisk betragtning og ud fra en rationaliseringsbetragtning bør de ovennævnte institutioner høre ind under det samme ministerium, nemlig Industriministeriet.
Ligeledes vil en samling i eet rederi betyde, at de civile institutioner, som i øjeblikket ligger i Forsvarsministeriets regi, får et mere naturligt tilhørsforhold.
Det vil endvidere medføre, at f.eks. statens isbrydere, Farvandsvæsenets fartøjer, skoleskibe m.v. vil komme under samme administration.
En samling i eet rederi vil også på længere sigt komme til at betyde en bedring af vort havmiljø, idet fremtidige skibe vil kunne bygges til bedre kontrol, overvågning og bekæmpelse af eventuelle havmiljøkatastrofer forårsaget f.eks. ved olieudslip.
Derimod chartrer den ene styrelse skibe hos en anden styrelse som f.eks.
Farvandsdirektoratet, der har chartret M/ S Gunnar Seidenfaden til 10.000 kr. om dagen for yderligere at få skibet ombygget til en opgave, som skibet i øvrigt ikke er konstrueret til.
Fremtidens skibe bør også bygges således, at de kan anvendes til flere formål.
Derved kan der indhentes anselige økonomiske gevinster.
Det vil også betyde en bedre udnyttelse af personale- og skibskapacitet, således at ingen af statens skibe ligger uvirksomme hen langt den største del af året.
Endelig vil det også betyde et effektivt beredskab på samtlige områder.
Socialistisk Folkeparti mener, at det foreslåede rederi bør være et rent civilt rederi, og bindingerne til Forsvarsministeriet bør således fjernes og rederiet lægges ind under Industriministeriet, som i forvejen har Statens Skibstilsyn.
De ansatte på skibene inden for de forskellige styrelser skal naturligvis indgå i det nyetablerede civile rederi.
