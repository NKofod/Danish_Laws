Fremsat den 31. marts 2006 af Magnus Heunicke (S) og Rasmus Prehn (S) Forslag til folketingsbeslutning om  

 en licensordning for internetsider for børn og unge Folketinget pålægger regeringen at oprette en licensordning, som  

 stiller en række krav til danske internetsider af en vis størrelse, der  

 fungerer som mødested for børn og unge.
Bemærkninger til forslaget Det sidste års tid har der været gentagne tilfælde af uheldige  

 sager på internetsider for børn og unge.
Mobning blandt elever, chikane af  

 lærere, dødstrusler, trusler om vold, seksuelle krænkelser med pædofile  

 tendenser  

 og tilbud om prostitution er blot nogle af de yderst beklagelige sager, der  

 har  

 været på de store internetsider, der dagligt huser mange tusinde børn og  

 unge.
Desværre er der langt mellem internetsider, der tager deres  

 ansvar tilstrækkelig alvorligt og gør en indsats, der kan komme de omfattende  

 problemer til livs.
Ofte er der for få administratorer, som i de fleste  

 tilfælde  

 arbejder på frivillig basis, på trods af at internetsiderne dagligt huser  

 mange  

 tusinde børn og unge.
Internetsiderne for børn og unge har i mange tilfælde  

 udviklet sig til en skolegård uden gårdvagt.
Det er her, forslagsstillerne  

 ønsker at sætte ind.
 Derfor ønsker forslagsstillerne, at der oprettes en  

 licensordning, der kan stille en række krav til de internetsider, der dagligt  

 har besøg af et større antal børn og unge.
Licensordningen Licensordningen skal omfatte alle kommercielle internetsider,  

 der henvender sig til børn og unge.
 Licensordningen skal fremover være forudsætningen for, at man  

 kan få en dansk tilladelse til at oprette en større internetside for børn og  

 unge.
Licensordningen skal stille en række konkrete minimumskrav til  

 internetsidens opsyn med brugerne, f.eks. et krav om en strategi for at  

 spotte  

 og forhindre pædofile og andre seksuelle krænkelser af de børn og unge, der  

 færdes på internetsiden.
Internetsiden forpligter sig til hvert halve år at  

 offentliggøre en rapport, der kortlægger hjemmesidens arbejde med at beskytte  

 brugerne mod overgreb og krænkelser.
Desuden skal siden have sin egen politik  

 for bekæmpelse af mobning, trusler og chikane af lærere og andre  

 udenforstående.
Internetsider, der sælger VIP-profiler, der er en form for  

 medlemskab  

 til den pågældende hjemmeside med en række fordele tilknyttet, og andre  

 tilsvarende ydelser, skal sikre, at der dermed ikke bliver opfordret til  

 tiggeri,  

 krænkelser og prostitution.
Skriftlig fremsættelse Magnus Heuniske  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om en licensordning for internetsider for børn og unge.
(Beslutningsforslag nr.
B 106).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
