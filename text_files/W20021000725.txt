 Landsskatteretskendelse af 9/1 2002  Rette indkomsthaver i  

 koncernforhold.
 A ApS klagede for indkomståret 1999 over, at den stedlige  

 skatteforvaltning havde forhøjet den skattepligtige indkomst med 10.000 kr.  

 som  

 skattepligtigt tilskud, idet selskabets datterselskabs afholdelse af udgifter  

 til advokat og revisor var anset at vedrøre det klagende selskabs drift.  

 Samtidig blev beløbet godkendt fratrukket efter ligningslovens § 8 J.
Denne afgørelse blev ændret ved Landsskatterettens kendelse af  

 9. juli 2001, offentliggjort i SKM 2001.371 LSR  

 (  

 TfS 2001.770), hvorved selskabets indkomst  

 blev forhøjet med 10.000 kr., idet retten ikke fandt, at der var fradrag for  

 advokat- og revisorudgifterne efter ligningslovens § 8 J, mens retten i  

 øvrigt  

 var enig i tilskudsbeskatningen.
Ved afgørelsen fandt retten videre ikke, at  

 der var hjemmel til at foretage betalingskorrektion efter ligningslovens § 2,  

 stk. 4.
 Sagen er optaget til fornyet behandling af retten i henhold til  

 skattestyrelseslovens § 29, stk. 2.
 Det fremgår af sagens oplysninger, at det klagende selskabs  

 helejede datterselskab B ApS ved indkomstopgørelsen har fratrukket en udgift  

 til advokat på 4.750 kr. ekskl. moms samt en udgift på 5.250 kr. til revisor  

 vedrørende stiftelse af det klagende selskab.
 Det klagende selskab blev således stiftet den 10. december 1998  

 ved at stifterne, C og D, ved en skattefri aktieombytning indskød  

 anpartskapitalen  som udgjorde 200.000 kr.  i B ApS.
Den stedlige selskabsbeskatning har ved en påklaget afgørelse  

 for B ApS forhøjet selskabets indkomst med 10.000 kr., idet det omhandlede  

 fradrag ikke er godkendt.
I stedet er beløbet anset som et  

 ikke-fradragsberettiget tilskud til det klagende selskab, idet udgiften er  

 anset at vedrøre dette selskab.
Det klagende selskabs indkomst er således i  

 første omgang forhøjet med 10.000 kr., men herefter nedsat med et tilsvarende  

 beløb, idet udgiften er anset for fradragsberettiget efter ligningslovens § 8  

 J.
 Selskabsbeskatningen har videre ikke anset transaktionen for  

 omfattet af ligningslovens § 2, hvorfor man ikke har fundet anledning til at  

 ophæve tilskudsbeskatningen mod selskabets påtagelse af betalingsforpligtelse  

 over for B ApS.
 Landsskatteretten  

 udtaler:
Retten finder fortsat, at de af B ApS afholdte udgifter vedrører  

 det klagende selskab.
Beløbet må dog efter en fornyet vurdering anses som et  

 skattefrit udbytte til det klagende selskab, jf. selskabsskattelovens § 13,  

 stk. 1, nr. 2.
 Spørgsmålet om anvendelse af ligningslovens § 2, stk. 4, falder  

 herefter bort, da der ikke er foretaget en sekundær korrektion.
 Retten er fortsat enig med myndighederne i, at der ikke kan indrømmes  

 fradrag for de omhandlede stiftelsesomkostninger i holdingselskabet, jf.  

 princippet i SKM 2001.23 LSR (TfS 2001.92), da udgifterne ikke er omfattet af  

 ligningslovens § 8 J om udvidelse af erhvervsvirksomhed.
 Indkomsten nedsættes herefter med 10.000 kr. i forhold til  

 Landsskatterettens kendelse af 9. juli 2001.
