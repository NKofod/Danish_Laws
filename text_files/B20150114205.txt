Bekendtgørelse om forsøg med forhøjede vægte for bæltekøretøjer I medfør af § 85, stk. 1, og § 118, stk. 8, 1. pkt., og stk. 9, 1. pkt., i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014, fastsættes efter bemyndigelse i henhold til § 134 a, stk. 1:
 Anvendelsesområde m.v.
 § 1. Denne bekendtgørelse fastlægger regler for forsøg med forhøjede vægte for bæltekøretøjer.
Stk. 2. Forsøget med bæltekøretøjer er geografisk begrænset til de i bilag 1 med grønt optegnede strækninger (landeveje på statsveje). Broer markeret med sort har ikke tilstrækkelig bæreevne.
Bæltekøretøjerne må ikke køre på dem.
 Stk. 3. Fortegnelse over, hvor bæltekøretøjerne må køre, jf. bilag 1, skal medbringes under kørslen.
 § 2. Ved bæltekøretøj forstås et køretøj, der helt eller delvist er forsynet med bælter, og som er indrettet til kørsel på vej, jf. færdselslovens § 2, nr. 10.
Vægt § 3. Bæltekøretøjer omfattet af forsøget skal opfylde bekendtgørelse nr. 577 af 6. juni 2011 om køretøjers største bredde, længde, højde, vægt og akseltryk (dimensionsbekendtgørelsen) bortset fra dennes §§ 18 og 29, jf. stk. 2.
 Stk. 2. For bæltekøretøjer omfattet af forsøget må vægten ikke overstige 6.400 kg pr. m af afstanden mellem forreste og bageste løberulle/aksel, og den faktiske totalvægt må ikke overstige 32.000 kg.
Straf og ikrafttræden § 4. Overtrædelse af § 3, stk. 2, straffes med bøde.
Det samme gælder kørsel med bæltekøretøjer omfattet af forsøget, hvis kørslen foregår uden for det i bilag 1 anførte vejnet, eller hvis fortegnelsen i bilag 1 ikke medbringes under kørslen.
 Stk. 2. Skader opstået på vejnettet grundet uretmæssig kørsel erstattes efter dansk rets almindelige erstatningsregler.
 § 5. Bekendtgørelsen træder i kraft den 1. oktober 2015 og ophæves automatisk den 1. december 2015, medmindre andet bestemmes inden denne dato.
