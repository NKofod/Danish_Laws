Nr BTL 52 Betænkning over Forslag til lov om godskørsel   

 Nr L 52 1988-89, 1. samling Afgivet af Udvalget om Offentlige Arbejder Afgivet: 19881201 Udvalget har behandlet lovforslaget i en række møder og har herunder stillet spørgsmål til trafik- og kommunikationsministeren og til skatteministeren, som disse har besvaret skriftligt.
Et af disse spørgsmål og skatteministerens svar herpå er optrykt som bilag til betænkningen.
 Udvalget har endvidere modtaget mundtlig og skriftlig henvendelse fra  

 Danske Vognmænd.
Udvalget har tidligere (folketingsåret 1987-88, 1. samling) behandlet et  

 tilsvarende lovforslag.
På grund af udskrivelse af valg til Folketinget nåede  

 udvalget ikke at afgive betænkning over dette lovforslag.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
Ændringsforslag Af et mindretal (S og SF):
Ny paragraf 1) Efter § 2 indsættes som ny paragraf:
 » § 01. Fragtcentraler, hvor stykgods indleveres, omlades  

 eller kan afhentes, skal autoriseres af Vejtransportrådet.
 Stk. 2. Der kan godkendes en eller flere fragtcentraler i hvert amt samt i  

 Københavns og Frederiksberg Kommuner.
 Stk. 3. Til autorisationen hører en forpligtelse for fragtmandscentralens  

 ejere til, at stykgodset hurtigt viderebefordres til adressaten.
Stk. 4. Trafik- og kommunikationsministeren fastsætter de nærmere regler  

 for fragtcentraler.« Bemærkninger Til nr. 1 Ændringsforslaget har til hensigt at opnå samme sikkerhed for, at alle  

 egne af landet bliver betjent med fragtmænd på samme måde som i dag.
I stedet  

 for godkendelse af fragtruterne - en godkendelsesprocedure, der har vist sig  

 meget vanskelig at administrere - pålægges det fragtcentralerne at sørge for,  

 at alt stykgods, der indleveres, kommer adressaten i hænde med samme  

 sikkerhed og hurtighed, som kendes i dag.
 Adskillelsen imellem stykgods og andet gods følger samme regler som under  

 den nugældende lov.
Hver fragtcentral dækker et geografisk afgrænset område, hvor centralen er  

 forpligtet til udbringningen, ligesom man er forpligtet til at viderebefordre  

 gods til andre fragtcentraler.
Fragtcentralerne har således en generel  

 transportforpligtelse.
 Autorisation af fragtcentralerne berører ikke DSB's og P & T's  

 selvstændige distribution, kundebetjening og indbyrdes samarbejde, således  

 som det er forudsat i lovforslaget.
Ikast (KF) Aagaard (KF) Helge Adam Møller (KF) Svend Heiselberg (V) Helge  

 Sander (V) Dohrmann (FP) Larsen-Ledet (RV) nfmd.
Arne Melchior (CD) Inger  

 Stilling Pedersen (KRF) J.
K.
Hansen (S) fmd.
Tove Lindbo Larsen (S)  

 Helge Mortensen (S) Jimmy Stahr (S) Stavad (S) Søgaard (S) Tommy Dinesen (SF)  

 Ole Henriksen (SF) Bilag Udvalgets spørgsmål til skatteministeren og dennes svar herpå Spørgsmål 10:
 Udvalget skal anmode skatteministeren om en udtalelse om, i hvilket omfang  

 Danske Vognmænd kan forventes at blive imødekommet for så vidt angår ønsket  

 om en midlertidig ordning med fritagelse for ejendomsbeskatning.
 Svar:
 Efter vurderingslovens § 7, nr. 5, er de fragtcentraler, der er  

 autoriseret i medfør af lov om godstransport med motorkøretøjer, undtaget fra  

 vurdering.
Dette medfører efter § 1 i lov om beskatning til kommunerne af faste  

 ejendomme, at fragtcentralerne ikke betaler grundskatter.
Bortfaldet af  

 autorisationsordningen ved gennemførelsen af L 52 vil derfor betyde, at  

 fragtcentralerne ikke længere er undtaget fra vurdering, og at de derfor ikke  

 længere vil være fritaget for at betale ejendomsskat.
 Danske Vognmænd har bl.a. begrundet deres ønske om en midlertidig  

 fritagelse for ejendomsbeskatning med, at de behøver tid til at etablere en  

 udligningsordning mellem de enkelte fragtcentraler, der kommer til at betale  

 ejendomsskat af forskellig størrelse.
 Jeg er meget positivt stemt for, at de allerede autoriserede  

 fragtcentraler i en kort overgangsperiode ikke vurderes og dermed ikke skal  

 betale ejendomsskat.
 En sådan ordning kan tilvejebringes ved at ophæve bestemmelsen om  

 fragtcentraler i vurderingslovens § 7, dog således at ophævelsen først træder  

 i kraft ved årsomvurderingen pr. 1. januar 1991 for så vidt angår de 38  

 fragtcentraler, der er autoriseret ved udgangen af 1989.
 Lovforslaget kan fremsættes som et ændringsforslag til mit den 23.  

 november 1988 fremsatte forslag til lov om ændring af lov om vurdering af  

 landets faste ejendomme. (Udskydelse af 19. almindelige vurdering) (L 116).
