Nr LSF 158 Forslag til Lov om ændring af lov om en værdipapircentral Fremsat af industriministeren (Niels Wilhjelm) den 11. januar 1989 Vedtaget ved tredjebehandling den 24. februar 1989 Lov nr. 158 af 15/03/1989 § 1 I lov om en værdipapircentral, jf. lovbekendtgørelse nr. 475 af 8. august  

 1988, foretages følgende ændringer:
 1. I § 1 indsættes efter stk. 1 som nyt stykke:
» Stk. 2. Udstedelse af udenlandske aktier og obligationer  

 m.v., der noteres på Københavns Fondsbørs, kan registreres som fondsaktiver  

 efter stk. 1, såfremt dette ønskes af den udenlandske udsteder.  

 Bestemmelserne i lov om aktieselskaber og lov om investeringsforeninger om  

 bestyrelsens oplysningspligt, pligt til at afholde omkostninger og valg af  

 kontoførende institut gælder også ved registrering af udenlandske aktier,  

 konvertible obligationer og andele i investeringsinstitutter i  

 Værdipapircentralen.
Finanstilsynet kan fastsætte nærmere regler om  

 registrering af udenlandske aktier og obligationer m.v.« Stk. 2 bliver herefter stk. 3.
 2. Efter § 6 indsættes:
»§ 6 a.
Udenlandske værdipapircentraler, som er under offentligt  

 tilsyn, kan efter Finanstilsynets godkendelse foretage registreringer i  

 Værdipapircentralen på dennes vegne og med retsvirkning i henhold til §§ 8-16  

 (udlandscentral).« 3. § 12 affattes således:
»§ 12. §§ 15-18 i lov om gældsbreve finder tilsvarende anvendelse  

 over for skyldneren ifølge fondsaktiver, som svarer til omsætningsgældsbreve,  

 således at endelig registrering i Værdipapircentralen træder i stedet for  

 ihændehavelse af gældsbrevet.« 4. § 17, stk. 1, 1. pkt., affattes således:
»Værdipapircentralen er erstatningspligtig for tab som følge af fejl  

 i forbindelse med registrering, ændring eller udslettelse af rettigheder på  

 konti i Værdipapircentralen eller udbetalinger herfra, selv om fejlen er  

 hændelig.« 5. I § 19, stk. 2, indsættes efter »Statsanstalten for  

 Livsforsikring«: », Garantifonden for Danske Optioner og  

 Futures«.
 6. § 31, stk. 1, ophæves.
 Stk. 2 bliver herefter stk. 1.
 7. I § 32, stk. 1, indsættes efter »kontoførende  

 institutter«: »og udlandscentraler«.
 8. § 39 ophæves.
 9. § 41 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om en værdipapircentral, jf. lovbekendtgørelse nr. 475 af 8. august  

 1988, foretages følgende ændringer:
 1. I § 1 indsættes efter stk. 1 som nyt stykke:
» Stk. 2. Udstedelse af udenlandske aktier og obligationer  

 m.v., der noteres på Københavns Fondsbørs, kan registreres som fondsaktiver  

 efter stk. 1, såfremt dette ønskes af den udenlandske udsteder.  

 Bestemmelserne i lov om aktieselskaber og lov om investeringsforeninger om  

 bestyrelsens oplysningspligt, pligt til at afholde omkostninger og valg af  

 kontoførende institut gælder også ved registrering af udenlandske aktier,  

 konvertible obligationer og andele i investeringsinstitutter i  

 Værdipapircentralen.
Finanstilsynet kan fastsætte nærmere regler om  

 registrering af udenlandske aktier og obligationer m.v.« Stk. 2 bliver herefter stk. 3.
 2. Efter § 6 indsættes:
»§ 6 a.
Udenlandske værdipapircentraler, som er under offentligt  

 tilsyn, kan efter Finanstilsynets godkendelse foretage registreringer i  

 Værdipapircentralen på dennes vegne og med retsvirkning i henhold til § §  

 8-16 (udlandscentral).« 3. § 12 affattes således:
»§ 12. §§ 15-18 i lov om gældsbreve finder tilsvarende anvendelse  

 over for skyldneren ifølge fondsaktiver, som svarer til omsætningsgældsbreve,  

 således at endelig registrering i Værdipapircentralen træder i stedet for  

 ihændehavelse af gældsbrevet.« 4. § 17, stk. 1, 1. pkt., affattes således:
»Værdipapircentralen er erstatningspligtig for tab som følge af fejl  

 i forbindelse med registrering, ændring eller udslettelse af rettigheder på  

 konti i Værdipapircentralen eller udbetalinger herfra, selv om fejlen er  

 hændelig.« 5. I § 19, stk. 2, indsættes efter »statsanstalten for  

 livsforsikring« : », Garantifonden for Danske Optioner og  

 Futures«.
 6. § 31, stk. 1, ophæves.
 Stk. 2 bliver herefter stk. 1.
 7. I § 32, stk. 1, indsættes efter »kontoførende  

 institutter« : »og udlandscentraler«.
 8. § 39 ophæves.
 9. § 41 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for forslaget Efter de gældende regler i lov om en værdipapircentral omfattes  

 udenlandske værdipapirer ikke af loven, også selvom de noteres på Københavns  

 Fondsbørs.
Ved udenlandske værdipapirer forstås værdipapirer, der udstedes af  

 valutaudlændinge.
Euro-obligationsmarkedet i danske kroner er i de senere år i stigende  

 omfang blevet interessant for udenlandske udstedere på grund af den store  

 likviditet på det danske kapitalmarked.
En anden væsentlig faktor bag den  

 udenlandske interesse for notering på Københavns Fondsbørs er imidlertid det  

 danske handels- og afviklingssystem med elektronisk registrering i  

 Værdipapircentralen og elektronisk børshandel.
Ved dette system undgår  

 udstederne de betydelige omkostninger til trykning af fysiske værdipapirer.  

 Såfremt det derfor bliver muligt for udenlandske udstedere, som ønsker det,  

 at få registreret udenlandske værdipapirer i Værdipapircentralen, kan det  

 medvirke til, at Københavns Fondsbørs kan udvikle sig til en international  

 handelsplads.
 På denne baggrund foreslås det, at loven ændres således, at udenlandske  

 værdipapirer kan registreres i Værdipapircentralen under samme betingelser  

 som danske værdipapirer, såfremt udstederen ønsker det.
Danmark var det første land i verden som indførte elektronisk registrering  

 af værdipapirer (aktier og obligationer). Ligeledes var Danmark et af de  

 første lande som gennemførte et edb-baseret børshandelssystem.
Andre lande er  

 imidlertid nu - mere eller mindre fremskredent - inde i en tilsvarende  

 udvikling.
Dette skaber helt nye muligheder for elektronisk registrering af  

 værdipapirhandler også over landegrænserne.
Skal Danmark kunne bevare sin  

 førende position med hensyn til elektronisk værdipapirregistrering og -handel  

 er det imidlertid afgørende, at Værdipapircentralen fra starten får mulighed  

 for at etablere forbindelse med tilsvarende centraler i andre lande.
 På denne baggrund foreslås det, at Værdipapircentralen med Finanstilsynets  

 godkendelse kan etablere forbindelse med tilsvarende centraler i andre lande,  

 som er under offentligt tilsyn.
 Endvidere foreslås enkelte redaktionelle ændringer.
2. Høring Forslaget har været forelagt Den Danske Bankforening, Danmarks  

 Sparekasseforening, Assurandør-Societetet, Realkreditrådet, Foreningen af  

 Danske Børsmæglerselskaber, Københavns Fondsbørs og Værdipapircentralen.
3. Administrative og statsfinansielle konsekvenser Det forventes ikke, at forslaget vil give anledning til administrative  

 eller statsfinansielle konsekvenser.
 Bemærkninger til lovforslagets enkelte bestemmelser.
Til § 1 Til nr. 1.
I den gældende lov er udenlandske værdipapirer undtaget fra lovens  

 anvendelsesområde efter lovens § 31, stk. 1, i kapitlet om særlige  

 bestemmelser.
Det foreslås, at bestemmelsen om udenlandske værdipapirer  

 flyttes til lovens § 1, som fastlægger lovens generelle anvendelsesområde.  

 Herved markeres, at udenlandske værdipapirer fremover principielt skal  

 opfattes som registrerbare i samme omfang som danske værdipapirer.
Ved udenlandske værdipapirer forstås værdipapirer udstedt af  

 valutaudlændinge.
Efter § 1, stk. 2 og 3, i bekendtgørelse nr. 522 af 31.  

 august 1988 anses som valutaudlændinge:
1) fysiske og juridiske personer, der ikke er hjemmehørende her i landet 2) fysiske og juridiske personer, der driver virksomhed (filial) når  

 virksomheden (filialen) har fast driftssted i udlandet.
Efter forslagets stk. 2, 1. pkt., får udenlandske udstedere ret til  

 at få aktier og obligationer m.v., der noteres på Københavns Fondsbørs,  

 registreret i Værdipapircentralen.
I modsætning til hvad der gælder for  

 danske udstedere er der derimod efter forslaget ingen pligt til at registrere  

 udenlandske værdipapirer.
Ved udstedelse af udenlandske værdipapirer på Københavns Fondsbørs bliver  

 den udenlandske udsteder vedrørende disse fondsaktiver underkastet loven og  

 dansk ret i øvrigt, uanset reglerne i den internationale aftale eller  

 prospektet.
Ligeledes vil Værdipapircentralen, dens klageafdeling,  

 Finanstilsynet og de danske domstole kunne anvende loven over for de  

 udenlandske værdipapirer.
Mens bestemmelserne i værdipapircentralloven umiddelbart finder anvendelse  

 også på udenlandske værdipapirer, gælder dette ikke bestemmelserne i lov om  

 aktieselskaber og lov om investeringsforeninger vedrørende registrering af  

 aktier, konvertible gældsbreve og andele i investeringsinstitutter i  

 Værdipapircentralen.
Efter forslagets stk. 2, 2. pkt ., skal disse  

 bestemmelser dog finde tilsvarende anvendelse på udenlandske værdipapirer.  

 Bestemmelserne vil derfor finde anvendelse også på udenlandske aktier,  

 konvertible gældsbreve og andele i investeringsinstitutter, der registreres i  

 Værdipapircentralen, i den udstrækning de vedrører oplysningskrav over for  

 Værdipapircentralen, fordeling af omkostninger ved udstedelse gennem  

 Værdipapircentralen samt kontoførende institut.
Herefter vil § 23a, stk. 1 og  

 3-5, og § 23b i lov om aktieselskaber finde anvendelse på udenlandske aktier,  

 § 41a, stk. 2 og 3, i samme lov vil finde anvendelse på udenlandske  

 konvertible obligationer, mens § 43a i lov om investeringsforeninger vil  

 finde anvendelse på andele i udenlandske investeringsinstitutter.
 Stk. 2, 3. pkt., giver Finanstilsynet mulighed for at fastsætte nærmere  

 regler for registrering af udenlandske værdipapirer, såfremt der måtte opstå  

 behov herfor.
Da udenlandske værdipapirer kun kan registreres i Værdipapircentralen i  

 samme omfang som danske værdipapirer, vil det indtil videre alene være  

 børsnoterede værdipapirer, som kan registreres.
Ved at indsætte bestemmelsen  

 om udenlandske værdipapirer som et nyt stk. 2 i lovens § 1 opnår man  

 imidlertid, at en eventuel senere beslutning efter lovens § 1, stk. 2, om  

 registrering af unoterede værdipapirer også kan omfatte udenlandske unoterede  

 værdipapirer.
 Til nr. 2.
Forslaget indebærer, at Værdipapircentralen med Finanstilsynets  

 godkendelse kan etablere forbindelse med tilsvarende centraler i andre lande,  

 som er under offentligt tilsyn, med henblik på at fondsaktiver kan overføres  

 til registrering på en konto i den værdipapircentral, som modtageren har  

 valgt.
De udenlandske værdipapircentraler vil blive tilsluttet  

 Værdipapircentralen på betingelser, der i en vis udstrækning kan minde om et  

 kontoførende instituts tilslutning,jf. lovens § 6, men uden nødvendigvis at  

 omfatte samtlige rettigheder og forpligtelser.
For at kunne regulere dette  

 område uden konsekvenser for de danske kontoførende institutter, er det  

 nødvendigt at indføre et nyt begreb, udlandscentral.
Den foreslåede nye § 6 a  

 giver Finanstilsynet hjemmel til i hvert enkelt tilfælde at godkende  

 tilslutning af en udlandscentral, som skal være under offentligt tilsyn i sit  

 hjemland.
 Til nr. 3.
Ved lov nr. 859 af 23. december 1987 ændredes lovens § 11 således, at den  

 endelige registrering i Værdipapircentralen - og ikke som tidligere  

 afsendelse af meddelelse herom - blev afgørende for aftaleerhververes  

 beskyttelse mod indsigelser.
Den foreslåede affattelse af lovens § 12 om  

 skyldnerens indsigelser indebærer, at denne bestemmelse bringes i  

 overensstemmelse med lovens § 11, således at en endelige registrering og ikke  

 afsendelse af meddelelse herom bliver det afgørende tidspunkt.
 Til nr. 4.
Forslaget præciserer, at det objektive ansvar for rettighedsfortabelse ved  

 fejl efter lovens § 17 gælder for aktiver, der er registreret på konti i  

 Værdipapircentralen og udbetalinger foretaget derfra.
Det objektive ansvar  

 omfatter således ikke fejl, der er opstået i eller kun figurerer i registre i  

 en udlandscentral, jf. lovforslagets nr. 2.
 Til nr. 5.
Forslaget indebærer, at Garantifonden for Danske Optioner og Futures får  

 stilling som »storkunde« efter lovens § 19, stk. 2, med ret til  

 direkte i Værdipapircentralen at indhente oplysninger om egne beholdninger  

 samt gennem denne til de kontoførende institutter at overføre meddelelser om  

 salg.
Dette vil indebære en væsentlig administrativ forenkling af den  

 beregning og regulering af margindepotværdier, som garantifonden foretager i  

 forbindelse med marginstillelsen i form af deponering af værdipapirer.
Det er  

 garantifondens opgave at sikre en sådan marginstillelse med henblik på at  

 garantere opfyldelsen af options- og futureskontrakter.
 Til nr. 6.
 Konsekvensændring som følge af nr. 1.
 Til nr. 7.
 Forslaget indebærer, at Værdipapircentralen kan afgive oplysninger til  

 udlandscentraler i forbindelse med disses registrering af fondsaktiver, der  

 handles over landegrænserne.
 Til nr. 8.
 Bestemmelsen er en overgangsbestemmelse, som ikke længere er relevant.
 Til nr. 9.
 Bestemmelsen er en overgangsbestemmelse, som ikke længere er relevant.
Til § 2 Da søgningen til Københavns Fondsbørs aktuelt er inde i en markant  

 stigning, er det ønskeligt, at der hurtigst muligt bliver adgang til  

 registrering af udenlandske værdipapirer i Værdipapircentralen.
Det forslås  

 derfor, at loven træder i kraft dagen efter bekendtgørelsen i Lovtidende.
