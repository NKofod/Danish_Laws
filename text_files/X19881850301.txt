 Nøglepersonforsikring på en medarbejders liv er fradragsberettiget som  

 driftsomkostning, hvis der er tale om en ren risikoforsikring uden  

 opsparingselement, og hvis forsikringssummen er fastsat ud fra en konkret  

 vurdering af virksomhedens forventede økonomiske tab ved medarbejderens død.  

 Udbetalingen fra en sådan forsikring er skattepligtig for virksomheden, da  

 den dækker et driftstab.
 Om nøglepersonforsikringer.
Skattedepartementet har tidligere udtalt, at der er fradragsret for en  

 virksomheds udgifter til en nøglepersonforsikring, som dækker tab forårsaget  

 af en medarbejders tab af arbejdsevne.
Afgørelsen er omtalt i Meddelelser fra  

 Skattedepartementet, hæfte 77, december 1985, som nr. 162.  

 Skattedepartementet er herefter blevet spurgt, om der ligeledes er  

 fradragsret for udgifter til en nøglepersonforsikring på en medarbejders liv.  

 Det er Skattedepartementets opfattelse, at udgift  

 til'»nøglepersonforsikring«» på en medarbejders liv under  

 visse betingelser kan betragtes som en fradragsberettiget driftsomkostning.  

 Betingelserne er, at der er tale om en en risikoforsikring uden  

 opsparingselement, at forsikringssummen er fastsat ud fra en konkret  

 vurdering af virksomhedens forventede økonomiske tab ved medarbejderens død,  

 og at erstatningen ikke overstiger det således opgjorte tab.
En  

 udbetaling fra en sådan livsforsikring er skattepligtig indkomst for  

 virksomheden efter statsskattelovens § 4, idet den dækker et driftstab.
 (* 1) Afgørelsen er offentliggjort i SKAT 1988, nr. 8, side 487.
