 Ændring af kravene i en ansøgning om patent på en  

 »fastgørelsesindretning for en dør - eller vindueskarm« blev anset  

 for en ændring, der bevirkede, at patent blev søgt på noget, som ikke fremgik  

 af ansøgningen, da den blev indleveret, patentlovens § 13.
År 1990, den 24. august afsagde patentankenævnet (Grønning-Nielsen, Hans  

 Chr.
Thomsen, Franck, Niordson, Terndrup Pedersen) følgende k e n d e l s e i sagen j.nr.
P 26/88: Klage fra AB Essve Produkter, Sverige, v/Patentbureau Hofman-Bang & Boutard A/S over Patentdirektoratets afgørelse af 11. august 1988 af patentansøgning nr.  

 2473/85.
 Den 3. juni 1985 indleverede klageren en ansøgning om patent på en  

 »fastgørelsesindretning for en dør- eller vindueskarm«.
 Kravet lød således:
»Indretning til justerbar fastgørelse af en dør- eller vindueskarm  

 (13) på et fikseret element (3), omfattende et skrueorgan (1) med et  

 gevindparti (2) til indgreb med det fikserede element, et skruehoved (4) og  

 en muffe (7) udformet med et ydergevind (8) til indgreb med karmen (13),  

kendetegnet ved  , at muffen (7) er forskydeligt anbragt på  

 skrueorganet (1) mellem skruehovedet (4) og en skulder (6), at skrueorganet  

 (1) har et konisk parti (14) mellem gevindpartiet (2) og det muffen (7)  

 understøttende parti (5) til dannelse af et hul, når gevindpartiet (2) drives  

 gennem karmen (13), hvilket hul er tilstrækkeligt stort til, at muffen kan  

 drives ind i karmen og ved, at de mod hinanden vendende flader på muffen (7)  

 og skruehovedet (4) er udformet med henholdsvis mindst et fremspring (9) og  

 en udsparing (10) eller omvendt, der ved drejning af skruehovedet (4) i en  

 retning ved indgreb med hinanden medbringer muffen (7) til indskruning af  

 denne i karmen, medens udsparingen og fremspringet ved drejning i modsat  

 retning glider over skråtstillede flader og ud af indgreb med hinanden, så at  

 skrueorganet (1) i denne drejningsretning kan drejes frit i forhold til  

 muffen (7).« Ved skrivelse af 15. juli 1986 indsendte klageren følgende ændrede  

 patentkrav:
»Indretning til justerbar fastgørelse af en dør- eller vindueskarm  

 (13) på et fikseret element (3), omfattende et skrueorgan (1) med et  

 gevindparti (2) til indgreb med det fikserede element, et skruehoved (4) og  

 en muffe (7) udformet med et ydergevind (8) til indgreb med karmen (13),  

kendetegnet ved  , at muffen (7) er forskydeligt anbragt på  

 skrueorganet (1) mellem skruehovedet (4) og en skulder (6), på skrueorganet  

 (1), og at de mod hinanden vendende flader på muffen (7) og skruehovedet (4)  

 er udformet med henholdsvis mindst et fremspring (9) og en udsparing (10)  

 eller omvendt, der ved drejning af skruehovedet (4) i en retning ved indgreb  

 med hinanden medbringer muffen (7) til indskruning af denne i karmen, medens  

 udsparingen og fremspringet ved drejning i modsat retning glider over  

 skråtstillede flader og ud af indgreb med hinanden, så at skrueorganet (1) i  

 denne drejningsretning kan drejes frit i forhold til muffen (7).« Patentdirektoratet anmodede ved skrivelse af 5. september 1986 klageren om  

 at tydeliggøre beskrivelse og krav.
 Ved skrivelse af 5. marts 1987 indsendte klageren en beskrivelse rettet i  

 overensstemmelse med direktoratets anvisninger samt et krav, der var identisk  

 med det krav, som indleveredes den 15. juli 1986.
 Hertil udtalte direktoratet ved skrivelse af 10. august 1987:
 »Af sagens oprindeligt indleverede akter fremgår kun, at opfindelsen  

 vedrører en indretning til fastgørelse af en dør- eller vindueskarm, hvor  

 skrueorganet har et konisk parti mellem gevindpartiet og det muffen  

 understøttende parti til dannelse af et hul, når gevindpartiet drives gennem  

 karmen, hvilket hul er tilstrækkeligt stort til, at muffen kan drives ind i  

 karmen.
 For at kravet ifølge Deres ovennævnte skrivelse kan viderebehandles i  

 nærværende ansøgning må det begrænses fuldstændigt, således at det ikke  

 omhandler andet end hvad der fremgår af sagens oprindeligt indleverede akter.
Beskrivelse og tegning må ligeledes ændres således, at det helt falder  

 indenfor, hvad der fremgår af det oprindeligt indleverede.« Klageren fremsendte derefter ved skrivelse af 4. februar 1988 en ny  

 beskrivlse og et rettet patentkrav.
 Direktoratet afslog ved skrivelse af 11. august 1988 ansøgningen med  

 følgende begrundelse:
 »Som anført i skrivelsen herfra af 10 aug 1987 vedrører ansøgningen  

 ifølge de oprindeligt indleverede akter af 3 jun 1985 kun sådanne  

 fastgørelsesindretninger for dør- eller vindueskarme, hvor det tilhørende  

 skrueorgan foruden andre enkeltheder har et konisk parti mellem gevindpartiet  

 og det muffen understøttende parti til dannelse af et hul, når gevindpartiet  

 drives gennem karmen, hvilket hul er tilstrækkeligt stort til, at muffen kan  

 drives ind i karmen.
Fastgørelsesindretningen ifølge kravet, der er fremsendt med Deres  

 ovennævnte skrivelse af 04 feb 1988, er fortsat ikke forudsat at have et  

 skrueorgan med et konisk parti, som det ovenfor anførte.
Som også anført i  

 skrivelsen herfra af 10 aug 1987 vedrører kravet derfor andet, end hvad der  

 fremgår af sagens oprindeligt indleverede akter, nemlig  

 fastgørelsesindretninger uden et sådant konisk parti på skrueorganet.  

 Bestemmelserne i § 13 i patentloven er derfor vedblivende ikke  

 overholdt.« Denne afgørelse har klageren ved skrivelse af 10. oktober 1988 indbragt  

 for Patentankenævnet.
 I skrivelse af 6. januar 1989 har klageren nedlagt påstand om, at de  

 påklagede afgørelse omstødes.
 Klageren har i skrivelsen bl.a. anført:
 »Formålet med opfindelsen som angivet i den oprindelige beskrivelse  

 var »at angive en fastgørelsesindretning af enkel konstruktion, og hvor  

 det ydermere blot er nødvendigt at forudbore huller med en enkelt dimension.  

 »Sidstnævnte sætning vedrører det koniske parti på skrueorganet.
 Det koniske parti er omtalt separat i den oprindelige beskrivelse på side  

 3, linie 6-12: »Ved installeringen kan karmen og det fikserede element  

 være forudboret til samme diameter ...hul«.
Af sagens akter, således som de forelå ved indleveringen, er det klart for  

 en fagmand på området, at det koniske parti ikke har nogen som helst  

 indflydelse på den tilsigtede tekniske virkning ved opfindelsen, der som  

 angivet i den oprindelige beskrivelse af 3. juni 1985, side 1, linie 28-32 og  

 den afslåede beskrivelse af 4. februar 1988, side 1, linie 27-31 er, at  

 »den (muffeformede del) i en første stilling er i indgreb med  

 skrueorganet og følger med dette under dettes drejebevægelse, medens den i en  

 anden stilling ikke følger med skrueorganet under dettes  

 drejebevægelse.« Denne tekniske virkning opnås ved muffens aksiale forskydelighed på  

 skrueorganet og udformningen af de med hinanden samvirkende flader på muffen  

 og skrueorganet.
I denne forbindelse er det fuldstændigt uvæsentligt, hvordan  

 hullet i karmen forbores eller tilvejebringes via skrueorganet.
 Eftersom dette koniske parti således teknisk set er uinteressant i  

 forbindelse med opnåelsen af den nævnte tekniske virkning, er det udeladt i  

 det afslåede krav af 4. februar 1988.
Angivelsen af det koniske parti i det oprindelige krav 1 er således en  

 unødig begrænsning, som slet ikke skulle have forekommet i kravet.
Dette  

 underbygges af, at den tekniske virkning ved det, som fremgår af kravet af 4.  

 februar 1988 og det, som hidrører fra det koniske parti, som nævnt er  

 forklaret uafhængigt af hinanden, hvor sidstnævnte oprindeligt endog er  

 forklaret som en eventualitet (»ydermere«, side 1, linie 25 og  

 »kan«, side 3, linie 6). Det er derfor vor opfattelse, at den  

 opfindelse, som er defineret i beskrivelse og krav af 4. februar 1988, var  

 åbenbar for en fagmand ud fra den oprindelige beskrivelse, således at det nye  

 krav 1 ikke strider mod § 13 i patentloven.
 Ændringerne i beskrivelsen vedrører tilpasningen til det ændrede krav.
Med hensyn til den ændrede tegning, hvor hullet i rammen er gjort  

 gennemgående, turde det være helt klart, at dette hul var fejlagtigt tegnet,  

 eftersom der var vist karmgods mellem skulderen 6 og muffen 7, og eftersom  

 det koniske parti ikke var vist således, at det kan udvide hullet svarende  

 til muffen 7 (jfr. det oprindelige krav, linie 13). Denne fejl i tegningen  

 anfægter ikke forklaringen af opfindelsen ifølge såvel den oprindelige som  

 den seneste beskrivelse, men underbygger snarere vor forklaring om, at det  

 koniske parti er uvæsentligt for opfindelsen.' Nævnet har behandlet sagen i sit møde den 29. maj 1990.
 Klageren gav ikke møde.
 Ankenævnet skal udtale:
 Der er ikke i basisdokumenterne grundlag for den foretagne ændring.
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
