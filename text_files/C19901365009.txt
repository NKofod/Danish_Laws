(Til dyrlægerne ved samtlige til  

 eksport af fersk kød og kødprodukter autoriserede virksomheder) Da flere af EF-medlemsstaterne nu er blevet erklæret officielt fri for  

 klassisk svinepest og har afgivet garanti for, at de ved import af svinekød  

 sikrer sig mod indslæben af denne sygdom, er der sket ændringer i kravene til  

 attestation vedrørende klassisk svinepest ved samhandelen med fersk svinekød  

 og kødprodukter med indhold af svinekød inden for Fællesskabet.
 Princippet er, at attestation vedrørende klassisk svinepest kun skal  

 afgives for forsendelser fra medlemsstater, som ikke som helhed er erklæret  

 officielt fri for klassisk svinepest.
 Følgende lande er i øjeblikket ikke officielt fri for klassisk svinepest:  

 Belgien, Frankrig, Italien, Portugal og Tyskland.
Det kan oplyses, at Belgien, Frankrig og Tyskland har officielt fri  

 regioner, hvorfor Danmark tillader indførsel af fersk svinekød fra disse  

 lande.
Af zoosanitære grunde tillader Danmark ikke indførsel af fersk  

 svinekød fra Italien og Portugal.
 1. Indførsel.
 Med henvisning til § 7 i bekendtgørelse nr. 504 af 29. juni 1990 om  

 udenlandsk kød m.m. fastsættes nedenstående attestationskrav i forbindelse  

 med indførsel af fersk svinekød og kødprodukter med indhold af svinekød fra  

 EF-lande, som ikke er officielt fri for klassisk svinepest.
 Det kan oplyses, at de anførte attestationer indebærer en garanti for, at  

 svinekødet ikke udgør en risiko for indslæben af smitte med klassisk  

 svinepest til Danmark.
 1.1. Indførsel af fersk svinekød.
 Følgende attestation skal være anført på det ledsagende  

 veterinærcertifikat:
»It is furthermore certified that this consignment complies with the provisions of article 13a 1 of  

 Council Direcftive 72/461/EEC.« (»Det attesteres endvidere, at dette parti opfylder bestemmelserne i artikel 13a, stk. 1, i Rådets  

 direktiv 72/461/EØF.«) 1.2. Indførsel af kødprodukter med indhold af svinekød.
 Følgende attestation skal være anført på det ledsagende  

 veterinærcertifikat:
»It is furthermore certified that this consignment complies with the provisions of article 10 of  

 Council Directive 80/215/EEC.« (»Det atttesteres endvidere, at dette parti opfylder bestemmelserne i artikel 10 i Rådets direktiv  

 80/215/EØF.«) Denne attestation kræves dog ikke, såfremt det attesteres, at kødproduktet  

 er behandlet i overensstemmelse med artikel 4, stk. 1, i Rådets direktiv  

 80/215/EØF (som ændret).
 2. Eksport.
 Ved eksport fra Danmark til de øvrige EF-lande af fersk svinekød og  

 kødprodukter med indhold af svinekød skal ikke afgives særlig attestation  

 vedrørende klassisk svinepest.
 3. Tilbagekaldelse.
 Cirkulære af 20. februar 1990 (j.nr. 5a 1.562-4-0/90) om attestationer  

 vedrørende svinepest ved samhandel med fersk svinekød og -produkter inden for  

 Fællesskabet tilbagekaldes.
 P.V.V.
