Kan forsikringspolicer tegnet i Hafnia Prolific International, Guernsey  

 overføres til selskabet Prolific International, Isle of Man uden  

 skattemæssige konsekvenser? Omstændighederne var følgende:
 I forbindelse med de igangværende omstruktureringer af den gamle  

 Hafnia-koncern blev det overvejet at nedlægge selskabet Hafnia Prolific  

 International Life Assurance Limited på Guernsey med henblik på  

 at reducere koncernens samlede administrationsomkostninger.
Selskabet har ikke siden 1991 tegnet nye forsikringer, men har udelukkende  

 videreført ca. 90 policer tegnet af danskere, der i dag for en stor  

 dels vedkommende er bosat i Danmark.
I forbindelse med nedlæggelsen  

 påtænkes policerne samlet overført til Prolific  

 International, Isle of Man.
Dette selskab har hidtil indgået i  

 Hafnia-koncernen, men er nu frasolgt i forbindelse med omstruktureringen.  

 Administrationen af forsikringspolicerne har været varetaget af  

 selskabet på Isle of Man.
Hafnia Prolific, Guernsey, er underlagt lovgivningen på Guernsey, og  

 tilsynsmyndighederne på Guernsey har betinget sig, at  

 forsikringstagernes rettigheder ved en overførsel i alle henseender  

 sikres, herunder at de overførte aktiver som hidtil forvaltes  

 uafhængigt af Isle of Man-selskabets øvrige aktiviteter.  

 Overførslen kræver formentlig en godkendelse fra domstolene  

 på Guernsey.
Forsikringstagernes forhold ændres ikke ved  

 overførslen, og der sker ikke ændring af vilkårene.
Der er  

 ikke tale om særlige tilbagekøbstilbud til forsikringstagerne,  

 og der tegnes ikke nye ordninger.
Der er således i realiteten tale om  

 en for forsikringstageren tvangsbestemt overflytning.
Der er ved besvarelsen  

 forudsat, at der er tale om 90 policer, der alle opfylder betingelserne i  

 Ligningsrådets bindende forhåndsbesked 340-453-431, hvilket  

 indebærer, at forsikringstageren ved tilflytning til Danmark ikke skal  

 medregne tilvæksten på ordningen i den skattepligtige indkomst,  

 ligesom værdien af ordningen ikke skal medregnes i den skattepligtige  

 formue.
Overførsel af forsikringsbestand - Udenlandsk forsikringsselskab - overførsel af forsikringsbestand Referencer:  LV 1994 A.C.2.1.2.1  A.C.2.3, PBL §§ 50, 53 A Ligningsrådet udtalte:
Pensionsbeskatningslovens § 53 A gælder for visse  

 forsikringsordninger herunder bl.a. udenlandske forsikringsordninger, der  

 oprettes eller erhverves den 18-2 1992 eller senere.
Bestemmelsen  

 indebærer, at tilvækst på ordningen medregnes  

 løbende i den skattepligtige indkomst, og at værdien af  

 ordningen ved indkomstårets udløb medregnes i den skattepligtige  

 formue.
Bestemmelsen fortolkes således, at ændringer i en  

 bestående forsikringsaftale, der ikke var endeligt aftalt den 18/2  

 1992, fører til, at der foreligger en ny forsikring omfattet af  

 pensionsbeskatningslovens § 53 A.
Det gælder f.eks. ved udskydelse af  

 forsikringens udbetalingstidspunkt, forhøjelse af præmien,  

 ejerskifte bortset fra ved arv.
Ligningsrådet har i en bindende forhåndsbesked 903-2120-1376  

 (TfS 1992, 491) truffet afgørelse om, at overførsel af  

 indestående på en forsikring uden fradragsret omfattet af  

 pensionsbeskatningslovens § 50 til en anden lignende forsikring anses som  

 udbetaling fra den førstnævnte forsikring og indbetaling  

 på den anden forsikring.
En sådan overførsel vil  

 også bevirke, at den videreførte ordning bliver omfattet af  

 pensionsbeskatningslovens § 53 A.
Ligningsrådet anså dog ikke, at den nævnte  

 afgørelse omfattede den situation, hvor hele bestanden af  

 forsikringer, som led i en fusion, et ejerskifte eller som i  

 nærværende tilfælde ophør af virksom hed,  

 overgår til den nye ejer på en sådan måde, at denne  

 generelt indtræder i de bestående forsikringsaftaler på de  

 oprindelige vilkår, og uden at der i forbindelse med ejerskiftet sker  

 nogen ændring i forsikringsvilkårene.
Det stillede  

 spørgsmål blev derfor besvaret bekræftende.
