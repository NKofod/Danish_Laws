 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Lovens område § 1.  Der kan gives tilsagn om statstilskud til  

 energibesparende foranstaltninger i forbindelse med industrielle  

 fremstillingsprocesser m. v.
For finansåret 1977-78 fastsættes tilsagnsrammen  

 til 80 mill. kr.
Den del i en tilsagsramme, der ikke er udnyttet i et  

 finansår, kan overføres til det følgende finansår.
Tilskud til energibesparende  

 foranstaltninger i forbindelse med § 2.  Tilskud kan ydes til fremstillingsvirksomheder  

 inden for industri og håndværk samt til andre virksomheder, der har et  

 betydeligt procesenergiforbrug.
 Stk. 2  Offentlige virksomheder og institutioner,  

 bortset fra gasforsyningsvirksomheder, kan ikke opnå tilskud.
 § 3.  Tilskud kan ydes til ændring af processer, når  

 ændringen vil medføre en væsentlig bedre energiudnyttelse.
 Stk. 2.  Der kan kun ydes tilskud til ændring af  

 igangværende processer, der var i brug inden et af handelsministeren nærmere  

 fastsat tidspunkt.
 § 4.  Tilskud kan ydes med indtil 40 pct. af de  

 udgifter, der kan henføres til den energibesparende foranstaltning.  

 Udgifterne opgøres med fradrag af merværdiafgift.
 Stk. 2.  Tilskuddet kan højst udgøre 800.000 kr.
 Stk. 3.  Tilskud ydes ikke til projekter, hvor de  

 tilskudsberettigede udgifter, der er forbundet med den energibesparende  

 foranstaltning, udgør mindre end 100.000 kr.
§ 5.  Ansøgning om tilskud bilagt redegørelse for det  

 påtænkte projekt indsendes til Sekretariatet for Teknologirådet og Statens  

 tekniske Prøvenævn, der træffer afgørelse i sager om tilskud.
Sekretariatet  

 kan i særlige tilfælde fravige bestemmelserne i § 3, stk. 2, og § 4, stk. 2.
 Stk. 2.  Til bistand for Sekretariatet for  

 Teknologorådet og Statens tekniske Prøvenævn ved behandlingen af  

 tilskudsansøgninger nedsætter handelsministeren et rådgivende udvalg af  

 teknisk sagkyndige med særligt kendskab til industriel energiøkonomi.
Tilskud til energibesparende  

 foranstaltninger i forbindelse med § 6.  Der kan i finansåret 1977-78 anvendes indtil 10  

 mill. kr. af den i § 1 nævnte tilsagnsramme til undersøgelser og  

 udviklingsarbejde i henhold til § 7 og til tilskud i henhold til § 8.
§ 7.  Tilskud kan ydes til undersøgelse af det typiske  

 forbrug af procesenergi inden for håndværkets og den mindre industris enkelte  

 brancher samt til udvikling af standardiserede fremgangsmåder, der kan  

 anvendes med henblik på at opnå en væsentlig bedre energiudnyttelse i de  

 pågældende brancher.
Tilskuddene ydes til dækning af udgifterne ved den  

 fornødne faglige bistand til undersøgelsens og udviklingsarbejdets  

 gennemførelse.
Undersøgelserne koncentreres om sådanne brancher, som har et  

 betydeligt procesenergiforbrug, og hvor der er udsigt til at opnå væsentlige  

 besparelser i dette forbrug.
 Stk. 2.  Sekretariatet for Teknologirådet og Statens  

 tekniske Prøvenævn kan efter forelæggelse for det i stk. 3 nævnte udvalg yde  

 tilskud til branchesammenslutninger inden for håndværket og den mindre  

 industri med henblik på gennemførelse af de i stk. 1 nævnte undersøgelser og  

 udviklingsarbejder.
 Stk. 3.  Handelsministeren nedsætter et rådgivende  

 udvalg, hvori Håndværksrådet og Sekretariatet for Teknologirådet og Statens  

 tekniske Prøvenævn er repræsenteret, og hvori desuden indtræder tre  

 sagkyndige med særligt kendskab til energiøkonomiske forhold i forbindelse  

 med håndværkets og den mindre industris fremstillingsprocesser.  

 Handelsministeren udpeger udvalgets formand.
 § 8.  Til virksomheder inden for håndværk og industri  

 kan der ydes tilskud til ændring af processer, når anvendelse af de i § 7,  

 stk. 1, nævnte standardiserede fremgangsmåder vil medføre en væsentlig bedre  

 energiudnyttelse.
 § 9.  Tilskud kan ydes med indtil 40 pct. af de  

 udgifter, der kan henføres til den energibesparende foranstaltning.  

 Udgifterne opgøres med fradrag af merværdiafgift.
 Stk. 2.  Tilskud ydes kun til de projekter, hvor de  

 tilskudsberettigede udgifter, der er forbundet med den energibesparende  

 foranstaltning, udgør mindre end 100.000 kr.
 § 10.  Ansøgning om tilskud bilagt redegørelse for det  

 påtænkte projekt indsendes til Sekretariatet for Teknologirådet og Statens  

 tekniske Prøvenævn, der træffer afgørelse i ansøgninger om tilskud.
 Tilskud til energibesparende  

 foranstaltninger i fiskefartøjer.
§ 11.  Der kan i finansåret 1977-78 anvendes 10 mill.  

 kr. af den i § 1 nævnte tilsagnsramme til tilskud til energibesparende  

 foranstaltninger i fiskefartøjer.
Den del af tilsagnsrammen, der ikke er  

 udnyttet i finansåret 1977-78, kan overføres til det følgende finansår.
 § 12.  Tilskud kan ydes til ændringer i eller  

 udskiftning af bådmotorer, når ændringen vil medføre en væsentlig bedre  

 energiudnyttelse.
 Stk. 2.  Tilskud til udskiftninger kan kun ydes ved  

 udskiftning af 5-12 år gamle semidieselmotorer i størrelsen 35-400 HK med  

 dieselmotorer i med samme motorydelse; for semidieselmotorer i størrelsen  

 35-50 HK dog med dieselmotorer på 50 HK.
 § 13.  Tilskud kan ydes med indtil 40 pct. af de  

 udgifter, der kan henføres til den energibesparende foranstaltning.  

 Udgifterne opgøres med fradrag af merværdiafgift.
 Stk. 2.  Tilskuddet kan højst udgøre 80.000 kr.
 § 14.  Ansøgninger om tilskud, bilagt redegørelse for  

 det påtænkte projekt, indsendes til fiskeriministeriet, der træffer afgørelse  

 i ansøgninger om tilskud.
 Stk. 2.  Til bistand for fiskeriministeriet ved  

 behandlingen af tilskudsansøgningerne nedsætter fiskeriministeren et  

 rådgivende udvalg af sagkyndige med særligt kendskab til fiskebådsmotorers  

 energiøkonomi.
 Fælles bestemmelser.
 § 15.  Tilskud kan ikke ydes til en investering,  

 hvortil der ydes støtte efter anden lovgivning, medmindre denne støtte ydes  

 på grundlag af investeringsomkostningerne med fradrag af tilskuddet efter  

 denne lov.
 § 16.  Tilskud ydes mod dokumentation af de med  

 arbejdet forbundne udgifter.
Stk. 2.  Det er en betingelse for ydelse af tilskud, § 17.  Til oplysnings- og vejledningsvirksomhed i  

 forbindelse med denne lov kan der inden for de i § 1 nævnte tilsagnsrammer  

 afholdes udgifter på indtil 75.000 kr. i finansåret 1977-78 og indtil 40.000  

 kr. i hvert af de efterfølgende finansår, hvori der stilles tilskudsmidler  

 til rådighed.
§ 18.  Nærmere regler for administrationen af  

 tilskudsordningerne i kapitel 2 og 3 fastsættes af handelsministeren.
For så  

 vidt angår administrationen af tilskudsordningen i kapitel 4 fastsættes  

 reglerne af fiskeriministeren.
§ 19.  Den, der giver urigtige oplysninger om  

 projektets art, omfang og udgifterne herved, straffes med bøde eller hæfte,  

 medmindre højere straf er forskyldt efter anden lovgivning.
Er oplysningerne  

 givet af et aktieselskab, anpartsselskab, andelsselskab eller lignende, kan  

 der pålægges selskabet som sådant bødeansvar.
 § 20.  Tidspunktet for lovens ikrafttræden fastsættes  

 af handelsministeren.
 § 21.  Loven gælder ikke for Færøerne og Grønland.
 Givet på Christiansborg slot, den 8.  

 juni 1977.
 Under Vor Kongelige Hånd og Segl.
 MARGRETHE R.
 / Ivar Nørgaard.
