 I tilknytning til lov nr. 53 af 25. februar 1976 om brandsikring af ældre  

 beboelsesbygninger og boligministeriets bekendtgørelse nr. 81 af 27. februar  

 1976 udsendte boligministeriet en vejledning (den røde vejledning), der  

 gjorde rede for kravene til brandsikring og gav nogle anvisninger på  

 udførelsen af brandsikringen.
Siden har der vist sig et behov for yderligere vejledning for bl.a. at  

 afklare tvivlsspørgsmål vedrørende kravenes indhold.
Endvidere er der  

 fremkommet nye metoder til udbedring af træfyldningsdøre på en sådan måde, at  

 de tilfredsstiller kravet til døre, der skal svare til BD-entredør 30.
 De følgende afsnit i vejledningen knytter sig til de enkelte paragraffer i  

 ovennævnte bekendtgørelse af 27. februar 1976, således som den er ændret ved  

 bekendtgørelse nr. 501 af 6. oktober 1976 og senest ved bekendtgørelse nr. 95  

 af 15. marts 1977, der lemper kravene til ikke-fritliggende en- og  

 tofamiliehuse.
 Der er endvidere henvist til afsnit i »den røde vejledning«.
 Ad § 2. stk. 1, redningsåbninger.
I den røde vejledning er angivet, at størrelsen på sidehængte  

 redningsåbninger bør være mindst 45 x 90 cm.
Ved gennemgang af et større  

 antal bygninger har det vist sig, at en del vinduer efter tidligere gængse  

 standardmål kun er 40 til 43 cm brede.
Efter boligministeriets opfattelse vil  

 en bredde på minimum 40 cm kunne accepteres for lejligheder, hvor gulvet  

 højst ligger 10 m over terræn, samt for andre lejligheder, hvor der i øvrigt  

 skønnes at være gode redningsmuligheder, f.eks. hvor brandvæsenets  

 drejestiger kan bringes i anvendelse.
 Udover de i vejledningen nævnte mål på 55 x 90 cm for vippevinduer kan  

 andre mål for vippevinduer accepteres, når højde + bredde ikke er mindre end  

 145 cm, og når ingen af siderne er mindre end 55 cm.
 Tophængte redningsåbninger skal være forsynet med beslag, der kan  

 fastholde vinduet i åben stilling.
 I erhvervslokaler i beboelsesbygninger skal der normalt forefindes  

 redningsåbninger svarende til bestemmelserne for lejligheder.
 Ad § 2. stk. 3 og vejledningens side 9 »Brandvægge (BS 60)».
Under og efter den anden verdenskrig er der i mange kældre - efter krav  

 fra civilforsvaret - brudt åbninger i brandvægge.
Disse åbninger skal efter  

 civilforsvarets bestemmelser være lukkede med halvstens udmuring.
Mange af  

 udmuringerne er imidlertid ulovligt blevet fjernet i tidens løb, og hvor  

 dette er sket, skal åbningene lukkes igen med en halvstensmur uden forbandt  

 med de tilstødende mure, jfr. indenrigsministeriets bekendtgørelse nr. 139 af  

 16. april 1962 om murgennembrydninger.
 Andre åbninger i brandvægge og tilsvarende adskillende konstruktioner skal  

 lukkes med en konstruktion svarende til væggen m.m., dog mindst svarende til  

 BS-bygningsdel 60.
 Ad § 3, stk. 2.
Principielt skal der være adgang fra gade til en ejendoms ubebyggede  

 areal.
Foregår adgangen gennem port eller gennemgang, skal denne som flugtvej  

 have gulv mod kælder samt vægge og loft som mindst svarer til BD-konstruktion  

 60.
 I port eller genemgang kan udmunde en eller flere trapper efter følgende  

 retningslinier, idet det i øvrigt forudsættes, at etageadskillelse mod  

 eventuel kælder under port eller gennemgang opfylder bestemmelserne i  

 bekendtgørelsens § 3, stk. 2, om etageadskillelse mellem kælder og trapperum  

 m.v.
 Entrappehuse. (Bygninger hvor hver lejlighed kun har adgang til 1  

 trappe).
 Kun 1 trappe må udmunde i port eller gennemgang; eventuel anden trappe  

 skal føres direkte til det fri (gård eller gade). Der stilles ingen krav til  

 dør mellem trappe og port eller gennemgang.
 Hvor etageadskillelse mod kælder i port eller gennemgang i bygninger med  

 mere end 3 etager ikke opfylder kravene i bekendtgørelsens § 3, stk. 2, kan  

 det anbefales, at der dispenseres fra disse bestemmelser på betingelse af,  

at etageadskillelse mod kælder udføres mindst som BD-bygningsdel 60,  

 og at port eller gennemgang højst er lukket med tætte portfløje eller  

 døre i den ene facade (mod gård eller gåde).
 Totrappehuse. (Bygninger hvor der fra hver lejlighed er adgang til  

 2 trapper.
 En hovedtrappe kan udmunde i port eller gennemgang; der stilles ingen krav  

 til dør mellem trappe og port eller gennemgang.
 2 hovedtrapper kan udmunde i port eller gennemgang, når disse adskilles  

 mod port eller gennemgang.
 Port eller gennemgang som ovenfor beskrevet, kan tillige tjene som eneste  

 flugtvej fra andre trapper, der udmunder i et lukket gårdareal, på betingelse  

 af, at der efter det stedlige brandvæsens nærmere vurdering skønnes at være  

 forsvarlige opholdsmuligheder for personer i gården, indtil brandvæsenet  

 kommer til stede.
 De i bekendtgørelsens § 3, stk. 2, angivne krav til etageadskillelse  

 mellem trapperum og kælder finder ikke anvendelse på etageadskillelse over  

 lokal krybekælder under trapperum, port eller gennemgang, hvor adskillelse  

 mellem krybekælder og den øvrige kælder er udført mindst som BS-konstruktion  

 med eventuel inspektionslem som BS-lem 60.
 Eventuel ventilation af krybekælder må kun ske til det fri og/eller til  

 samme brandcelle.
 En BD-etageadskillelse 90, som er nævnt i § 3, stk. 2, i den ændrede  

 bekendtgørelse om brandsikring, vil efter boligministeriets skøn kunne  

 udføres som angivet i følgende eksempler:
a.
En BD-etageadskillelse 60 på undersiden beklædt med enten 2 x 13 mm  

 gipsplader med forskudte samlinger eller 25 mm fastholdt temperaturstabil  

 mineraluld og klasse 1 beklædning i pladeform.
 b. 22 mm gulvbrædder på bjælker.
 50 mm temperaturstabil mineraluld, 5 mm asbestcementplade eller 3 mm  

 asbest-silikatplade.
 50 mm fastholdt temperaturstabil mineraluld, klasse 1 beklædning.
 c. 22 mm gulvbrædder på bjælker. 50 mm mineraluld.
 40 mm monierpuds forsvarligt fastgjort til bjælkerne.
 d. 22 mm gulvbrædder på bjælker.
50 mm mineraluld, 50 mm ameret og autoklaveret letbeton brandteknisk forsvarligt  

 understøttet langs trappeskillevægge f.eks. af 50 mm opmuret letbeton.
 Opmærksomheden henledes på, at gipsplader kan være uheldige at anvende,  

 hvor der er risiko for fugt.
 Ad § 3, stk. 3. og vejledningens side 10 og 11. Overflader på vægge og  

 lofter i trapperum m.v.
 Frilagt bindingsværk kan accepteres som del af trapperumsvægge i såvel en-  

 som to-trappehuse, forudsat at der er tæt mellem udmuring og træværk.
 Det samme er tilfældet i en kælderetage uanset kravet om en  

 BS-konstruktion 60.
 I porte eller gennemgange, der højst er lukket med tætte portfløje eller  

 døre i den ene facade, og hvor der ikke udmunder trapper, kan klasse 2  

 beklædninger i indtil 2 m højde samt mindre elskabe bibeholdes.
 Ad § 3, stk. 4.
Skabsrum med el-målere under trappeløb kan bibeholdes under forudsætning  

 af, at alle afgrænsende vægge, trappeløb m.v. udføres mindst som  

 BD-bygningsdel 60 med klasse 1 beklædning.
Døren til skabsrummet skal svare  

 til BD-døre 30 og være aflåselig.
 Ad § 5, døre.
Boligministeriet har i samarbejde med Praktiserende Arkitekters Råd og Det  

 særlige Bygningssyn ladet foretage et antal brandprøvninger af brandmæssigt  

 forbedrede træfyldningsdøre.
De afprøvede dørkonstruktioner kan indgå som et  

 supplement til det på side 15 i den røde vejledning angivne eksempel på  

 sikring af døre, der skal svare til BD-entredøre 30 eller BD-døre 30.
 Som resultat af disse prøvninger er der på 5 skitser (bilag) beskrevet  

 eksempler på, hvorledes nogle typiske træfyldningsdøre kan sikres, så de  

 efter boligministeriets skøn kan anvendes, hvor døre skal svare til  

 BD-entredøre 30 eller BD-døre 30.
 De 5 skitser omfatter:
 1 eksempel på tosidig beklædning af døren med tyndere plader end angivet i  

 den røde vejledning.
3 eksempler på ensidig beklædning af døren, samt - 1 eksempel på sikring af en fyldningsdør med glasparti, således at  

 glaspartiet kan bevares.
 For alle de beskrevne eksempler gælder det, at dørene skal være  

 selvlukkende; endvidere skal dørene slutte tæt i karm, og fugen mellem karm  

 og mur skal være stoppet tæt, alt som nærmere beskrevet på side 15 i den røde  

 vejledning.
 I eksisterende trappedøre, der ændres svarende til BD-entredøre 30, kan  

 eksisterende brevindkast bibeholdes, såfremt de er udført af ubrændbart  

 materiale.
 Døre med glasfyldinger, hvor glasset udskiftes med 9 mm krydsfiner eller  

 spånplade eller 5 mm asbestcellulosecementplade, kan anerkendes som  

 tætsluttende døre, naturligvis forudsat at de øvrige krav til sådanne døre er  

 opfyldt.
 Hvor der ikke er krav om døre svarene til BD-entredør 30, er det ikke  

 nødvendigt med stopning mellem karm og væg, såfremt dørindfatningerne slutter  

 tæt til karm og væg.
 Hvor der er flere døre til et lejemål fra samme trappe, skal samtlige døre  

 opfylde kravene til trappedøre.
 Hvor døre fra lejlighed til trapperum er blændet, kan det accepteres, at  

 de blændede døre udføres i samme kvalitet som de gående døre, såfremt der kun  

 er max. 4 døre pr. repos incl. de blændede døre.
 Eksisterende jernbeklædte 35 mm massive trædøre, der tidligere er godkendt  

 til fyrrum og lign., kan normalt anerkendes svarende til BD-dør 30, hvis de  

 er selvlukkende.
 Eksisterende mellemdøre med en åbning på indtil 100 kvadratcentimeter  

 forneden, svarende til gasreglementets bestemmelser, kan anerkendes som  

 tætsluttende døre, når de er uden glaspartier og i øvrigt opfylder kravene  

 til sådanne døre.
Ifølge bekendtgørelsens § 5, stk. 1, kan kravene til entredøre i  

 totrappehuse lempes, når der i de enkelte lejligheder finder en eller flere  

 tætsluttende »mellemdøre« mellem de to trappedøre.
Der har overfor  

 boligministeriet været rejst spørgsmål om at erstatte kravet om tætsluttende  

 mellemdøre med nogle andre supplerende redningsmuligheder.
Man har imidlertid  

 ment at måtte fastholde bekendtgørelsens bestemmelser herom.
Findes  

 mellemdørene ikke, må trappedørene således forstærkes, svarende til  

 BD-entredør 30 som foran angivet.
 Ad § 6. Erhvervslokaler.
 En bygning med blandet beboelse og erhverv betragtes som en  

 beboelsesbygning i relation til bekendtgørelsen af 27. februar 1976, hvis der  

 blot er een bolig i bygningen.
 Det gælder dog ikke bygninger, der er opført til erhverv, og hvori der af  

 hensyn til virksomhedens drift er indrettet f.eks. en portnerbolig.
Når kælderetagen indeholder både pulterrumsfunktion og erhverv, skal disse  

 adskilles med BS-konstruktion 60, hvis erhvervet har adgang til den trappe,  

 som ikke har forbindelse med den øvrige del af kælderen.
I denne adskillelse  

 må der kun forekomme BS-dør 60. Dør fra trappe til erhverv skal i øvrigt  

 udføres efter bestemmelserne i bekendtgørelsens § 6.
 Ad § 12.
 Bekendtgørelsens § 12 er ændret og indeholder en lempelse for  

 ikke-fritliggende en- og tofamiliehuse.
 Enfamiliehuse fritages fra kravene i bekendtgørelsens §§ 3 og 5, dvs.  

 kravene til trapperum og døre, når der i stedet er mindst et redningsvindue  

 mod gaden i hver etage, og der foretages en adskillelse af kælderen mod  

 trappen med en konstruktion mindst svarende til BD-bygningsdel 60 og med dør  

 mindst svarende til BD-dør 30.
 For tofamiliehusenes vedkommende gælder de samme lempelser, men der kræves  

 tillige, at der fra trapperummet til lejlighederne, herunder enkeltværelser,  

 er en tætsluttende trædør.
 Endvidere kræves for tofamiliehuses vedkommende, at værelser, hvorfra der  

 kun er adgang til det ovenfor nævnte redningsvindue mod gaden gennem  

 trapperummet, skal være forsynet med et redningsvindue.
 De nævnte lempelser forudsætter, at disse huse i øvrigt er lovligt  

 indrettede.
 Boligministeriet, den 15. marts 1977.
 P.M.V.
 Henning Strøm.
/Johs.
Bløcher.
