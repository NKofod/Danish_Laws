Nr LSF 153 Forslag til Lov om ændring af ligningsloven (Fradrag for gaver) Fremsat af skatteministeren (Fogh Rasmussen) den 10. december 1991 Vedtaget ved tredjebehandling den 19. december 1991 Lov nr. 894 af 21/12/1991 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, ændres i  

§ 8 A, stk. 1, »50 kr.« til: »500 kr.«, »300  

 kr.« til: »500 kr.« og »1.000 kr.« til: »3.000  

 kr.«.
§ 2 Loven træder i kraft den 1. januar 1992.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, ændres i  

§ 8 A, stk. 1, »50 kr.« til: »500 kr.«,  

 »300 kr.« til: »500 kr.« og »1.000  

 kr.« til: »3.000 kr.«.
§ 2 Loven træder i kraft den 1. januar 1992.
Bemærkninger til lovforslaget Lovforslaget fremsættes som led i 6 partiers aftale om finansloven for  

 1992, jf. også bemærkningerne til ændringsforslag til L 47.
 Efter ligningslovens § 8 A kan gaver, der ydes til foreninger, stiftelser,  

 institutioner m.v., hvis midler anvendes i almenvelgørende eller på anden  

 måde almennyttigt øjemed, fradrages ved opgørelsen af den skattepligtige  

 indkomst.
Det er en betingelse for fradrag, at der til den enkelte forening m.v. er  

 ydet en gave på mindst 50 kr. i det pågældende indkomstår, og der gives alene  

 fradrag for det beløb, hvormed gaverne tilsammen overstiger 300 kr.
Fradraget  

 kan højst udgøre 1.000 kr.
 Det foreslås, at det er en forudsætning for fradrag, at gaven til den  

 enkelte institution er på mindst 500 kr., at der kun kan gives fradrag for  

 det beløb, hvormed de ydede gaver tilsammen overstiger 500 kr. og at det  

 fradragsberettigede gavebeløb højst kan udgøre i alt 3.000 kr.
 Den foreslåede forhøjelse af beløbsgrænsen for gaven til den enkelte  

 institution m.v. vil medføre en administrativ forenkling.
Forslaget skønnes at medføre et årligt provenutab på ca. 15 mio. kr.
Heraf  

 vedrører ca. 8 mio. kr. kommunerne.
For finansåret 1992 skønnes provenutabet  

 at udgøre ca. 10 mio. kr.
Finanslovsaftalens punkt om ikke at gennemføre L 48 (nedsættelse af  

 aktieafgift og kapitaltilførselsafgift) på nuværende tidspunkt indebærer, at  

 et årligt provenutab på ca. 265 mio. kr. bortfalder.
Dette provenu dækker  

 bl.a. finansieringen af dette forslag.
 Der er ingen administrationsomkostninger i forbindelse med lovens  

 gennemførelse.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget I § 8 A, stk. 1, ændres »50 kr.« til:  

»500 kr.«, »300 kr.« til: »500  

 kr.« og »1.000 kr.« til: »3.000 kr.«.
§ 8 A.
Ved opgørelsen af den skattepligtige indkomst kan  

 fradrages gaver, som det godtgøres, at giveren har ydet til foreninger,  

 stiftelser, institutioner m.v., hvis midler anvendes i almenvelgørende eller  

 på anden måde almennyttigt øjemed til fordel for en større kreds af personer.  

 Det er en forudsætning for fradrag, at gaven til den enkelte forening,  

 stiftelse, institution m.v. i det pågældende indkomstår har andraget mindst  

 50 kr.
Fradrag kan endvidere kun indrømmes for det beløb, hvormed de gaver,  

 som herefter kommer i betragtning, tilsammen overstiger 300 kr. årligt, og  

 det kan ikke udgøre mere end 1.000 kr.
