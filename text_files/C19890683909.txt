 1. Finansministeriet og Dansk Funktionærforbund har  

 indgået vedlagte overenskomst af 17. november 1989, der træder i stedet for  

 overenskomst af 21. juli 1987.
Almindelige bemærkninger 2. Opmærksomheden henledes på Finansministeriets  

 cirkulære af 28. september 1983 om genbeskæftigelsestilbud til ledigtblivende  

 ikke-tjenestemandsansat personale i staten.
 3. I øvrigt skal man henlede opmærksomheden på  

 lovbekendtgørelse nr. 129 af 15. april 1975 om retten til fotografiske  

 billeder, § 2:
 »Fotografen har ret til at blive navngivet i overensstemmelse med  

 hvad god skik kræver, såvel på eksemplarer af billedet, som når det vises  

 offentligt.
Han har også krav på, at billedet ikke ændres eller vises offentligt på en  

 måde eller i en sammenhæng, der er krænkende for hans anseelse som  

 fotograf.« Ændringer i forhold til tidligere er markeret ved streg i margenen.
Bemærkninger til de enkelte bestemmelser Til § 5. Løn - Lærlinge & EFG-elever Indtil 1. april 1990 aflønnes lærlinge efter tabel 2.8 i  

 Finansministeriets lønoversigt og herefter i overensstemmelse med den sats  

 som fremgår af § 5 i overenskomsten.
Til § 11, stk. 2. Kvalifikationstillæg Den tidligere procedure om forhandling af ledigblevne tillæg er herefter  

 ophørt.
Kvalifikationstillæg m.v. ydet af pulje før 1. april 1989 indgår ved  

 ledighed i den centrale pulje for Statsansattes Kartel.
Det er mellem  

 Finansministeriet og Centralorganisationerne aftalt, at organisationerne selv  

 skal registrere og indberette ledigblevne puljetillæg til Finansministeriet  

 en gang årligt.
Der påhviler således ikke længere nogen pligt for  

 ministerier/styrelser til at indberette til Finansministeriet ved ledighed.  

 Der henvises i øvrigt til de retningslinier som fremgår af cirkulære af 22.  

 maj 1989, om ministeriepuljer.
4. Til § 18. Ansættelsesvilkår Fotografer, ansat forud for 1. marts 1979, som i henhold til de forud for  

 dette tidspunkt fastsatte ansættelsesvilkår var omfattet af regler vedrørende  

 fravær fra tjenesten på grund af sygdom, der stillede de pågældende  

 gunstigere end funktionærlovens regler, bevarer som en personlig ordning  

 disse særlige vilkår under fortsat tjeneste i den hidtidige stilling.
 Det henstilles, at fotografer, der er blevet afskediget på grund af sygdom  

 eller tilskadekomst i tjenesten, genansættes, når de pågældende på ny er  

 blevet tjenstdygtige, og forholdene i øvrigt tillader det.
 Det bemærkes endvidere, at der i tilfælde af en ansats død vil være at  

 udbetale løn for hele dødsmåneden, således at eventuel efterindtægt først  

 skal regnes fra den første i måneden efter dødsfaldet.
6. Til § 25. Fridage For så vidt angår fridage bemærkes, at de i visse institutioner  

 eksisterende ordninger, der måtte være gunstigere end overenskomstens regler  

 herom, fortsat vil være gældende.
 Cirkulæret har virkning fra 1. april 1989. Samtidig ophæves cirkulære af  

 21. juli 1987 (LP.nr. 148/87) om overenskomst for fagfotografer.
Finansministeriet, Administrations- og  

 Personaledepartementet, den 17. november 1989 P.M.V.
 E.B.
Lone Retoft OVERENSKOMST FOR FAGFOTOGRAFER I STATENS TJENESTE Overenskomstens område § 1.  Overenskomsten gælder for fotografer, der  

 udelukkende eller i den væsentligste del af arbejdstiden er  

 beskæftiget med teknisk Stk. 2.  Undtaget fra overenskomsten er tjenestemænd og  

 pensionerede tjenestemænd fra staten, folkeskolen, folkekirken, kommuner og  

 statsfinansierede eller koncessionerede virksomheder og andre, der oppebærer  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år.
Løn - faglærte fotografer § 2.  Lønnen til en faglært fotograf beregnes på  

 grundlag af en årsløn, der svarer til lønnen efter den for perioden 1. april  

 1989 - 31. marts 1991 gældende lønjusteringsaftale for statens tjenestemænd,  

 skalatrin 15, 16, 17, 18, 19 og 20, der alle er 2-årige.
Løn - overfotografer § 3.  Lønnen til en overfotograf beregnes på grundlag  

 af en årsløn efter den for perioden 1. april 1989 - 31. marts 1991 gældende  

 lønjusteringsaftale for statens tjenestemænd, skalatrin 22, 23, 24, 25 og 26,  

 der alle er 2-årige.
Løn - ikke-faglærte fotografer § 4.  Lønnen til en ikke-faglært fotograf  

 (fotograf-medhjælper) beregnes på grundlag af en årsløn, efter den for  

 perioden 1. april 1989 - 31. marts 1991 gældende lønjusteringsaftale for  

 statens tjenestemænd, skalatrin 8, 9, 10, 11, 12, 13, 14 og 15, der alle er  

 2-årige.
 Stk. 2.  Oprykning til aflønning som faglært fotograf  

 kan finde sted, når fotografmedhjælperen er fyldt 30 år og har en anciennitet  

 på 10 år, heraf 1 år på ansættelsesstedet.
 Den pågældende fotografmedhjælper må endvidere kunne dokumentere en  

 alsidig oplæring, som kan sidestilles med uddannelsen til fotograf.
Løn - lærlinge og EFG-elever § 5.  Lærlinge og EFG-elever, som antages til  

 uddannelse inden for fotograffaget på dertil godkendte oplæringssteder,  

 aflønnes med følgende procentdele af den for faglærte fotografer i samme  

 stedtillægsområde fastsatte begyndelsesløn, jfr. § 2:
 Stk. 2.  EFG-elever, som har gennemført EFG-uddannelsens  

 basisår, aflønnes ved ansættelsen efter satsen for 2. læreår.
Lønanciennitet § 6.  Ancienniteten regnes efter det antal år, den  

 pågældende har været beskæftiget som fotograf i eller uden for statens  

 tjeneste, og således at ancienniteten afrundes opad til et helt antal  

 måneder.
Stk. 2.  Ved ansættelse på deltid med mindst 20  

 arbejdstimer pr. uge optjenes fuld anciennitet.
Ved ansættelse på deltid med  

 mindre end 20 arbejdstimer pr. uge optjenes anciennitet i forhold til den  

 nedsatte arbejdstid.
Pension § 7.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Gruppelivsforsikring § 8.  Der er ved aftale mellem Finansministeriet og  

 administrationsselskabet Forenede Gruppeliv etableret en gruppelivsforsikring  

 i henhold til nedenstående forudsætninger:
 a)Forsikringsordningen omfatter alle overenskomstansatte månedslønnede  

 fotografer (excl. elever og lærlinge), der ikke er fyldt 67 år.
 b)Forsikringssummen udgør 50.000 kr. pr. ansat.
 c)Forsikringspræmien afholdes af Finansministeriet ved årlig  

 præmieindbetaling til gruppelivsforsikringsselskabet.
 d)Eventuel bonustilskrivning i forbindelse med  

 gruppelivsforsikringsordningen anvendes til forhøjelse af forsikringssummen.
 e)For ordningens praktiske gennemførelse henvises til Finansministeriet,  

 Lønnings- og Pensionsdepartementets cirkulære af 20. august 1985, LP.nr.  

 074/85.
Lønfradrag/lønberegning § 9.  Fotografer følger de for tjenestemænd fastsætte  

 regler om lønfradrag/lønberegning, jfr. for tiden cirkulære af 24. maj 1985  

 om lønfradrag/lønberegning.
Udbetaling af løn og pensionsbidrag § 10.  Løn og pensionsbidrag udbetales månedsvis  

 bagud.
Kvalifikationstillæg § 11.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for nedenstående lønninger m.v. træffes der mellem  

 Finansministeriet og forbundet speciel aftale om tillæg til lønnen og  

 eventuelle andre vilkår.
 Stk. 2.  Kvalifikationstillæg kan kun ydes af pulje i  

 overensstemmelse med de retningslinier som følger af Finansministeriets  

 cirkulære af 22. maj 1988 om ministeriepuljer.
Konstitution i højere stilling § 12.  En fotograf, der efter anmodning gør  

 midlertidig tjeneste i en højere stilling under denne overenskomst, er  

 berettiget til betaling efter de nedenfor anførte regler under forudsætning  

 af, at den pågældende overtager de arbejdsopgaver, der er forbundet med den  

 højere stilling.
 Stk. 2.  Retten til betaling under midlertidig tjeneste  

 i højere stilling indtræder, når fotografen har varetaget sådan stilling i 15  

 dage i sammenhæng, jfr. stk. 6.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når fotografen har udført  

 sådan midlertidig tjeneste i 22 dage i sammenhæng.
Stk. 3.  Betaling ydes herefter med et beløb, der udgør  

 forskellen mellem den for fotografens egen stilling gældende løn inklusive  

 eventuelt kvalifikationstillæg og den løn, fotografen ville opnå ved  

 oprykning i den højere stilling.
Såfremt tjenesten i den højere stilling  

 finder sted i et andet stedtillægsområde, opgøres betalingen på grundlag af  

 lønforholdene i dette.
 Stk. 4.  For fotografer, der aflønnes med en procentdel  

 af skalalønnen, opgøres betalingen under midlertidig tjeneste i højere  

 stilling på grundlag af forskellen mellem lønnen i egen stilling og samme  

 procentdel af lønnen i den højere stilling.
 Stk. 5.  En fotograf, der har opnået ret til betaling,  

 oppebærer betaling for hver dags tjeneste i højere stilling fra det  

 tidspunkt, da sådan tjeneste er påbegyndt, jfr. dog stk. 9.
 Stk. 6.  Fridage efter det tidspunkt, da midlertidig  

 tjeneste i højere stilling er påbegyndt, medregnes såvel ved opgørelsen af  

 det antal dage, for hvilke der ydes betaling, som ved afgørelsen af, om  

 betingelserne for ret til betaling efter stk. 2-3 er opfyldt, under  

 forudsætning af at fotografen har udført tjeneste i højere stilling på den  

 nærmest efter fridagen følgende arbejdsdag.
 Stk. 7.  Selv om tjeneste i højere stilling har været  

 afbrudt på grund af sygdom eller ferie, bevarer fotografen dog retten til  

 betaling for tjeneste i højere stilling efter fraværsperiodens ophør, såfremt  

 der ved tjenestens genoptagelse fortsat udføres tjeneste i højere stilling.
Stk. 8.  Under midlertidig tjeneste i højere stilling er  

 fotografen berettiget til udgiftsdækkende særlige ydelser efter de satser,  

 der er gældende for den højere stilling.
Andre særlige ydelser udbetales  

 efter de for den højere stilling gældende satser, når fotografen har  

 varetaget sådan stilling i 15 dage i sammenhæng.
 Stk. 9.  Under fortsat midlertidig tjeneste i samme  

 højere stilling ud over 6 måneder oppebærer fotografen betaling under fravær  

 på grund af ferie eller som følge af sygdom i indtil 28 dage.
 Stk. 10.  Såfremt en fotograf ansættes i højere stilling  

 i direkte forlængelse af midlertidig tjeneste i samme stilling gennem en  

 sammenhængende periode på mindst 1 år, hvorunder han har varetaget de med  

 stillingen forbundne arbejdsopgaver, medregnes sådan tjeneste ved  

 fastsættelse af lønancienniteten i den højere stilling.
 Stk. 11.  I tilfælde af, at en fotograf gør midlertidig  

 tjeneste i en tjenestemandsstilling i højere charge, vil der kunne ydes  

 betaling efter ovenstående regler.
Arbejdstid § 13.  Den normale ugentlige arbejdstid udgør 38 timer  

 ugentlig (pr. 1. september 1990: 37 timer).
Deltid § 14.  Arbejdstiden kan nedsættes efter nærmere aftale  

 mellem ansættelsesstedet og fotografen.
 Stk. 2.  Ved ansættelse på deltid ydes løn i forhold til  

 den nedsatte arbejdstid.
Overarbejde § 15.  Overarbejde bør så vidt muligt undgås og skal i  

 videst muligt omfang afspadseres.
 Ved fratræden bør eventuelt overarbejde søges afspadseret inden fratræden.
 Stk. 2.  Såfremt afspadsering undtagelsesvis ikke kan  

 finde sted, ydes for beordret og kontrollabelt arbejde på tjenestestedet, der  

 strækker sig ud over normal arbejdstid, som overtidsbetaling et tillæg til  

 timelønnen, der udgør følgende:
 Overtidsbetalingen ydes pr. påbegyndt halve time.
 Stk. 3.  Timelønnen beregnes som 1/1976 (pr. 1.  

 september 1990: 1/1924) af den for fotografen i henhold til den i §§ 2-5  

 fastsatte årsløn.
 Stk. 4.  Ved afspadsering ydes fritid af samme varighed  

 som det præsterede overarbejde med tillæg i fritid svarende til de i stk. 2  

 nævnte procentsatser.
 Stk. 5.  Såfremt en fotograf tilkaldes til overarbejde  

 efter ved normal arbejdstids ophør at have forladt arbejdspladsen, ydes der  

 som minimum betaling for 3 timer.
Stk. 6.  Den tid, der medgår til tjenesterejser uden for  

 normal arbejdstid, skal afspadseres.
Såfremt afspadsering ikke har været  

 mulig i måneden efter, at tjenesterejsen har fundet sted, ydes der betaling  

 med 1/1976 (pr. 1. september 1990: 1/1924) af årslønnen pr. time, med tillæg  

 af 50%.
Forskudt arbejdstid § 16.  For arbejde i tiden mellem kl. 17.00 og kl.  

 06.00 ydes godtgørelse efter de for tjenestemænd gældende regler og satser.
 Stk. 2.  For arbejde på lørdage efter kl. 14.00 samt på  

 søn- og helligdage, hvor dette ikke er overarbejde, ydes tillæg efter de for  

 tjenestemænd gældende regler og satser.
 Stk. 3.  De under stk. 1 og 2 nævnte tillæg kan ikke  

 ydes samtidig med betaling for overarbejde.
Ferie § 17.  Fotografer er omfattet af ferieloven.
Ansatte,  

 der holder ferie med løn, er berettiget til særlig feriegodtgørelse i stedet  

 for ferietillæg efter ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 3.  I det beløb, der er beregnet efter stk. 2  

 fradrages Stk. 4.  Den særlige feriegodtgørelse udgør 1,5% af  

 beregningsgrundlaget efter stk. 2 og 3.
Stk. 5.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 38 timers (fra 1. september 1990 37 timers) arbejdsuge, ydes for  

 sådan tjeneste feriegodtgørelse med 12 1/2% Ansættelsesvilkår § 18.  Funktionærlovens regler anvendes, hvor intet  

 andet er anført.
Graviditet, barsel og adoption § 19.  Fotografer er omfattet af aftale af 5.  

 september 1989 (APD.nr. 64/89) mellem Finansministeriet og  

 centralorganisationer under Centralorganisationernes Fællesudvalg om fravær  

 fra tjeneste i forbindelse med graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Barns 1. sygedag § 20.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Afskedigelse § 21.  Afskedigelse af en fotograf sker efter de  

 retningslinier, som fremgår af den mellem Finansministeriet og Statsansattes  

 Kartel indgåede hovedaftale af 20. juni 1988.
Tjenestefrihed § 22.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere begrænsede formål.
Stk. 2.  Der kan gives fotografer adgang til  

 ekstraordinær tjenestefrihed uden løn i tilfælde, hvor det ikke strider mod  

 vedkommende institutions interesse.
Eventuelt afslag på ansøgning om  

 tjenestefrihed skal begrundes.
 Stk. 3.  Tjenestefrihed kan gives i indtil 1 år ad  

 gangen, og det er vedkommende institutions ansvar, at der er en stilling  

 ledig til den pågældende ved tjenestefrihedens ophør.
Befordringsgodtgørelse og time- og dagpenge § 23.  Den ansatte har på tjenesterejser og ved  

 udstationering ret til befordringsgodtgørelse m.v. efter de for tjenestemænd  

 til enhver tid gældende regler og satser.
Arbejdstøj § 24.  Der udleveres arbejdstøj m.v. efter de ved  

 institutionerne hidtil gældende regler.
Fridage § 25.  Der tilkommer de efter overenskomsten ansatte  

 fotografer fridage efter de for tjenestemænd gældende regler.
 Stk. 2.  Tjeneste på mistede fridage behandles som  

 overtid i henhold til § 15.
 Stk. 3.  For fotografer, der udfører tjeneste i fast  

 skiftende turnus, ydes godtgørelse for mistede fridage som for overarbejde på  

 søn- og helligdage.
Uddannelse § 26.  Til fotografer kan der ydes tjenestefrihed  

 efter Ministeriet for statens lønnings- og pensionsvæsens cirkulæreskrivelse  

 af 23. juni 1971 om deltagelse i uddannelseskurser for det i staten og  

 folkekirken ansatte personale.
Diskretionspligt § 27.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
Tavshedspligten ophører ikke med udtrædelse af statens  

 tjeneste.
Ny teknologi § 28.  Den mellem Finansministeriet og en række  

 organisationer den 1. juli 1981 indgåede rammeaftale om retningslinier for  

 samarbejde ved indførelse og brug af ny teknologi i statens virksomheder og  

 institutioner finder tilsvarende anvendelse på nærværende overenskomstområde,  

 jfr. bilag.
Tillidsrepræsentanter § 29.  Hvor der i et ministerium, en institution eller  

 i en særskilt beliggende afdeling heraf er ansat mindst 5 medlemmer af  

 Foreningen for Statsansatte Fotografer under Dansk Funktionærforbund, har  

 disse ret til at vælge en tillidsrepræsentant.
Endvidere kan der inden for et  

 ansættelsesområde, hvor der findes flere tillidsrepræsentanter for  

 lokalklubber, vælges en tillidsrepræsentant til varetagelse af klubbernes  

 fælles interesser.
En tillidsrepræsentant kan ikke afskediges, uden at sagen  

 har været forhandlet mellem Finansministeriet og forbundet.
Stk. 2.  Tillidsrepræsentanten, som - hvor særlige  

 forhold taler derfor - kan være deltidsbeskæftiget, vælges blandt  

 institutionens organiserede medarbejdere.
Lærlinge kan ikke vælges som  

 tillidsrepræsentant.
Valget er ikke gyldigt, før det er godkendt af forbundet  

 og meddelt ansættelsesmyndigheden.
Denne meddelelse skal ske hurtigst muligt  

 og senest 3 uger efter valget.
Eventuel indsigelse fra institutionens side  

 mod det foretagne valg skal være forbundet i hænde senest 3 uger efter  

 modtagelsen af meddelelsen om valget.
 Stk. 3.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant.
 Stk. 4.  Det er tillidsrepræsentantens pligt i  

 samarbejde med institutionen at gøre sit bedste for at jævne ethvert opstået  

 stridsspørgsmål og vedligeholde et roligt og godt samarbejde på  

 arbejdsstedet.
Når en foreliggende sag kun berører en enkelt af institutionens  

 medarbejderes personlige anliggender, kan denne, inden tillidsrepræsentanten  

 forhandler sagen, selv direkte over for institutionen forelægge klager eller  

 henstillinger til mulig direkte afgørelse i foreliggende tilfælde.
Under  

 forhandling med institutionens ledelsesrepræsentanter er enhver medarbejder  

 dog berettiget til at give møde med tillidsrepræsentanten som bisidder.
 I anliggender vedrørende løn- og arbejdsforhold, der direkte berører  

 medarbejderne i almindelighed, er tillidsrepræsentanten, når medarbejderne,  

 enten fordi de føler sig forurettede eller af andre grunde, ønsker det,  

 forpligtet til at forebringe deres klager eller henstillinger for  

 institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentanten frit for at anmode sin organisation  

 om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejde uforstyrret,  

 indtil anden bestemmelse træffes af organisationens ledelse.
 Tillidsrepræsentanten skal have adgang til at varetage sit hverv i  

 anliggender, der angår institutionen og de af den pågældende repræsenterede  

 kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jfr.
Lønnings- og  

 Pensionsministeriets cirkulæreskrivelse af 23. juni 1971.
 Stk. 5.  Hvis de organiserede medarbejdere i en  

 institution slutter sig sammen i en klub, skal tillidsrepræsentanten være  

 formand.
 På et dertil af institutionen anvist for medarbejderne tilgængeligt sted  

 er det klubben tilladt at opslå faglige foreningsbekendtgørelser til  

 medlemmer.
Hovedaftale § 30.  Den mellem Finansministeriet og Statsansattes  

 Kartel indgåede hovedaftale finder anvendelse på denne overenskomst.
Ikrafttræden og opsigelse § 31.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
 Aflønning af en fotograf sker fra det tidspunkt hvor en opsigelse af en  

 overenskomst får gyldighed jfr. stk. 1, og indtil en ny overenskomst indgås -  

 på grundlag af den på overenskomstens sidste gyldighedsdag gældende  

 lønjusteringsaftale for statens tjenestemænd.
København, den 17. november 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 1 PROTOKOLLAT I tilslutning til overenskomst af 21. juli 1987 mellem Finansministeriet  

 og Dansk Funktionærforbund vedrørende tekniske fotografer er aftalt følgende:
 1.Overenskomsten er kun gældende for de ovennævnte fotografer, såfremt  

 disse ikke allerede er omfattet af en anden kollektiv overenskomst eller  

 aftale, eller såfremt en anden organisation end Foreningen for Statsansatte  

 Fotografer under Dansk Funktionærforbund ikke har forhandlingsretten for de  

 pågældende stillinger.
 2.Den på Rigshospitalets Cardiovasculære afsnit X 2021 eksisterende  

 rådighedsvagtordning, omfattende for tiden 4 fotografer, fortsætter i  

 overensstemmelse med hidtidig praksis.
 Ved væsentlige og vedvarende ændringer i omfanget og tilrettelæggelsen af  

 rådighedsvagtordningen skal der ske meddelelse til de berørte fotografer med  

 3 måneders varsel forud for iværksættelsen.
Nugældende ordning indebærer, at hver fotograf har 1 ugentlig vagt fra  

 hjemmet a 16 timer samt 1 månedlig weekendvagt fra hjemmet a 64 timer.
Vagten  

 påbegyndes ved normal arbejdstids ophør og slutter ved normal arbejdstids  

 begyndelse.
 Rådighedsvagterne vedlægges efter følgende retningslinier:
 På hverdage udbetales et vagttillæg pr. time på 13,54 kr. (oktober 84  

 niveau).
 Pr. 1. april 1987 udgør tillægget 15,03 kr. pr. time og procentreguleres  

 fremover i overensstemmelse med tjenestemændenes lønjusteringaftale § 14,  

 stk. 2.
Ved tilkald til hospitalet betragtes den erlagte tid som overarbejde og  

 honoreres efter de i overenskomsten vedrørende tekniske fotografer ansat i  

 statens tjeneste gældende satser.
I en sådan overarbejdsperiode udbetales der  

 intet vagttillæg.
 Ved tilkald i forbindelse med rådighedsvagt i tidsrummet fra kl. 16.00 til  

 kl. 24.00, honoreres effektiv tjenestetid, der strækker sig ud over kl.  

 24.00, med et overtidstillæg på 100%.
På lørdage udbetales der ikke overarbejdspenge ved tilkald til hospitalet,  

 men kun det normale vagttillæg som på hverdage.
Derimod ydes 1 hel fridag.
 På søndage udbetales ikke overarbejdspenge ved tilkald til hospitalet, men  

 kun det normale vagttillæg plus godtgørelse for tjeneste på søndage efter de  

 for tjenestemænd gældende regler på i alt 8 timer, jfr. for tiden  

 Finansministeriets lønoversigt tabel 8. Endvidere ydes 1 hel fridag.
 På søgnehelligdage følges samme regler som for søndage, blot ydes der her  

 11/2 fridag.
 Ved overarbejde ud over 8 timer på lørdage, søndage eller søgnehelligdage  

 ydes dog overarbejdsbetaling.
 Vagtordninger for fotografer i øvrigt kan kun etableres efter forhandling  

 mellem Finansministeriet og forbundet.
København, den 21. juli 1987 Dansk Funktionærforbund  

 Finansministeriet P.M.V.
 Kim Vormsby E.B.
/ Tommy Hansen Henriette Sartvin Bilag 2 Rammeaftale om retningslinier for samarbejde ved indførelse og brug af ny  

 teknologi i statens virksomheder og institutioner.
 § 1.  Parterne er enige om, at samarbejde om  

 indførelse og brug af ny teknologi i statens virksomheder og institutioner  

 finder sted inden for rammerne af Finansministeriets cirkulære af 21.  

 november 1979 om samarbejde og samarbejdsudvalg i statens virksomheder og  

 institutioner.
 Stk. 2.  Aftalens formål er at tydeliggøre, at  

 samarbejde om indførelse og brug af ny samt ændring af bestående teknologi  

 skal ske på en sådan måde, at der gives medarbejderne mulighed for at være  

 medbestemmende ved arbejdets tilrettelæggelse og udformningen af deres egen  

 arbejdssituation og for at øve indflydelse i beslutningsprocesserne.
 Stk. 3.  Det er endvidere aftalens formål at fremhæve,  

 at der ved indførelse og brug af ny samt ændring af bestående teknologi også  

 skal lægges vægt på at tilgodese medarbejdernes behov for tryghed.
 Stk. 4.  Med henblik på at styrke samarbejdet om  

 indførelse og brug af ny samt ændring af bestående teknologi vil parterne  

 gennem deres repræsentanter i centralrådet for statens samarbejdsudvalg virke  

 for størst mulig fremme af samarbejdsudvalgenes virksomhed og søge gennemført  

 en udvidet anvendelse af vejledende foranstaltninger og uddannelses- og  

 informationsvirksomhed, specielt med henblik på samarbejdsudvalgenes løsning  

 af opgaver vedrørende indførelse og brug af ny samt ændring af bestående  

 teknologi.
 Stk. 5.  I virksomheder og institutioner, hvor der ikke  

 efter samarbejdsudvalgscirkulærets § 2 skal oprettes samarbejdsudvalg, skal  

 ledelsen og medarbejderne også ved indførelse og brug af ny teknologi finde  

 frem til samarbejdsformer, der tilgodeser et samarbejdsudvalgs formål og  

 arbejdsopgaver.
 § 2.  Parterne er enige om, at det påhviler ledelsen  

 af virksomheden/institutionen at holde medarbejderne orienteret om indførelse  

 og brug af ny samt ændring af bestående teknologi.
 Stk. 2.  Oplysningerne skal fremlægges skriftligt til  

 drøftelse i samarbejdsudvalget og/eller et i medfør af § 3 nedsat  

 teknologiudvalg.
 Stk. 3.  Der skal orienteres på et så tidligt tidspunkt,  

 at der bliver gode muligheder for en grundig drøftelse, således at  

 medarbejdernes synspunkter og forslag kan indgå i grundlaget for ledelsens  

 beslutninger.
 Stk. 4.  Oplysningerne skal vedrøre:
 Stk. 5.  Såvel virksomheden/institutionen som  

 medarbejderne kan indhente ekspertise udefra i forbindelse med vurdering af  

 konkrete projekter.
 § 3.  Samarbejdsudvalget kan nedsætte underudvalg,  

 herunder også permanente udvalg, til behandling af bestemte opgaver.
 Stk. 2.  Parterne er enige om, at der i overensstemmelse  

 hermed ved indførelse af ny samt ændring af bestående teknologi skal  

 nedsættes et særligt teknologiudvalg under samarbejdsudvalget, såfremt  

 medarbejderne fremsætter ønske herom.
 Stk. 3.  I samarbejdsudvalget og/eller et nedsat  

 teknologiudvalg skal der ved indførelse af ny samt ændring af bestående  

 teknologi aftales retningslinier for medarbejdernes deltagelse i  

 projektgrupper m.v., der nedsættes i forbindelse med indførelsen, samt  

 retningslinier for medarbejdernes adgang til foreliggende dokumentation  

 vedrørende konkrete teknologiprojekter.
 § 4.  Parterne er endvidere enige om, at det påhviler  

 ledelsen af institutionen/virksomheden at foranledige, at samarbejdsudvalget  

 og/eller et nedsat teknologiudvalg behandler mulighederne for i størst muligt  

 omfang at sikre medarbejderne andet kvalificeret arbejde, så vidt muligt i  

 samme lokalområde i de tilfælde, hvor indførelse og brug af ny teknologi  

 nødvendiggør en ændret arbejdstilrettelæggelse.
 Stk. 2.  I den forbindelse skal behovet for omskoling og  

 efteruddannelse klarlægges, og der skal i nødvendigt omfang aftales  

 retningslinier for gennemførelsen af en sådan omskoling/efteruddannelse.  

 Denne omskoling og efteruddannelse betales fuldt ud af institutionen.
 Stk. 3.  I de tilfælde, hvor det ikke er muligt at  

 tilbyde en medarbejder andet kvalificeret arbejde, skal der optages  

 forhandling med den berørte organisation.
 § 5.  Endelig er parterne enige om, at  

 uoverensstemmelser vedrørende samarbejdsudvalgets og/eller et nedsat  

 teknologiudvalgs anvendelse af retningslinierne i nærværende aftale i  

 overensstemmelse med samarbejdsudvalgscirkulærets § 13 behandles og søges  

 afgjort i centralrådet for statens samarbejdsudvalg, forudsat enighed ikke  

 opnås i hovedsamarbejdsudvalg.
Stk. 2.  I de tilfælde, hvor der i centralrådet ikke kan  

 opnås enighed om de i stk. 1 nævnte uoverensstemmelser, kan sagen indbringes  

 for et særligt nævn, der består af 4 medlemmer, hvoraf hver af parterne  

 vælger 2, samt en opmand, der vælges af nævnets medlemmer.
Såfremt der ikke  

 opnås enighed om valget af opmand, anmodes arbejdsrettens formand om at  

 udpege denne.
 § 6.  Med henblik på information og drøftelse om nye  

 teknologiske systemer - eller ændring af bestående systemer - af generel  

 karakter for flere statsstyrelser nedsættes et teknologinævn.
 § 7.  Nærværende aftale følger Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner, medmindre den opsiges med 3 måneders varsel.
 Stk. 2.  Opsigelse kan tidligst ske til ophør med  

 udgangen af marts måned 1991.
 Stk. 3.  Selv om aftalen er opsagt, løber den videre,  

 indtil anden aftale træder i stedet, dog længst i indtil 12 måneder efter  

 opsigelsen.
 København, den 1. juli 1981.
Statstjenestemændenes Centralorganisation I Aage Andersen Statstjenestemændenes Finansministeriet Centralorganisation II P.M.V.
 E.B.
Hans Strunge Kurt Petersen/ Niels Paludan Akademikernes Centralorganisation Jørn Andersen Handels- og Kontorfunktionærernes Forbund i Danmark Bent Jensen Dansk Metalarbejderforbund Erland Christiansen Specialarbejderforbundet i Danmark Hardy Hansen Bilag 3 Fastlæggelse af opgaver m.v. for det i teknologiaftalens § 6 omhandlede  

 teknologinævn.
 I henhold til § 6 i rammeaftale af 1. juli 1981 om retningslinier for  

 samarbejde ved indførelse og brug af ny teknologi i statens virksomheder og  

 institutioner nedsættes af Finansministeren et teknologinævn med følgende  

 opgaver og sammensætning:
1.Nævnet skal virke som informations- og debatforum vedrørende den  

 generelle teknologiske udvikling inden for statsforvaltningen samt vedrørende  

 teknologiske systemer, der berører flere statsstyrelser.
Nævnet skal  

 herunder:
a)bidrage til administrationsdepartementets generelle  

 vejledningsvirksomhed over statsforvaltningen i forbindelse med indførelse af  

 ny teknologi, b)drøfte det generelle behov for efteruddannelse i forbindelse med  

 indførelse af ny teknologi inden for staten, c)drøfte andre generelle personalepolitiske og personaleadministrative  

 spørgsmål, der udspringer af indførelsen af ny teknologi, d)følge igangværende teknologivurderingsprojekter af interesse for  

 statsforvaltningen og eventuelt foreslå nye projekter iværksat, e)efter anmodning afgive udtalelse til centralrådet for statens  

 samarbejdsudvalg eller det særlige klagenævn i forbindelse med klager over  

 manglende overholdelse af teknologiaftalen, jfr. aftalens § 5.
 2.Nævnets sammensætning fastsættes af Finansministeren, indtil videre  

 således:
 De 6 faglige organisationer, der har underskrevet teknologiaftalen,  

 indstiller hver et medlem.
 De 3 departementer under Finansministeriet indstiller hver et medlem.  

 Herudover beskikkes yderligere 3 repræsentanter for staten.
 Finansministeren udpeger nævnets formand efter indstilling fra  

 administrationsdepartementet og nævnets næstformand efter indstilling fra de  

 faglige organisationer, der er repræsenteret i nævnet.
 Administrationsdepartementet stiller sekretariatsmæssig bistand til  

 rådighed for nævnet.
 3.Nævnet er berettiget til fra statslige virksomheder og institutioner at  

 indhente de oplysninger, som er nødvendige for varetagelsen af nævnets  

 opgaver.
