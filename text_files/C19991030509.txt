Cirkulære om betaling af  

 udstillingsvederlag til bildende kunstnere for udlån af egne  

 værker til visse kunstudstillinger § 1. Kunstnere, der udlåner egne  

 værker til udstillinger arrangeret af de i § 4 nævnte  

 institutioner, modtager et vederlag, der er fastsat til 12 pct. om året  

 af det af kunstneren udfærdigede værks værdi.
 Stk. 2. Kunstværkets værdi fastsættes  

 ved skriftlig aftale mellem udstillingsarrangøren og kunstneren.  

 såfremt den samlede værdi af en enkelt kunstners til udstilling  

 udlånte værker overstiger 550.000 kr., betales der dog kun 12  

 pct. af 550.000 kr. svarende til et udstillingsvederlag pr. måned  

 på maksimalt 5.500 kr.
Stk. 3. Mindsteperioden for udstillingsvederlagets  

 beregning udgør 1 måned.
Perioden regnes fra det tidspunkt, hvor  

 kunstneren afsender værket og til denne modtager det tilbage.  

 Vederlagsbetalingen skal udover reglen i stk. 2, omfatte et engangsgebyr til  

 kunstneren på 1.000 kr. uanset antallet af udlånte værker  

 til den pågældende udstillingsarrangør.
 Stk. 4. Vederlæggelsen for  

 ruminstallationer/environments, skitser, forstudier og lignende sker efter  

 særlig aftale i hvert enkelt tilfælde indenfor rammerne i stk.  

 2.
 § 2. Berettigede til vederlag er nulevende  

 bildende kunstnere, herunder kunstnerisk arbejdende fotografer,  

 kunsthåndværkere og formgivere, der varigt virker som kunstnere i  

 Danmark.
 Stk. 2. De pågældende skal for at kunne  

 opnå betaling af vederlag være professionelle kunstnere.
 Stk. 3. Vejledende for, om de pågældende er  

 professionelle kunstnere, kan være medlemskab af Kunstnersamfundet,  

 Billedkunstnernes Forbund, Danske Kunsthåndværkeres  

 Landssammenslutning, Industrielle Designere i Danmark eller gennemført  

 uddannelse på Kunstakademiets Billedkunstskoler.
 § 3. Vederlagsordningen omfatter alene kunstnerens  

 originalværker, som ikke er afhændet til tredjemand.
 § 4. Vederlagsordningen gælder for  

 udstillinger arrangeret af:
Kulturministeriet De statslige museer Charlottenborg Udstillingsbygning Center for Dansk Billedkunst Stk. 2. Vederlagsordningen omfatter udstillinger af dansk  

 kunst, der afholdes såvel i Danmark som i udlandet.
 Stk. 3. Udstillinger, der arrangeres af gallerier og  

 kunstnersammenslutninger eller af kunstnerne selv, er ikke omfattet af  

 vederlagsordningen.
Stk. 4. De museer, der i henhold til museumslovens §§ 12  

 og 13 modtager statsstøtte, kan efter aftale med Kulturministeriet  

 tilslutte sig vederlagsordningens regler som beskrevet i dette  

 cirkulære.
Det samme gælder Arken, Museum for Moderne Kunst og de  

 udstillingsorganisationer, der er tilsluttet Vandreudstillingernes  

 Sekretariat.
§ 5. De i § 4 nævnte institutioner m.v.  

 modtager i en forsøgsperiode på 3 år fra cirkulærets  

 ikrafttræden fuld refusion af udgiften til udstillingsvederlag.  

 Vederlagspligten påhviler udstillingsarrangøren.
Ministeriet  

 refunderer institutionernes afholdte udgifter 2 gange årligt.
 § 6. Cirkulæret træder i kraft den 15. april 1997  

 med virkning fra den 1. januar 1997. Kulturministeriets cirkulære af  

 22. august 1991 ophæves.
