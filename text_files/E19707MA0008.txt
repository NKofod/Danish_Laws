I forbindelse med borttransport af affald fra private husholdninger og  

 erhvervsvirksomheder sker der ofte en behandling af affaldet på forbrændings-  

 og formalingsanstalter i stedet for aflæsning på losseplads.
I tilslutning  

 til forbrændingen og formalingen sker der en sortering med henblik på  

 fraskillelse af jern og metal og eventuelt andre materialer, som kan indgå i  

 ny produktion.
På mange forbrændingsanstalter sker der en udnyttelse af den  

 varme, der opstår ved forbrændingen.
Endvidere sælges der slagger fra  

 forbrændingsanstalter og kompost fra formalingsanstalter.
 Såvel transporten af affaldet som forbrændings- og formalingsanstalters  

 virksomhed med modtagelse og behandling af affald er omfattet af  

 afgiftspligten efter merværdiafgiftslovens § 2, stk 2.
 Se også Mn.306, Mn.720 og Mn.1118.
