Navn, hjemsted og formål § 1.  TV 2 er en selvejende institution, oprettet i  

 henhold til lov nr. 335 af 4. juni 1986, hvis vedtægter fastsættes af ministeren for kulturelle anliggender.
 § 2.  TV 2s hjemsted er Odense.
§ 3.  TV 2 har til formål ved selvstændig  

 programvirksomhed at tilvejebringe og sprede landsdækkende og regionale fjernsynsprogrammer.
Stk. 2.  TV 2 har i sin landsdækkende virksomhed til  

 opgave at udsende fjernsynsprogrammer, der omfatter nyheds- og aktualitetsstof, oplysning, underholdning, kunst og kultur, idet der tilstræbes kvalitet og professionalisme.
Det skal tilstræbes, at mindst halvdelen af programudbuddet består af dansk/nordisk produktion.
TV 2 har et særligt ansvar for at gengive, kommentere og beskrive den udvikling og kultur, der præger landets forskellige dele.
I sin formidling af nyheds- og aktualitetsstof skal TV 2 altid tilstræbe saglighed og upartiskhed.
Det samlede programudbud skal sammensættes under hensyn til ønsket om alsidighed og mangfoldighed.
Programmer rettet mod mindre målgrupper skal indgå som et naturligt led i TV 2s sendevirksomhed.
Stk. 3.  De regionale virksomheder er i deres formidling  

 af nyheds- og aktualitetsstof samt i deres samlede programudbud med de modifikationer, der følger af deres kortere sendetid, forpligtet af de samme hensyn som nævnt i § 3, stk. 2. De skal i øvrigt i deres programlægning lægge vægt på tilknytningen til regionen og i den sammenhæng være opmærksom på ønskeligheden af produktion af regionalt stof af landsdækkende interesse.
Stk. 4.  TV 2 opbygges sådan, at den landsdækkende og de  

 regionale virksomheder driver en egenproduktion, der væsentligst består af nyheds- og aktualitetsudsendelser.
I disse kan der indgå større eller mindre elementer af entreprise eller indkøb.
For i de landsdækkende nyheds- og aktualitetsudsendelser at sikre en reel landsdækning indgås der nærmere aftaler mellem den landsdækkende og de regionale virksomheder, hvorved de regionale virksomheder i en vis udstrækning virker som regionale leverandører til den landsdækkende virksomhed, jf. i øvrigt § 10, stk. 2. Derudover tilvejebringes programmerne ved bestilling i entreprise eller ved indkøb fra producenter uden for TV 2 virksomheden.
Entreprisebestillinger kan vedrøre enkelte udsendelser, udsendelser med fælles stofområde og udsendelser med samme tidsmæssige placering.
Ved entreprisemodellens gennemførelse i praksis tilstræbes størst mulig fleksibilitet.
Programmer kan produceres som koproduktioner mellem TV 2 virksomhederne og uafhængige producenter.
Stk. 5.  Ansvar i henhold til radiolovgivningen kan ikke  

 overdrages til andre.
Ledelse § 4.  TV 2 ledes af en bestyrelse på 5 medlemmer (den  

 centrale anliggender for en 4-årig periode under hensyntagen til medlemmernes personlige og faglige kvalifikationer, således at den samlede bestyrelse repræsenterer mediemæssig, kulturel og ledelsesmæssig indsigt.
Ministeren for kulturelle anliggender udpeger formand og næstformand.
Stk. 2.  Medarbejderne i den landsdækkende TV 2  

 virksomhed udpeger en repræsentant uden stemmeret til den centrale bestyrelse.
Repræsentanten udpeges, når der til virksomheden er knyttet 50 medarbejdere.
Stk. 3.  De regionale bestyrelser, jf. § 8, udpeger i  

 fællesskab blandt deres medlemmer en repræsentant uden stemmeret til den centrale bestyrelse.
Repræsentanten udpeges, når 2 regioner er godkendt.
Repræsentanten kan kun have sæde i den centrale bestyrelse indtil udløbet af medlemskabet af den regionale bestyrelse.
Stk. 4.  Funktionsperioden for de repræsentanter, der  

 udpeges efter stk. 2  og stk. 3, følger bestyrelsens  

 beskikkelsesperiode efter stk.
 1.
Stk. 5.  I tilfælde af udtræden udpeges et nyt medlem  

 jf. stk. 1 eller en ny repræsentant jf. stk. 2 og 3 for den resterende del af beskikkelsesperioden.
Stk. 6.  Umiddelbar genbeskikkelse/udpegelse kan kun  

 finde sted een gang.
Stk. 7.  Medlemmer af Folketinget kan ikke være  

 medlemmer af den centrale bestyrelse.
§ 5.  Bestyrelsen har den overordnede ledelse af den  

 samlede TV 2 virksomhed, med mindre kompetencen i henhold til lov er henlagt til andre.
Stk. 2.  I tilfælde, hvor bestyrelsen skal afgive en  

 udtalelse til ministeren, kan repræsentanterne uden stemmeret forlange, at udtalelsen til ministeren ledsages af deres bemærkninger.
Stk. 3.  Bestyrelsen tegnes af formanden eller i dennes  

 fravær af næstformanden eller af 2 af bestyrelsens medlemmer i forening.
 Stk. 4.  Bestyrelsen fastsætter selv sin  

 forretningsorden.
Regioner § 6.  Der kan oprettes 6-8 regionale TV 2 virksomheder  

 som en del af den samlede TV 2 virksomhed.
Oprettelsen sker på grundlag af regionale ønsker og inden for de økonomiske rammer for den samlede TV 2 virksomhed.
Det samlede antal regioner skal dække væsentlige dele af landet, men ikke nødvendigvis være fuldt landsdækkende.
Oprettelse af regionale virksomheder er betinget af kulturministerens godkendelse.
Stk. 2.  Oprettelsen af en regional virksomhed  

 forudsætter et lokalt initiativ, som udmøntes i dannelsen af et repræsentantskab.
Repræsentantskabet skal sammensættes med en alsidig repræsentation for det regionale kultur- og samfundsliv, og kan f.eks. bestå af repræsentanter for oplysningsforbundene og seer- og lytterorganisationer, erhvervsfaglige organisationer, andre folkelige og kulturelle organisationer og eventuelt en støtteforening.
Personer, der ikke repræsenterer særlige interesser, kan vælges.
Der kan være repræsentation fra de berørte amtsråd.
Stk. 3.  Repræsentantskabet undersøger behovet og  

 muligheden for oprettelse af en regional TV 2 virksomhed.
På dette grundlag udformes en ansøgning om godkendelse af en regional virksomhed, der med en udtalelse fra amtsrådet/amtsrådene fremsendes til den centrale bestyrelse.
Stk. 4.  Ansøgningen skal sandsynliggøre, at der i  

 regionen er mulighed for at udvikle producenter uden for TV 2 virksomheden, som i entreprise- og købssamarbejde med denne inden for en kortere periode vil være i stand til at udfylde en nærmere bestemt sendetid.
Ansøgningen skal videre gennem en organisationsplan, en plan for uddannelse af medarbejdere, en plan for den ansættelsesmæssige udbygningstakt og en plan for opbygningen af de tekniske faciliteter sandsynliggøre, at man efter en opbygningsfase vil kunne præstere en daglig sendetid på i gennemsnit 30 minutter.
Ansøgningen skal indeholde retningslinier for programvirksomheden, der overholder de overordnede principper om kvalitet, alsidighed og mangfoldighed, tilsikrer saglighed og upartiskhed i formidling af nyheds- og aktualitetsstof og præciserer programmernes særlige tilknytning til regionen.
Der redegøres for den forventede fordeling mellem egenproduktion og entreprise/indkøb.
Der henvises i øvrigt til § 3, stk. 3  og stk. 4, der forudsætter en aftaleindgåelse om  

 et samarbejde mellem den landsdækkende og de regionale virksomheder i henseende til nyhedsdækningen.
Heraf følger, at de regionale virksomheders tekniske faciliteter skal muliggøre samarbejde med den landsdækkende virksomhed og de øvrige regionale TV 2 virksomheder.
Der udarbejdes et budgetforslag for budgetåret og et budgetoverslag for den følgende 3-års periode, der tager højde for den gradvise udbygning af sendetiden, uddannelsesomkostninger, investeringsbehov m.v.
Det skal af budgetforslaget fremgå, hvorvidt der påregnes lokale tilskud til virksomheden.
Stk. 5.  Den centrale bestyrelse kan yde praktisk og  

 økonomisk bistand ved regionernes udarbejdelse af organisationsplan, plan for uddannelse af medarbejdere m.v., jf. stk. 4.
Stk. 6.  Amtsrådet/amtsrådene skal oplyse, om den  

 virksomhed, der beskrives i ansøgningen, efter amtsrådets/amtsrådenes vurdering opfylder de ovenfor nævnte krav, herunder kravene til repræsentantskabets sammensætning.
Det oplyses endvidere, hvorvidt amtsrådet/amtsrådene er vidende om, at andre lokale grupper ønsker godkendelse som regional virksomhed.
En ansøgning skal også fremsendes af amtsrådet, selvom amtsrådets vurdering måtte være negativ.
Ved fremsendelsen skal stemmefordelingen ved amtsrådets behandling oplyses, hvis vurderingen hviler på en afstemning, ligesom eventuelle mindretalsudtalelser skal vedlægges.
§ 7.  På grundlag af ansøgningen optager den centrale  

 bestyrelse forhandling med repræsentantskabet forud for bestyrelsens udformning af de bemærkninger, der skal ledsage ansøgningen, når den fremsendes til kulturministerens stillingtagen.
Stk. 2.  Såfremt repræsentantskabet ikke har valgt en  

 bestyrelse, skal det forud for forhandlingen med den centrale bestyrelse af sin midte vælge et arbejdsudvalg efter samme principper som den eventuelle senere bestyrelse.
Arbejdsudvalget fører på repræsentantskabets vegne forhandling med den centrale bestyrelse.
Stk. 3.  Ministeren for kulturelle anliggender godkender  

 de regionale virksomheder.
Til godkendelsen kan knyttes betingelser eller forudsætninger.
§ 8.  Når en regional virksomhed er godkendt af  

 kulturministeren vælger repræsentantskabet for en 4-årig periode en bestyrelse på 5-7 medlemmer.
Valget kan finde sted ved indirekte valg.
Bestyrelsen vælger selv sin formand.
Medlemmer af kommunalbestyrelser og amtsråd kan ikke være medlemmer af den regionale bestyrelse.
Umiddelbart genvalg kan kun finde sted een gang.
Stk. 2.  Bestyrelsen skal sammensættes under hensyntagen  

 til medlemmernes personlige og faglige kvalifikationer, således at mediemæssig, kulturel og ledelsesmæssig indsigt repræsenteres.
Stk. 3.  Bestyrelsen kan ikke afsættes i valgperioden.  

 Hvis et medlem udtræder, udpeger repræsentantskabet et nyt medlem for den resterende del af valgperioden.
Stk. 4.  Hvis bestyrelsen ikke opfylder sine  

 forpligtelser i henhold til § 9, stk. 1, kan ministeren for kulturelle anliggender fratage den regionale virksomhed dens godkendelse som region inden for TV 2.
§ 9.  Bestyrelsen har den overordnede ledelse af den  

 regionale virksomhed og er ansvarlig for, at den drives i henhold til lov og vedtægt for TV 2 som en del af det samlede TV 2. Bestyrelsen er alene bundet af bestemmelser i love og vedtægter samt eventuelle betingelser og forudsætninger, fastsat i forbindelse med godkendelse af den regionale virksomhed.
Stk. 2.  Bestyrelsen kan fastsætte en vedtægt for den  

 regionale virksomhed.
Vedtægten må ikke tillægge bestyrelsen kompetence udover hvad loven, vedtægten for TV 2 og eventuelle betingelser og forudsætninger ved godkendelsen fastsætter.
§ 10.  De regionale virksomheder kan tilbyde  

 egenproduktioner, entrepriseproduktioner eller indkøbte produktioner til den landsdækkende TV 2 virksomhed eller til andre regioner.
Stk. 2.  I forbindelse med fastlæggelse af det samlede  

 budget for TV 2 virksomheden fastsætter den centrale bestyrelse med udgangspunkt i markedsøkonomiske forhold rammer for vilkår vedrørende salg af udsendelser til andre TV 2 virksomheder, herunder den landsdækkende.
Der kan fastsættes særlige vilkår for regionale nyheds- og aktualitetsindslag i de landsdækkende udsendelser.
Stk. 3.  En produktion skal tilbydes andre TV 2  

 virksomheder, førend produktionen kan tilbydes virksomheder uden for TV 2.
Direktion § 11.  Såvel den centrale bestyrelse som de regionale  

 bestyrelser ansætter en direktion i overensstemmelse med den af den pågældende bestyrelse vedtagne organisatoriske opbygning.
Stk. 2.  Direktionen har det daglige programansvar og  

 varetager den daglige administrative og økonomiske ledelse.
Direktionen ansætter virksomhedens personale.
Stk. 3.  Direktionen for den landsdækkende TV 2  

 virksomhed afgør hvilke af de tilbudte regionale programmer, den ønsker at sende landsdækkende.
§ 12.  Det påhviler direktionen at sikre, at alle  

 udsendelser optages på bånd, og at disse opbevares i 3 måneder, jf. stk. 3. Ministeren for kulturelle anliggender kan fastsætte nærmere regler om optagelse og opbevaring af udsendelser.
Stk. 2.  Klager over et program skal indgives til den  

 ansvarlige TV 2 virksomhed inden 4 uger efter programmets udsendelse.
Direktionen er ansvarlig for, at klager behandles hurtigst muligt efter deres modtagelse.
Stk. 3.  Båndoptagelse af en udsendelse må ikke  

 destrueres, så længe en klagesag vedrørende udsendelsen verserer, jf. stk. 4.
Stk. 4.  Klager over en afgørelse, truffet af  

 direktionen, kan indbringes for Radionævnet jf. radiolovens kap. 3.
Finansiering § 13.  TV 2 finansieres ved midler, der overføres fra  

 TV 2 fonden, jf.
§§ 7-21, og ved egne indtægter gennem salg af programmer og andre ydelser, tilskud m.v.
 Stk. 2.  Virksomhedens regnskabsår er kalenderåret.
Stk. 3.  Den centrale bestyrelse afgiver, efter  

 forhandling med de regionale bestyrelser, hvert år inden den 1. april til ministeren for kulturelle anliggender forslag til budgetrammer for det følgende år, indeholdende dels hovedtal for drifts- og anlægsudgifter vedrørende den landsdækkende TV 2 virksomhed, dels overførsler til de regionale TV 2 virksomheder.
Forslagene til budgetrammer for de regionale virksomheder udarbejdes under hensyn til de enkelte regioners sendetid samt til lokale produktionsforhold og varierende behov for anlægsudgifter.
Stk. 4.  Forslaget til budgetrammer udarbejdes i  

 budgetårets pris- og lønniveau og ledsages af forslag om størrelsen af overførsel fra TV 2 fonden for det pågældende år.
Der redegøres særskilt for egne indtægter ved salg af programmer og andre ydelser, tilskud m.v.
Stk. 5.  Forslaget til budgetrammer suppleres med  

 budgetoverslag for de tre følgende år og en redegørelse for foreslåede ændringer i forhold til seneste budget og i forhold til tidligere principielt godkendte budgetoverslag.
Endelig skal forslaget indeholde en beskrivelse af hovedlinjerne i den påtænkte programaktivitet i budgetåret, herunder en redegørelse for udviklingen i produktivitet og gennemsnitslønninger baseret på de seneste 3 afsluttede års udvikling.
§ 14.  Ministeren for kulturelle anliggender  

 fastsætter hvert år så vidt muligt inden den 1. juni med tilslutning fra Folketingets finansudvalg den andel af afgifterne for benyttelse af fjernsynsmodtagere og den andel af overskuddet ved reklamering i TV 2, der kan anvendes til TV 2 virksomheden.
Stk. 2.  Ministeren for kulturelle anliggender  

 fastsætter samtidig budgetrammer for den samlede TV 2 virksomhed, herunder overførsler til de regionale virksomheder.
Der gives principiel tilslutning til foreløbige budgetrammer for den følgende 3-års periode.
§ 15.  Den centrale bestyrelse og de regionale  

 bestyrelser fastsætter hvert år inden den 15. oktober budgettet for det kommende år for henholdsvis den landsdækkende virksomhed og de regionale virksomheder.
Stk. 2.  I budgettet indgår, foruden overførsel fra TV 2  

 fonden, indtægter ved salg af programmer og andre ydelser, tilskud m.v., tillige med eventuelt overførte overskud eller underskud fra tidligere regnskabsår under TV 2 ordningen.
Den centrale bestyrelse fastsætter efter forhandling med de regionale bestyrelser bestemmelser vedrørende tilskud til TV 2s programvirksomhed.
Stk. 3.  I finansieringen kan ikke indgå indtægter ved tv-transmitterede bingospil og lign. eller ved abonnementssalg ved hjælp af dekoder.
Stk. 4.  Den centrale bestyrelse fastsætter regler for  

 udarbejdelse af budget og regnskab, som skal følges af de regionale virksomheder.
Stk. 5.  Ministeren for kulturelle anliggender træffer  

 nærmere bestemmelse om budgetprocedure i opbygningsperioden.
§ 16.  Hvert år inden 1. april afgiver de regionale  

 bestyrelser til den centrale bestyrelse beretning samt revideret regnskab for den regionale virksomhed for det forudgående år.
Hvert år inden 1. juli aflægger den centrale bestyrelse revideret regnskab for den landsdækkende virksomhed for det forudgående år.
De regionale virksomheders regnskaber revideres af en statsautoriseret revisor.
Regnskaberne for den landsdækkende virksomhed revideres af Rigsrevisionen.
Rigsrevisionen har adgang til at gennemgå de regionale virksomheders regnskaber.
Ved gennemgangen påses navnlig, at regnskaberne er undergivet betryggende revision, at midlerne er anvendt i overensstemmelse med givne bestemmelser, og at der i øvrigt er taget skyldige økonomiske hensyn ved forvaltningen af midlerne.
Stk. 2.  Den centrale bestyrelse afgiver hvert år inden  

 den 1. juli til ministeren for kulturelle anliggender beretning over den samlede TV 2 virksomhed.
Reviderede regnskaber for den landsdækkende og for de regionale virksomheder vedlægges.
TV 2 fonden § 17.  Den centrale bestyrelse opretter og bestyrer TV  

 2 fonden.
Stk. 2.  Til TV 2 fonden indbetales i overensstemmelse med ministeren for kulturelle anliggenders beslutning.
§ 18.  TV 2 fondens midler anbringes i anerkendte  

 danske pengeinstitutter eller i børsnoterede obligationer.
Stk. 2.  Den centrale bestyrelse udbetaler kvartalsvis  

 forud til de regionale virksomheder og den centrale virksomhed de beløb, der er indeholdt i de af ministeren for kulturelle anliggender fastsatte årlige budgetrammer.
§ 19.  Hvis tilstrækkelige midler til sikring af  

 driften inden for den godkendte budgetramme ikke er til stede i TV 2 fonden, kan den centrale TV 2 bestyrelse med godkendelse af ministeren for kulturelle anliggender trække på en statsgaranti, hvis størrelse fastsættes årligt af ministeren for kulturelle anliggender med tilslutning fra Folketingets finansudvalg samtidig med fastsættelse af budgetrammer for TV 2.
§ 20.  Den centrale bestyrelse aflægger hvert år inden  

 1. juli revideret regnskab for TV 2 fonden.
 Stk. 2.  Regnskabet revideres af Rigsrevisionen.
§ 21.  Den centrale bestyrelse kan optage forhandling  

 med Danmarks Radio om overførsel af midler fra radiofonden til TV 2 fonden til drift af TV 2, indtil der opkræves fuld afgift for benyttelse af fjensynsmodtagere.
Stk. 2.  Ministeren for kulturelle anliggender  

 fastsætter med tilslutning fra Folketingets finansudvalg den endelige størrelse af det beløb, der skal overføres.
Sendernet § 22.  Den centrale bestyrelse forhandler med  

 Generaldirektoratet for Post- og Telegrafvæsenet om oprettelse af de fjernsynsstationer, der er nødvendige for spredning af fjernsynsprogrammer for TV 2.
Bestyrelsen forhandler ligeledes om betalingen for brugen af sendernettet.
Den endelige betalingsordning fastsættes af ministeren for offentlige arbejder efter forhandling med ministeren for kulturelle anliggender.
§ 23.  I forbindelse med udarbejdelse af forslag til  

 de årlige budgetrammer, stilles forslag om sendetid.
Den centrale bestyrelse udarbejder efter forhandling med de regionale bestyrelser et forslag til ministeren for kulturelle anliggender om fordeling af sendetid mellem de regionale virksomheder og den landsdækkende virksomhed.
Stk. 2.  Ministeren for kulturelle anliggender  

 fastsætter hvert år så vidt muligt inden den 1. juni sendetidsfordelingen for det følgende år.
§ 24.  Den centrale bestyrelse forhandler med Danmarks  

 Radio om, i perioden indtil TV 2 sendernettet er udbygget, at muliggøre, at TV 2 virksomhederne anvender de fjernsynsstationer, der anvendes af Danmarks Radio, på nærmere fastsatte tidspunkter.
Stk. 2.  Ministeren for kulturelle anliggender  

 fastsætter efter forhandling med ministeren for offentlige arbejder den endelige fordeling.
Programråd § 25.  Ministeren for kulturelle anliggender beskikker  

 for en 4-årig periode et programråd.
Stk. 2.  Programrådet består af 21 medlemmer, der  

 repræsenterer folkelige organisationer og foreninger m.v. 7 af medlemmerne udpeges af lytter- og seerorganisationer.
Stk. 3.  Ministeren for kulturelle anliggender træffer  

 nærmere bestemmelse om programrådets sammensætning, herunder om lytter- og seerorganisationernes repræsentation efter stk. 2.
§ 26.  Programrådet er et rådgivende organ, der skal  

 drøfte TV 2s programvirksomhed og kan afgive udtalelse herom til den centrale bestyrelse og til direktionen.
Stk. 2.  Programrådet afholder efter drøftelse med den  

 centrale bestyrelse 2-3 årlige møder, hvor repræsentanter for såvel den centrale bestyrelse og direktionen for den landsdækkende virksomhed som de regionale virksomheder er til stede.
Stk. 3.  Programrådet vælger selv sin formand og  

 fastsætter selv sin forretningsorden.
Udgifter ved programrådets virksomhed afholdes af den landsdækkende TV 2 virksomhed, der tillige stiller sekretariatsbistand til rådighed.
Stk. 4.  Ministeren for kulturelle anliggender træffer  

 bestemmelse vedrørende vederlæggelse af programrådets medlemmer.
§ 27.  Det regionale repræsentantskab fungerer som  

 programråd for den regionale TV 2 virksomhed.
Det skal drøfte den regionale programvirksomhed og kan afgive udtalelse herom til den regionale virksomheds bestyrelse og direktør.
Stk. 2.  Programrådet træder i funktion, når  

 udsendelsesvirksomheden er begyndt.
Reklamer § 28.  Reklamer sendes i blokke mellem udsendelserne,  

 således at udsendelser ikke må afbrydes, for at reklamer kan sendes.
 Stk. 2.  Reklameblokke skal annonceres som selvstændige  

 programmer.
Stk. 3.  Reklameblokke sendes med i alt 5 minutter pr.  

 dag på regionalprogrammerne og 10 minutter pr. dag på det landsdækkende program.
Stk. 4.  Det regionale reklameprogram placeres i en blok  

 forud for det daglige regionalprogram.
Stk. 5.  Det landsdækkende reklameprogram placeres lige  

 før og lige efter aftenens primære nyhedsudsendelse.
§ 29.  Reklameindslag leveres i blokke af det  

 statslige reklameselskab med angivelse af, på hvilket tidspunkt blokkene skal placeres.
ndring af vedtægten § 30.  Den centrale bestyrelse kan stille forslag om  

 ændring af denne vedtægt.
Stk. 2.  Kompetencen til vedtægtsændring ligger hos  

 ministeren for kulturelle anliggender.
