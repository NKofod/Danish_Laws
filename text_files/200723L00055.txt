Vedtaget af Folketinget ved 3. behandling den 3. april 2008 Forslag til Lov om ændring af lov om CO2-kvoter (Nedsættelse af grænsen for virksomheders anvendelse af kreditter) § 1 I lov nr. 493 af 9. juni 2004 om CO2-kvoter, som ændret ved lov nr. 410 af 1. juni 2005, § 63 i lov nr. 430 af 6. juni 2005, § 71 i lov nr. 431 af 6. juni 2005, § 10 i lov nr. 571 af 9. juni 2006, lov nr. 554 af 6. juni 2007 og § 5 i lov nr. 172 af 12. marts 2008, foretages følgende ændringer:
 1. § 10, stk. 5, ophæves.
 2. § 20, stk. 6, affattes således:
»Stk. 6. Tildelingen af kvoter til driftslederen sker ved, at ministeren hvert år senest den 28. februar i tildelingsåret indsætter et nærmere angivet antal kvoter på de respektive driftslederes konti i registeret.
Ministeren underretter den enkelte driftsleder om tildelingen.« 3. I § 26, stk. 3, ændres »6,99 pct.« til: »6,51 pct.« og »32,46 pct.« til: »28,73 pct.« 4. § 26, stk. 5, ophæves.
 5. § 26, stk. 6, der bliver stk. 5, affattes således:
»Stk. 5. Ministeren offentliggør afgørelser om driftslederes betaling af afgift efter § 31, stk. 1, på et offentligt tilgængeligt område, på registerets elektroniske hjemmeside el.lign.« 6. I § 27, stk. 2, ændres »Miljøministeren, transport- og energiministeren« til: »Klima- og energiministeren«.
 7. § 30, stk. 6, ophæves.
 8. I § 30, stk. 7, der bliver stk. 6, ændres »Transport- og energiministeren og miljøministeren« til: »Ministeren«.
 9. I § 32, stk. 2, ændres »transport- og energiministeren eller miljøministeren« til: »ministeren«.
 10. § 35 ophæves.
 11. § 37, stk. 3, ophæves.
§ 2 Loven træder i kraft dagen efter bekendtgørelsen i Lovtidende.
