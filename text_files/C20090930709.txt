Bilag 1a Bilag 1b Bilag 1c Bilag 1d Bilag 2 Bilag 3 Cirkulære om justering af tjenestemandslønninger mv. fra 1. april 2008 (Til samtlige ministerier og styrelser) 1. Indledning Finansministeriet og tjenestemændenes centralorganisationer har den 24. juni 2009 indgået vedlagte aftale om justering af tjenestemandslønninger mv. fra 1. april 2008.
 I bilag 2 er optaget protokollat I af 24. juni 2009 om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet.
 I bilag 3 er optaget protokollat II af 24. juni 2009 om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområder.
2. Aftalte reguleringer Som led i forhandlingerne er der aftalt følgende forhøjelser:
 1) Med virkning fra 1. april 2008 ydes en generel lønforhøjelse svarende til 3,30 pct. af den samlede faste løn pr. 31. marts 2008.
 2) Med virkning fra 1. april 2009 ydes en generel lønforhøjelse svarende til 1,82 pct. af den samlede faste løn pr. 31. marts 2008.
 3) Med virkning fra 1. april 2009 ydes en kompensation for personalegoder som generel lønforhøjelse på 0,20 pct. af den samlede faste løn pr. 31. marts 2008. Virkningen på reguleringsordningen neutraliseres, jf. bilag 1d.
 4) Med virkning fra 1. oktober 2009 ydes en generel lønforhøjelse svarende til 0,65 pct. af den samlede faste løn pr. 31. marts 2008.
 5) Med virkning fra 1. april 2010 ydes en generel lønforhøjelse svarende til 2,40 pct. af den samlede faste løn pr. 31. marts 2008.
 Stigningerne udmøntes ved forhøjelse af procentreguleringen.
3. Procentregulering pr. 1. april 2008, 1. april 2009 og 1. oktober 2009 Procentregulering pr. 1. april 2008 Den i pkt. 2, nr. 1 nævnte forhøjelse medfører, at procentreguleringen pr. 1. april 2008 forhøjes fra 21,7913 pct. til 25,8104 pct.
 Som følge af den aftalte reguleringsordning forhøjes den samlede faste løn pr. 1. april 2008 med 0,44 pct.
 Dette medfører, at procentreguleringen pr. 1. april 2008 i alt udgør 26,3640 pct.
Procentregulering pr. 1. april 2009 Den i pkt. 2, nr. 2 nævnte forhøjelse medfører, at procentreguleringen pr. 1. april 2009 forhøjes fra 26,3640 pct. til 28,5806 pct.
 Den i pkt. 2, nr. 3 nævnte forhøjelse medfører, at procentreguleringen pr. 1. april 2009 forhøjes fra 28,5806 pct. til 28,8242 pct.
 Som følge af den aftalte reguleringsordning forhøjes den samlede faste løn pr. 1. april 2009 med 0,03 pct.
 Dette medfører, at procentreguleringen pr. 1. april 2009 i alt udgør 28,8628 pct.
Procentregulering pr. 1. oktober 2009 Den i pkt. 2, nr. 4 nævnte forhøjelse medfører, at procentreguleringen pr. 1. oktober 2009 forhøjes fra 28,8628 pct. til 29,6544 pct.
4. Oversigt over udviklingen i reguleringsprocenterne Den i pkt. 3 nævnte procentregulering beregnes af den samlede faste løn pr. 1. oktober 1997 og fremkommer således:
5. Aflønning af kontorassistenter/assistenter i prøvetiden Om aflønning i prøvetiden af tjenestemandsansatte kontorassistenter og assistenter under 19 år henvises til aftale af 19. juni 1985 mellem Finansministeriet og Statstjenestemændenes Centralorganisation II, udsendt ved cirkulære af 26. juni 1985 (LP. nr. 037/85).
6. Regulering af den pensionsgivende løn Den pensionsgivende løn, der for hvert skalatrin lægges til grund ved beregning af pensionen, fastsættes i henhold til tjenestemandspensionslovens § 5, stk. 1, af finansministeren efter indhentet udtalelse fra Lønningsrådet.
 I medfør af denne bestemmelse er det fastsat, at den pr. 1. oktober 1997 gældende pensionsgivende løn pr. 1. april 2008, pr. 1. april 2009, pr. 1. oktober 2009 og pr. 1. april 2010 forhøjes med stigningerne i procentreguleringen af lønningerne.
 De til enhver tid gældende pensionsgivende lønninger fremgår af Personale-styrelsens lønoversigter og pensionstabeller.
 For så vidt angår fastsættelsen af den pensionsgivende løn for overenskomstansatte, hvis løn er fastsat under henvisning til tjenestemandslønsystemet, henvises til protokollat I, der er optrykt som bilag 2.
7. Lønforløb for særlige grupper af tjenestemænd Aftale af 30. marts 1981 om ændrede lønforløb for særlige grupper af tjenestemænd, jf. bilag 7 i cirkulære nr. 56 af 3. april 1981 om justering af tjenestemandslønninger mv. fra 1. april 1981, opretholdes i det omfang, der ikke senere er indgået aftale om ændrede lønforløb.
8. Ikrafttræden Cirkulæret har virkning fra 1. april 2008. Samtidig ophæves cirkulære nr. 9266 af 2. juni maj 2005 om justering af tjenestemandslønninger mv. fra 1. april 2005 (Perst. nr. 028-05), cirkulære nr. 10076 om ændring af aftale om justering af tjenestemandslønninger mv. fra 1. april 2005 samt om andre lønmæssige ændringer som følge af kommunernes ændrede fordeling på stedtillægsområder med virkning fra 1. januar 2007 af 7. december 2006 (Perst nr. 061-06) samt cirkulære nr. 9273 af 30. marts 2007 om procentregulering af løn pr. 1. april 2007 (Perst. nr. 039-07).
Personalestyrelsen, den 24. juni 2009 Steffen Kragh Aftale om justering af tjenestemandslønninger mv. fra 1. april 2008 I henhold til § 45, stk. 1, i lov om tjenestemænd aftales følgende:
Kapitel 1. Lønrammesystemet § 1. Tjenestemandslønsystemet er opbygget af lønrammer/skalatrin, jf. bilag 1a.
 Stk. 2. Lønrammerne 41 og 42 kan alene anvendes til individuel klassificering/omklassificering af visse særlige stillinger i staten.
 Stk. 3. I aftaler om nye lønsystemer kan der aftales lønninger, der fraviger de lønrammer/skalatrin, der er anført i bilag 1a.
 § 2. Lønnen pr. år (grundbeløb niveau 1. oktober 1997) på de enkelte skalatrin fordelt på stedtillægsområder fastsættes fra den 1. april 2008 som anført i bilag 1c.
 Stk. 2. Kommunernes fordeling på stedtillægsområder fremgår af bilag 1b.
Stk. 3. Stedtillægsindplaceringen sker efter den kommune, hvori tjenestemanden har fast tjenestested.
For tjenestemænd, der ikke har fast tjenestested, sker indplaceringen efter bopælskommunen.
 Stk. 4. Ved flytning til andet stedtillægsområde foretages ændring af stedtillægsindplaceringen i overensstemmelse med aftale mellem Finansministeriet og tjenestemændenes centralorganisationer om lønfradrag/beregning, for tiden aftale af 14. maj 1985, der er udsendt med cirkulære af 24. maj 1985 (LP. nr. 029/85), jf. dog kapitel 5 om eventuelle lokalaftaler.
Stk. 5. Ved sammenlægning af kommuner i medfør af kommunalreformen vil nye kommuner med forskellige stedtillægsområder ændres således, at de hidtidige stedtillægssatser erstattes af den højeste stedstillægssats i den nye kommune.
Det gennemføres i tre trin.
Den 1. januar 2007, 1. januar 2008 og 1. januar 2009 forhøjes de laveste stedtillægssatser i den nye kommune med 1/3 af forskellen op til den højeste stedtillægssats i den nye kommune.
Tilsvarende gælder for øvrige aftaler, f.eks. aftaler om nye lønsystemer, hvori der anvendes dels hovedstads-/provinssatser, dels tillæg, der er defineret i forhold til stedtillægsområder.
 § 3. For stillinger, der i lønnings- og klassificeringsloven henførtes til lønramme 34 med et særligt tillæg på mere end 31.100 kr. (grundbeløb forud for 1/4 1978 på 1.900 kr.), udgør det årlige grundbeløb for det særlige tillæg 31.100 kr.
Kapitel 2. Procentregulering § 4. Den samlede faste løn forhøjes pr. 1. april 2008 med en procentregulering på 26,3640 pct.
 Stk. 2. Procentreguleringen forhøjes pr. 1. april 2009 med 2,4602 procentpoint, pr. 1. oktober 2009 med 0,7916 procentpoint og pr. 1. april 2010 med yderligere 2,9230 procentpoint.
 Stk. 3. Pr. 1. april 2009 og pr. 1. april 2010 foretages desuden eventuel ekstraordinær lønregulering af den aktuelle løn i overensstemmelse med reguleringsordningen i bilag 1d.
 Cirkulærebemærkninger til § 4:
Særlige tillæg reguleres på samme måde som den samlede faste løn.
Tilsvarende gælder for særskilte vederlag, herunder honorarer.
Kapitel 3. Resultatløn § 5. Der kan lokalt aftales supplerende resultatbaserede lønordninger, efter hvilke der udbetales resultatløn i form af tillæg for den pågældende måleperiode, i det omfang de på forhånd definerede mål er opnået.
 Stk. 2. Bestemmelsen gælder ikke for medarbejdere, der er omfattet af særlige regler om resultatløn.
 Cirkulærebemærkninger til § 5:
 Resultatlønsbestemmelsen, giver samme grundlag for at etablere resultatløn for ansatte på "de gamle lønsystemer" som for ansatte på nye lønsystemer.
Resultatløn er i princippet forhåndsaftaler, som indebærer, at løntillæg bliver tildelt og udmøntet på baggrund af en række på forhånd definerede (kvantitative og kvalitative) resultatmål.
Ledelsen og vedkommende organisation/tillidsrepræsentant indgår aftaler om resultatløn.
 Som udgangspunkt bør en resultatlønsaftale omfatte alle medarbejdere, der bidrager til resultatet.
 Resultatløn aftales typisk for grupper af ansatte, men der er også mulighed for at indgå aftaler for enkeltpersoner, specielt for mere individualiserede stillinger.
Resultatløn afholdes inden for lønsumsloftet1) i institutioner omfattet af en driftsbevilling.
Hvor resultatlønsordninger indgår som led i en effektivisering der resulterer i dokumenterede besparelser, kan udgiften afholdes uden for lønsumsloftet, hvis den samtidig ligger inden for den samlede driftsbevilling, og angives som sådan på tillægsbevillingsloven og i årsrapporten.
Der er ingen puljebegrænsning for anvendelse af resultatløn.
Resultatløn udmøntes som engangsvederlag, der kan aftales pensionsgivende til en supplerende bidragsfinansieret ordning.
Bestemmelsen gælder ikke for medarbejdere, der er omfattet af særlige regler om resultatløn.
Et eksempel herpå er reglerne i aftalen om chefløn om engangsvederlag, der fastsættes af ledelsen efter forhandling med den enkelte medarbejder.
1) For yderligere forklaring af lønsumsloftet henvises til bestemmelserne i Finansministeriets budgetvejledning 2006 (BV 2.6.5) Kapitel 4. Færøtillæg § 6. Til tjenestemænd på Færøerne ydes et særligt tillæg med følgende årlige grundbeløb:
 Stk. 2. Det i stk. 1 nævnte tillæg procentreguleres efter bestemmelserne i § 4.
Kapitel 5. Flytning til lavere stedtillægsområde § 7. Ved en institutions flytning til et lavere stedtillægsområde kan der mellem institutionens ledelse og de lokale tillidsrepræsentanter indgås aftale om ydelse af et udligningstillæg.
 § 8. Udligningstillægget ydes som et personligt tillæg, der ved fuldtidsbeskæftigelse udgør forskellen på udflytningstidspunktet mellem lønnen i det hidtidige stedtillægsområde og lønnen i det nye stedtillægsområde på det skalatrin, som tjenestemanden er indplaceret på.
 § 9. Udligningstillægget er ureguleret og aftrappes med enhver fremtidig lønstigning.
 § 10. Udligningstillægget justeres forholdsmæssigt ved ændring af beskæftigelsesgraden og bortfalder helt ved fratræden fra institutionen eller ved ydelse af tjenestefrihed uden løn.
 Kapitel 6. Ikrafttræden mv.
 § 11. Aftalen har virkning fra 1. april 2008 og kan opsiges skriftligt med 3 måneders varsel til en 1. april, dog tidligst til 1. april 2011.
 Stk. 2. Samtidig ophæves aftale af 26. maj 2005 om justering af tjenestemandslønninger mv. fra 1. april 2005 samt aftal af 6. december 2006 om ændring af aftale om justering af tjenestemandslønninger mv. fra 1. april 2005.
Bilag 1a Oversigt over lønrammer, løntrin og skalatrin (tallene under 1.-6. løntrin angiver vedkommende skalatrin) Bilag 1b Kommunernes fordeling på stedtillægsområder 1. Tjenestemænd i Grønland, der er omfattet af finansministerens forhand­lingskompetence, henføres til sats 0.
 2. Til sats II henføres:
 Assens, Billund, Bogense, Bornholm, Brønderslev-Dronninglund, Fanø, Favrskov, Faxe, Fredericia, Guldborgsund, Haderslev, Hedensted, Herning, Hjørring, Holbæk, Holstebro, Horsens, Ikast-Brande, Jammerbugt, Kolding, Langeland, Lemvig, Lolland, Læsø, Mariagerfjord, Middelfart, Morsø, Norddjurs, Odder, Odsherred, Randers, Rebild, Ringkøbing-Skjern, Ringsted, Samsø, Silkeborg, Skive, Sorø, Stevns, Struer, Svendborg, Syddjurs, Thisted, Tønder, Varde, Vejen, Vejle, Vesthimmerland, Viborg, Vordingborg, Ærø og Aabenraa.
 3. Til sats III henføres:
 Esbjerg, Frederikshavn, Faaborg-Midtfyn, Kalundborg, Kerteminde, Nyborg, Næstved, Odense, Skanderborg, Slagelse, Sønderborg, Aalborg og samtlige kommuner på Færøerne.
 4. Til sats IV henføres:
 Køge, Lejre, Roskilde, Solrød og Århus.
 5. Til sats V henføres:
Allerød, Fredensborg, Frederikssund, Frederiksværk-Hundested, Gribskov, Helsingør, Hillerød og Hørsholm 6. Til sats VI henføres:
 Albertslund, Ballerup, Brøndby, Dragør, Egedal, Frederiksberg, Furesø, Gentofte, Gladsaxe, Glostrup, Greve, Herlev, Hvidovre, Høje-Taastrup, Ishøj, København, Lyngby-Taarbæk, Rudersdal, Rødovre, Tårnby og Vallensbæk.
Bilag 1c Grundbeløb (niveau 1. oktober 1997) For tjenestemænd under 18 år nedsættes årslønningerne i tabellen med 16.864,00 kr. pr. år.
Bilag 1d Noter til reguleringsordningen Statistikgrundlaget for reguleringsordningen Danmarks Statistiks lønindeks for den private sektor.
Lønudviklingen for fortjeneste i alt pr. time opgøres for perioden 3. kvartal 2006 til 3. kvartal 2007, 3. kvartal 2007 til 3. kvartal 2008 og 3. kvartal 2008 til 3. kvartal 2009.
Danmarks Statistiks lønindeks for den statslige sektor.
Lønudviklingen for fortjeneste i alt pr. time opgøres for perioden 3. kvartal 2006 til 3. kvartal 2007, 3. kvartal 2007 til 3. kvartal 2008 og 3. kvartal 2008 til 3. kvartal 2009.
 Fortjeneste i alt er inklusive lønmodtagers og arbejdsgivers andel af eventuelle pensionsbidrag, gene- og overtidstillæg, men eksklusive feriepenge og andre uregelmæssige betalinger såsom efterreguleringer i forbindelse med overenskomstfornyelse.
 Eventuelle efterfølgende korrektioner i ovennævnte statistikker fra Danmarks Statistik skal indarbejdes i den nærmest følgende regulering, jf. principperne i bilag til brev fra Finansministeriet til KTO og CFU af 25. januar 2002.
Modifikation af Danmarks Statistiks lønudviklingen for den statslige sektor For perioderne 3. kvartal 2006 til 3. kvartal 2007, 3. kvartal 2007 til 3. kvartal 2008 og 3. kvartal 2008 til 3. kvartal 2009 anvendes alternativt beregnede lønstigningstakter fra Danmarks Statistik, hvor ansatte i folkekirken og de private fri- og grundskoler medtages i den statslige sektor, såfremt disse grupper indgår i lønstatistikken for den private sektor.
For perioderne 3. kvartal 2006 til 3. kvartal 2007 og 3. kvartal 2007 til 3. kvartal 2008 anvendes alternativt beregnede indeks fra Danmarks Statistik, hvor effekten af kommunalreformen er elimineret.2) Neutralisering af midler fra 3-partsaftalen Udmøntede midler fra 3-partsaftalerne til seniorordninger og voksenelevløn skal neutraliseres i reguleringsordningen.
Neutralisering af kompensation for personalegoder Virkningen på reguleringsordningen af kompensation for personalegoder (0,20 pct. pr.1. april 2009) neutraliseres.
Bemærkninger Hvis procenten til anvendelse (e) er negativ, nedsættes de generelle lønstigninger tilsvarende.
Forhøjes ATP-bidraget ud over den kendte forhøjelse pr. 1. januar 2009, foretages et fradrag i nærmest følgende udmøntning fra reguleringsordningen (e). Fradraget er lig med den procentvise andel, som summen af ATP-forbedringen udgør af lønsummen.
Er provenuet af reguleringsordningen ikke tilstrækkeligt, fradrages det resterende i nærmest aftalte generelle lønforbedringer.
 2) I indekset er overført personale fra kommunerne til staten i forbindelse med kommunalreformen udeladt af det statistiske grundlag.
Reguleringsordning pr. 1. april 2008 Danmarks Statistiks opgørelse af udviklingen i fortjeneste i alt pr. time for den private sektor fra 3. kvartal 2006 til 3. kvartal 2007.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2006 til 3. kvartal 2007.
 hvor 3,36 er de aftalte forbedringer pr. 1. april 2008.
 Der afrundes til 2 decimaler i alle trin i beregningen og i den kantede parentes [  ].
 3) Lig med e (0,10 pct.) året før.
Reguleringsordning pr. 1. april 2009 Danmarks Statistiks opgørelse af udviklingen i fortjeneste i alt pr. time for den private sektor fra 3. kvartal 2007 til 3. kvartal 2008.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2007 til 3. kvartal 2008.
 hvor s er de aftalte forbedringer pr. 1. april 2009, inkl. aftalt kompensation for personalegoder i den private sektor.
 Der afrundes til 2 decimaler i alle trin i beregningen og i den kantede parentes [  ].
 4) Lig med e året før.
Reguleringsordning pr. 1. april 2010 Danmarks Statistiks opgørelse af udviklingen i fortjeneste i alt pr. time for den private sektor fra 3. kvartal 2008 til 3. kvartal 2009.
 Danmarks Statistiks opgørelse af udviklingen i fortjeneste i alt pr. time for den statslige sektor fra 3. kvartal 2008 til 3. kvartal 2009.
 hvor s er de aftalte forbedringer pr. 1. april 2010.
 Der afrundes til 2 decimaler i alle trin i beregningen og i den kantede parentes [  ].
 5) Lig med e året før.
Bilag 2 Protokollat I om fastsættelse af den pensionsgivende løn for overenskomstansatte, hvis løn er fastsat under henvisning til tjenestemandslønsystemet I henhold til hovedaftaler af:
a) 21. juni 1991 mellem Finansministeriet og Statsansattes Kartel, nu Offentligt Ansattes Organisationer (Det Statslige Område) b) 22. juli 1992 mellem Finansministeriet og Statstjenestemændenes Centralorganisation II c) 28. maj 1991 mellem Finansministeriet og AC-organisationerne d) 3. marts 1994 mellem Finansministeriet og Lærernes Centralorganisation/ Overenskomstansattes Centralorganisation indgås følgende aftale:
 § 1. Aftalen gælder for ansatte, der er omfattet af overenskomster indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
 § 2. Den pensionsgivende løn for overenskomstansatte, hvis løn er fastsat under henvisning til tjenestemandslønsystemet, svarer til den pensionsgivende løn, der er fastsat for det pågældende skalatrin i tjenestemandslønsystemet.
§ 3. Det kan lokalt aftales, at der indbetales pensionsbidrag af resultatløn til overenskomstansatte, der er omfattet af forsikringsmæssige pensionsordninger.
Indbetaling af pensionsbidrag sker efter de regler, der i øvrigt er foreskrevet i vedkommende fællesoverenskomst, organisationsaftale eller overenskomst.
 § 4. Aftalen har virkning fra 1. april 2008 og kan opsiges skriftligt med 3 måneders varsel, dog tidligst til 1. april 2011.
Bilag 3 Protokollat II om ydelse af udligningstillæg til tjenestemandslignende ansatte og overenskomstansatte ved institutioners flytning til lavere stedtillægsområde § 1. Aftalen gælder for tjenestemandslignende ansatte samt for overenskomstansatte, hvis løn er fastsat under henvisning til tjenestemandslønsystemet, og som er omfattet af en overenskomst indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse.
 § 2. Reglerne i kapitel 5 i aftale af 24. juni 2009 om justering af tjenestemandslønninger mv. fra 1. april 2008 om udligningstillæg ved institutioners flytning til lavere stedtillægsområder finder tilsvarende anvendelse på de i § 1 nævnte personalegrupper.
 § 3. Aftalen har virkning fra 1. april 2008 og kan opsiges sammen med aftale af 24. juni 2009 om justering af tjenestemandslønninger mv. fra 1. april 2008.
