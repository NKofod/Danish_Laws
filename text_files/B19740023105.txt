§ 1 I bekendtgørelse nr. 540 af 3. december 1969 om tilvirkning, forhandling,  

 udførsel og indførsel af ost og smelteost m. m. som senest ændret ved  

 bekendtgørelse nr. 202 af 27. marts 1974 indsættes efter § 32:
»§ 32a.
Til dækning af udgifterne ved den i § 32, jfr. § 26,  

 omhandlede kvalitetsbedømmelse af ost og smelteost m. m. ved Statens  

 Ostebedømmelser skal ethvert mejeri, der har ret til at benytte  

 kvalitetsmærket på ost, og enhver smelteostfabrik, der har tilladelse til  

 tilvirkning af smelteost m. m. til udførsel eller til tilvirkning af  

 smelteost m. m. med tilsætninger til salg eller fordeling, betale en afgift i  

 forhold til mejeriets totale produktion af de sorter ost, som mejeriet har  

 ret til at kvalitetsmærke, og til smelteostfabrikkens totale produktion af  

 smelteost m. m.
 Stk. 2.  Afgiften udgør 0,4 øre pr. kg ost og smelteost  

 m. m.
 Stk. 3.  De i stk. 1 nævnte mejerier og  

 smelteostfabrikker skal hvert år inden den 20. april og den 20. oktober til  

 det pågældende distrikt for statskontrollen indsende en opgørelse over  

 produktionen i den foregående halvårsperiode af ost og smelteost m. m. som  

 nærmere anført i stk. 1. Opgørelsen foretages på grundlag af vægten af frisk  

 ost.
 Stk. 4.  Opgørelsen skal foretages på grundlag af  

 bogføringsuger, der regnes fra fredag morgen til torsdag aften.
 Stk. 5.  En halvårsperiode regnes fra den første fredag  

 i april og oktober og afsluttes med den første torsdag i oktober og april  

 måned, medmindre andet fastsættes af landbrugsministeriet.
 Stk. 6.  Opgørelsen indsendes første gang inden den 20.  

 oktober 1974 for tiden 17. maj 1974 til 3. oktober 1974.
 Stk. 7.  Såfremt et mejeri eller en smelteostfabrik  

 indstiller driften, skal virksomheden umiddelbart herefter indsende opgørelse  

 over produktionen af de i stk. 1 nævnte produkter for tiden efter sidste  

 opgørelsestidspunkt.
Stk. 8.  Den i stk. 1 og 2 omhandlede afgift skal  

 indbetales til postkonto nr. 6028500 (Statskontrollen med Mejeriprodukter og  

 Æg m. m.) senest 14 dage efter påkrav fra statskontrollen.
Afgiften kan i  

 tilfælde af manglende betaling inddrives ved udpantning.« § 2 Bekendtgørelsen træder i kraft den 17. maj 1974.
 Landbrugsministeriet, den 1. maj 1974.
 Niels anker Kofoed.
/ J.
Madelung.
