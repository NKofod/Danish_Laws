Klage  

 over ændring af operationsprocedure samt manglende samtykke og information Nævnet fandt ikke grundlag for at kritisere  

 afdelingslægen for hendes behandling af patienten under operationen den 15.  

 april 2003. Nævnet fandt dog, at det havde været hensigtsmæssigt, om  

 afdelingslægen,  

 som den opererende læge, der tog beslutningen om ikke at foretage  

 lungeskylning, havde sikret sig, at patientens forældre var blevet informeret  

 om grundene til, at der ikke var foretaget lungeskylning under operationen.
Nævnet oplyste, at den mest præcise og korrekte måde at  

 stille diagnosen på er ved at udtage en vævsprøve af lungevævet.
Der er en  

 risiko for blødning ned i lungerne ved at udtage prøven via luftvejene ved  

 kikkertundersøgelse.
Nævnet oplyste videre, at en åben/udvendig vævsprøve kan  

 tages gennem meget små huller i brystvæggen, så patienterne stort set undgår  

 ar.
Nævnet lagde til grund, at patienten havde alle tegn på  

 at have en allergisk vævsreaktion i lungevævet, og at det havde stået på så  

 længe, at hendes vejrtrækningsevne var påvirket.
Det var derfor nævnets  

 opfattelse, at beslutningen om ikke yderligere at berøve patienten  

 vejrtrækningskapacitet ved at risikere blødning eller komme skyllevand i  

 lungerne var i overensstemmelse med almindelig anerkendt faglig standard.
 Det var dog nævnets opfattelse, at der er tale om en  

 væsentlig ændring af proceduren for så vidt angår udtagning af vævsprøven,  

 hvorfor  

 patientens forældre forinden indgrebet skulle informeres om ændringen af  

 proceduren, således at de kunne give et informeret samtykke.
 Nævnet fandt ikke grundlag for at fastslå, at  

 afdelingslægen ikke informerede patientens forældre om den ændrede procedure  

 i  

 forbindelse med operationen den 15. april 2003. Nævnet fandt dog, at  

 afdelingslægen burde have noteret i journalen, hvilken information, hun gav  

 patientens forældre den 14. april 2003.
 Nævnet fandt endvidere ikke grundlag for at kritisere  

 1. reservelæge for hendes behandling af patienten den 15. og den 16. april  

 2003. Det var nævnets opfattelse, at de doser smertestillende medicin, som  

 patienten fik ordineret, var i overensstemmelse med almindelig anerkendt  

 faglig  

 standard.
