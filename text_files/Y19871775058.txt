 På forespørgsel fra DSB meddelte ministeriet, at statsvirksomheder  

 ikke er undtaget fra forpligtelsen til at stille sikkerhed.
DSB kan dog - indtil videre - på grundlag af statens  

 selvforsikringsprincip undlade at stille sikkerhed DSB har telefonisk anmodet ministeriet om et oplyse om DSB, i forbindelse  

 med udførelse af international buskørsel, i medføraf § 5 a i lov nr. 305 af  

 9. juni 1982 om ændring af lov om international buskørsel, er forpligtet til  

 at stille sikkerhed, jf. § 4 i bekendtgørelse nr. 420 af 14. juli 1982 om  

 sikring af føreren og andre som medvirker ved internationale vejtransporter.
 Ministeriet skal i denne anledning meddele følgende:
 I § 5 a i lov om ændring af lov om international buskørsel undtages  

 statsvirksomheder ikke fra forpligtelsen til at stille sikkerhed.
 DSB er således principielt forpligtet til at stille sikkerhed som anført i  

 § 4 i bekendtgørelse nr. 420 af 14. juli 1982.
 Henset til at statens selvforsikringsordning ifølge lovgivningen omfatter  

 alle risici, som normalt kan dækkes ved forsikringstegning, finder  

 ministeriet, at DSB, på grundlag af statens selvforsikringsordning, efter  

 omstændighederne - og indtil videre - kan undlade at stille sikkerhed for  

 føreren og andre, som medvirker ved internationale vejtransporter.
