 I medfør af § 2A i lov om vurdering af landets faste ejendomme, jfr.  

 lovbekendtgørelse nr. 362 af 7. juli 1981, skal der for samtlige landets  

 ejendomme, bortset fra dem, der er optaget til årsomvurdering i henhold til  

 lovens § 2, foretages en regulering af kontantansættelserne ved den seneste  

 vurdering forud for den 1. april 1982.
 Endvidere skal vurderingsrådenes ansættelser og fordelinger ved  

 årsomvurderingen pr. 1. april 1982 i medfør af vurderingslovens § 6A omregnes  

 til kontantansættelser.
 Dette cirkulære indeholder de af ligningsrådet fastsatte regler for  

 årsreguleringens og kontantomregningens gennemførelse, herunder  

 reguleringssatser og omregningsfaktorer.
 Lovbestemmelserne er optrykt som bilag 1 til cirkulæret.
 Årsreguleringens og kontantomregningens gennemførelse.
 1. Årsreguleringen og kontantomregningen foretages ved  

 statsskattedirektoratets foranstaltning.
 For at sikre en ensartet kontantansættelse af de årsregulerede og de  

 årsomvurderede ejendomme foretages der en samlet maskinel årsregulering og  

 kontantomregning af samtlige landets ejendomme.
 2. For de ejendomme, der ikke er omfattet af  

 årsomvurderingen, tages der udgangspunkt i ansættelsen ved sædvanlig  

 prioritering ved 17. alm. vurdering pr. 1 april 1981. Ansættelserne  

 årsreguleres først ved benyttelse af reguleringssatser til prisniveauet pr.  

 1. april 1982. Derefter omregnes de årsregulerede ansættelser ved benyttelse  

 af omregningsfaktorer til kontantansættelser.
3. Er en ejendom i perioden 1. april 1981 til 31.  

 marts 1982 vurderet i henhold til § 4 eller § 4A, foretages årsreguleringen  

 med udgangspunkt i ansættelsen ved sædvanlig prioritering ved denne  

 vurdering.
Er der foretaget flere § 4 eller § 4A vurderinger anvendes den  

 seneste af disse vurderinger.
4. Er en ejendom medtaget ved årsomvurderingen pr. 1.  

 april 1982, foretages der ikke årsregulering af ejendommens ansættelse ved  

 17. alm. vurdering eller en eventuel senere § 4 eller § 4A vurdering.
Der  

 foretages i stedet en årsregulering og kontantomregning af vurderingsrådets  

 foreløbige ansættelse ved årsomvurderingen.
Det sker efter samme regler som  

 for de øvrige ejendomme, idet vurderingsrådets foreløbige ansættelse ved  

 årsomvurderingen foretages i prisniveauet pr. 1. april 1981, jfr.  

 statsskattedirektoratets cirkulære af 15. december 1981 om årsomvurderingen  

 pr. 1. april 1982, punkt 7.
5. Efter såvel årsreguleringen som kontantomregningen  

 afrundes ansættelserne efter de i bilag 3 anførte regler.
Reglerne for  

 afrunding af kontantansættelserne er ændrede i forhold til 17. alm.  

 vurdering.
 6. Omregningen til kontantværdi af ansættelser efter §  

 4 og § 4A foretages af vurderingsrådet, jfr. vurderingslovens § 6A, stk. 2.  

 De i dette cirkulære anførte omregningsfaktorer og afrundingsregler anvendes  

 ved omregningen af vurderinger, der foretages i perioden 1. april 1982 til  

 31. marts 1983. Såfremt vurderingsrådet efter 1. april 1982 har foretaget  

 vurderinger efter § 4 eller § 4A og meddelt ejeren resultatet heraf, må der  

 udsendes en supplerende meddelelse til ejeren med oplysning om  

 kontantansættelserne.
7. Reguleringssatserne og omregningsfaktorerne er  

 specificeret efter ejendommens art og geografiske beliggenhed.
Ved  

 ejendommens klassificering efter art er der taget udgangspunkt i de af  

 vurderingsrådene i henhold til § 33 og § 33A trufne afgørelser om  

 ejendommenes benyttelse.
Vejledningen om anvendelse af benyttelseskoder er  

 optrykt som bilag 6.
Beboelsesejendomme og beboelses- og forretningsejendomme er endvidere  

 opdelt efter antal lejligheder.
Tilsvarende er ejerlejligheder, der anvendes  

 til beboelse, opdelt på frie og ikke frie ejerlejligheder.
Ved ikke frie  

 ejerlejligheder forstås ejerlejligheder, der stadig er udlejet til samme  

 lejer som på opdelingstidspunktet.
For disse ejerlejligheder gælder særlige  

 indskrænkninger i ejerens opsigelsesadgang, jfr. lejelovens § 84, litra d.
 For enkelte benyttelsesgrupper er der endelig foretaget en opdeling efter  

 ejendommens størrelse.
8. Ved klassificeringen efter art lægges ejendommens  

 status ved den vurdering, der anvendes som udgangspunkt for årsreguleringen  

 og kontantomregningen, til grund.
Såfremt ejeren senest den 31. marts 1982 i  

 henhold til § 33A har indgivet begæring til vurderingsrådet om en fornyet  

 afgørelse om ejendommens benyttelse, lægges den nye benyttelseskode dog til  

 grund for klassificeringen.
Vurderingsrådets afgørelse om ejendommens  

 benyttelse vedrører kun selve benyttelseskoden. Ændring af registreringen af  

 antal lejligheder eller ændring af en ejerlejligheds status fra ikke fri til  

 fri kræver ikke begæring fra ejeren. Ændringer i disse forhold siden den  

 seneste vurdering tages ikke i betragtning ved klassificeringen.
 I bilag 4 er anført nogle eksempler på, hvordan årsreguleringen og  

 kontantomregningen foretages.
Årsreguleringen 9. Reguleringssatserne er fastsat på grundlag af  

 undersøgelser over forholdet mellem de prioriterede salgspriser pr. 1. april  

 1982 og de prioriterede ansættelser ved 17. alm. vurdering pr. 1. april 1981.  

 Årsreguleringen gennemføres ved at gange de prioriterede ansættelser ved 17.  

 alm. vurdering med reguleringssatserne.
Der er fastsat forskellige reguleringssatser for den enkelte ejendoms  

 ejendomsværdi og grundværdi.
Fradraget i grundværdien for forbedringer  

 årsreguleres principielt ikke.
Der foretages dog en kontrol af, at fradraget  

 efter årsreguleringen ikke kommer til at overstige grundværdien.
For  

 årsreguleringen af fordelingerne efter § 33 er der fastsat særlige regler.
 Reguleringssatserne er anført i bilag 2.
Reguleringssatser for ejendomsværdien 10. For en del benyttelsesgrupper afhænger  

 prisudviklingen i væsentlig grad af ejendommens størrelse.
Enfamiliehuse,  

 sommerhuse og blandede beboelses- og forretningsejendomme er derfor opdelt  

 efter størrelsen af ejendomsværdien ved sædvanlig prioritering ved 17. alm.  

 vurdering.
Landbrugsejendomme er opdelt efter arealets størrelse.
 11. Muligheden for at foretage en statistisk  

 forsvarlig geografisk opdeling inden for de enkelte benyttelsesgrupper  

 afhænger af antallet af salg.
Enfamiliehuse og sommerhuse er opdelt på henholdsvis 10 og 7 geografiske  

 områder bestående af et varierende antal skyldkredse.
For ubebyggede grunde  

 anvendes samme geografiske opdeling som for enfamiliehuse.
For  

 landbrugsejendomme er der foretaget en opdeling på øerne og Jylland.
 For de øvrige benyttelsesgrupper er fastsat samme reguleringssats for hele  

 landet.
For nogle særlige benyttelsesgrupper er der ikke fundet grundlag for at  

 årsregulere ansættelserne i forhold til 17. alm. vurdering.
Der er derfor  

 fastsat en fælles reguleringssats på 1,00 gældende for hele landet.
Det  

 drejer sig om visse bebyggede statsejendomme (kode 10), andre kommunale  

 ejendomme (kode 12), ejendomme under opførelse (kode 15), andre huse end  

 sommerhuse på fremmed grund (kode 19), andre ejerlejligheder (kode 25) samt  

 andre vurderede ejendomme (kode 13).
Reguleringssatser for grundværdien 12. Reguleringssatsen for grundværdien er for samtlige  

 ejendomsgrupper bortset fra skovejendomme fastsat til 0,90, svarende til en  

 nedsættelse af ansættelserne på 10 pct.
For skovejendomme er der fastsat en  

 reguleringssats på 1,00.
Årsregulering af fradraget i grundværdien for forbedringer 13. Fradraget for forbedringer årsreguleres som nævnt  

 ovenfor ikke.
I de tilfælde, hvor grundværdien efter årsreguleringen udgør et  

 mindre beløb end det ved 17. alm. vurdering ansatte fradrag, nedsættes  

 fradraget dog til et beløb, der svarer til grundværdien.
Årsregulering af differencebeløb 14. Ved årsreguleringen af differencebeløb anvendes  

 samme reguleringssats som ved årsreguleringen af den pågældende ejendoms  

 grundværdi.
Årsregulering af fordelinger 15. Ved årsreguleringen af fordelinger af grundværdien  

 anvendes samme reguleringssats som ved årsreguleringen af den pågældende  

 ejendoms grundværdi.
 Der anvendes således samme reguleringssats ved årsreguleringen af  

 stuehusenes grundværdier som ved årsreguleringen af den pågældende ejendoms  

 grundværdi.
På tilsvarende måde årsreguleres fordelinger af grundværdien for parcel-  

 og rækkehusejendomme tilhørende almennyttige boligselskaber eller  

 andelsboligforeninger samt for fredede ejendomme, hvorpå der er tinglyst en  

 særlig bevaringsdeklaration i henhold til bygningsfredningslovgivningen.
Der  

 foretages ingen årsregulering af en eventuel fordeling af fradraget for  

 forbedringer for disse ejendomme.
Den til en del af en ejendom henførte del  

 af grundværdien må dog efter årsreguleringen og den efterfølgende afrunding  

 ikke være mindre end den til den samme del henførte del af fradraget for  

 forbedringer.
Såfremt dette er tilfældet, nedsættes fradraget til samme beløb  

 som grundværdien.
16. Der anvendes ikke reguleringssatser ved  

 årsreguleringen af de øvrige fordelinger.
Fordelingerne beregnes i stedet  

 indirekte på grundlag af den pågældende ejendoms ansættelser efter  

 årsregulering og afrunding.
 De årsregulerede ejerboligværdier - herunder stuehusværdier - fastsættes  

 til samme procent af den årsregulerede og afrundede ejendomsværdi, som  

 ejerboligværdien udgjorde ved 17. alm. vurdering.
 Skovfordelingerne årsreguleres på tilsvarende måde.
 Den årsregulerede dækningsafgiftspligtige forskelsværdi fastsættes til  

 samme procent af den samlede forskelsværdi som ved 17. alm. vurdering.
De årsregulerede fritagelser efter § 7 og § 8 i den kommunale  

 ejendomsskattelov fastsættes til samme procent af grundværdien minus  

 fradraget for forbedringer som ved 17. alm. vurdering.
Grundværdi minus  

 fradrag for forbedringer i fremmed kommune årsreguleres på tilsvarende måde.
 De procentsatser, der anvendes ved den indirekte regulering af de ovenfor  

 anførte fordelinger, beregnes på grundlag af de prioriterede ansættelser og  

 fordelinger ved 17. alm. vurdering, jfr. i øvrigt bilag 3.
Kontantomregningen 17. Omregningsfaktorerne angiver forholdet mellem  

 kontantværdien og værdien ved sædvanlig prioritering pr. 1. april 1982.
For de enkelte ejendomsgrupper er omregningsfaktoren beregnet som  

 kursværdien af de prioriteter, der indgår i købesummerne.
Ved beregningen er  

 anvendt den gennemsnitlige prioritering for de solgte ejendomme i 2. halvår  

 1981, jfr. statsskattedirektoratets salgsstatistik.
Den enkelte ejendoms  

 prioritering er således uden betydning for omregningen til kontantværdi.  

 Kursfastsættelsen er foretaget på grundlag af kursniveauet pr. 1. april 1982.  

 Fremgangsmåden ved beregningen af omregningsfaktorerne er belyst ved et  

 eksempel i bilag 5. De ved beregningen anvendte kurser, der er ens for hele  

 landet, men specificerede efter ejendommens art, er tillige anført i bilaget.
18. Der anvendes samme omregningsfaktor ved  

 omregningen af den enkelte ejendoms ejendomsværdi, grundværdi, fradraget for  

 forbedringer og de på grundlag heraf foretagne fordelinger.
Der anvendes dog  

 en særlig fremgangsmåde ved omregningen af visse fordelinger, jfr. nedenfor  

 punkt 21.
19. Ved fastsættelsen af omregningsfaktorerne er  

 enfamiliehuse og sommerhuse geografisk opdelt på henholdsvis 10 og 7 områder  

 bestående af et varierende antal skyldkredse.
Det svarer til den opdeling,  

 der er anvendt ved fastsættelsen af reguleringssatserne.
 Ved omregningen af de ubebyggede grunde anvendes inden for det enkelte  

 geografiske område samme omregningsfaktor som for enfamiliehuse.
For bebyggede landbrugsejendomme, skovejendomme samt gartnerier m.v. er  

 der foretaget en geografisk opdeling på øerne og Jylland.
For  

 landbrugsejendommene er der fastsat særskilte omregningsfaktorer for  

 ejendomme på henholdsvis under og over 5 ha.
For skovejendomme og for  

 ubebyggede landbrugsarealer er der fastsat samme omregningsfaktorer som for  

 bebyggede landbrugsejendomme over 5 ha.
For gartnerier er der tilsvarende  

 fastsat samme omregningsfaktor som for bebyggede landbrugsejendomme under 5  

 ha.
For 2- og 3-familiehuse, rene beboelsesejendomme med 4 lejligheder og  

 derover, blandede beboelses- og forretningsejendomme samt rene  

 forretningsejendomme er der foretaget en opdeling på hovedstadsområdet og det  

 øvrige land.
Det samme gælder ikke frie ejerlejligheder til beboelse, der  

 omregnes med samme omregningsfaktor som rene beboelsesejendomme med 4  

 lejligheder og derover.
 For de øvrige benyttelsesgrupper er der fastsat samme omregningsfaktor for  

 hele landet.
Kontantomregning af fordelingerne 20. Ved omregningen til kontantværdi af fordelinger af  

 grundværdien og fradraget i grundværdien for forbedringer anvendes samme  

 fremgangsmåde som ved kontantomregningen af henholdsvis grundværdien og  

 fradraget for forbedringer.
21. Der anvendes ikke omregningsfaktorer ved  

 kontantomregningen af de øvrige fordelinger.
Kontantværdien af disse  

 fordelinger beregnes i stedet indirekte på grundlag af den pågældende  

 ejendoms kontantansættelser efter afrunding.
 Kontantværdien af ejerboligværdier - herunder stuehusværdier - fastsættes  

 til samme procent af ejendomsværdien efter kontantomregning og afrundingen  

 som ejerboligværdien udgjorde af ejendomsværdien ved 17. alm. vurdering.
 Kontantomregningen af skovfordelingerne foretages på tilsvarende måde.
 Den dækningsafgiftspligtige kontantforskelsværdi fastsættes til samme  

 procent af den samlede kontantforskelsværdi, som den dækningsafgiftspligtige  

 forskelsværdi udgjorde af den samlede forskelsværdi ved 17. alm. vurdering.
Tilsvarende fastsættes kontantværdien af fritagelser efter § 7 og § 8 i  

 den kommunale ejendomsskattelov til samme procent af kontantgrundværdien  

 minus kontantfradraget for forbedringer, som det fritagne beløb udgjorde af  

 grundværdien minus fradraget ved 17. alm. vurdering.
Kontantværdien af  

 grundværdi minus fradrag for forbedringer i fremmed kommune fastsættes på  

 tilsvarende måde.
De procentsatser, der anvendes ved den indirekte kontantomregning af de  

 ovenfor anførte fordelinger, beregnes på grundlag af de prioriterede  

 ansættelser og fordelinger ved 17. alm. vurdering.
Det bemærkes, at der for  

 den enkelte ejendom benyttes samme procentsats ved kontantomregningen som ved  

 årsreguleringen, jfr. punkt 16 og bilag 3.
Meddelelse til ejerne om resultatet af årsreguleringen samt udfærdigelse  

 af vurderingsfortegnelser 22. Til ejerne af de årsregulerede ejendomme, det vil  

 sige ejendomme, der ikke er omfattet af årsomvurderingen pr. 1. april 1982,  

 udsendes i oktober/november 1982 samtidig med slutopgørelsen en meddelelse om  

 resultatet af årsreguleringen.
Ejermeddelelsen indeholder oplysning om de  

 årsregulerede kontantansættelser.
De årsregulerede ansættelser ved sædvanlig  

 prioritering, reguleringssatser og omregningsfaktor anføres derimod ikke på  

 ejermeddelelsen.
Meddelelsen indeholder heller ikke specifikationer af  

 grundværdi og fradrag for forbedringer.
 De årsregulerede ansættelser kan ikke påklages, jfr. vurderingslovens §  

 42, stk. 1.
 Til ejerne af de årsomvurderede ejendomme udsendes inden den 1. september  

 1982 en særskilt meddelelse om resultatet af årsomvurderingen, jfr.  

 årsomvurderingscirkulæret af 15. december 1981.
23. Der udskrives en vurderingsfortegnelse omfattende  

 samtlige ejendomme.
De årsomvurderede ejendomme samt ejendomme, der i  

 perioden 1. april 1981 til 31. marts 1982 er vurderet i henhold til § 4 eller  

 § 4A, markeres på en særlig måde.
 Der udskrives endvidere en fortegnelse, der kun indeholder de  

 årsomvurderede ejendomme samt § 4 og § 4A vurderinger i perioden 1. april  

 1981 til 31. marts 1982. Denne fortegnelse indeholder samme oplysninger som  

 ejermeddelelserne til ejerne af de årsomvurdere ejendomme.
Senere ændringer af ansættelserne 24. Såfremt en ansættelse ændres - ved revision eller  

 efter klage - skal de på grundlag af ansættelsen foretagne årsreguleringer  

 ændres tilsvarende. Ændringen sker ved statsskattedirektoratets  

 foranstaltning.
 Der vil ved en senere cirkulæreskrivelse blive orienteret om  

 gennemførelsen (udsendelse af ejermeddelelse m.v.) af ændringer af  

 vurderingsrådenes ansættelser og de på grundlag heraf foretagne  

 årsreguleringer.
Statsskattedirektoratet, den 29. juni  

 1982 A.
BERNTH PEDERSEN / Klaus Lundsager Bilag 1 Uddrag af vurderingsloven § 2A.
I tiden mellem de almindelige vurderinger foretages i øvrigt ved  

 statsskattedirektoratets foranstaltning hvert år pr. 1. april en regulering  

 af kontantansættelserne og fordelingerne efter § 33 under hensyn til den  

 ændring i prisforholdene, der er sket siden den seneste almindelige  

 vurdering.
Reguleringen sker på grundlag af statistiske oplysninger om  

 salgsprisen for ejendomme af den pågældende art og geografiske beliggenhed.
 Ligningsrådet fastsætter de nærmere regler herom, herunder  

 reguleringssatserne.
§ 6A.
De af vurderingsrådene foretagne ansættelser af ejendomsværdi,  

 grundværdi, fradraget for forbedringer samt fordelinger efter § 33 omregnes  

 ved statsskattedirektoratets foranstaltning til kontantansættelser ved  

 benyttelse af omregningsfaktorer, der fastsættes af ligningsrådet.  

 Omregningsfaktorerne fastsættes på grundlag af vurderingstidspunktets  

 kursniveau for de prioriteter, som er er forudsat ved vurderingen, jfr. § 10,  

 stk. 3. Der fastsættes forskellige omregningsfaktorer for ejendomme af  

 forskellig art og forskellig geografisk beliggenhed.
Der benyttes samme  

 omregningsfaktor ved omregning af en ejendoms ejendomsværdi, grundværdi,  

 fradraget for forbedringer og de på grundlag heraf foretagne fordelinger.
 Stk. 2.  Ansættelser efter § 4 og § 4A omregnes af  

 vurderingsrådet ved benyttelse af de omregningsfaktorer, som er fastsat pr.  

 seneste 1. april.
Bilag 2 Reguleringssatser og omregningsfaktorer Tabel 1 For ikke frie ejerlejligheder til beboelse (kode 21) anvendes samme  

 omregningsfaktorer som for beboelsesejendomme med 4 lejligheder og derover.
 For kommunale beboelses- og forretningsejendomme (kode 11) anvendes samme  

 omregningsfaktorer som for private beboelses- og forretningsejendomme.
 For ejerlejligheder til beboelse og forretning (kode 22) anvendes samme  

 omregningsfaktorer som for beboelses- og forretningsejendomme.
 For ejerlejligheder til ren forretning (kode 23) anvendes samme  

 omregningsfaktorer som for rene forretningsejendomme.
Tabel 11 Omregningsfaktorer for de øvrige benyttelsesgrupper 04 Fabriks- og lagerejendomme 0,73 10 Visse bebyggede statsejendomme 0,97 12 Andre kommunale ejendomme 0,97 15 Ejendomme under opførelse 0,70 19 Andre bygninger end sommerhuse på fremmed grund 0,70 21 Frie ejerlejligheder til beboelse 0,69 24 Ejerlejligheder til fabrik og lager 0,73 25 Andre ejerlejligheder 0,70 13 Andre vurderede ejendomme 0,70 For de i denne tabel anførte benyttelsesgrupper anvendes samme  

 omregningsfaktor for hele landet.
Bilag 3 Afrundingsregler 1. Ejendomsværdien A.
Efter årsreguleringen rundes ejendomsværdien nedad til nærmeste med  

 1.000 kr. delelige beløb.
B.
Efter kontantomregningen afrundes ejendomsværdien efter følgende  

 regler:
 Såfremt ejendomsværdien efter kontantomregningen udgør:
 - mere end 1 mill. kr. rundes nedad til nærmeste med 50.000 kr. delelige  

 beløb.
 - mere end 100.000 kr. men mindre end 1 mill. kr. rundes nedad til  

 nærmeste med 10.000 kr. delelige beløb.
 - mindre end 100.000 kr. rundes nedad til nærmeste med 1.000 kr. delelige  

 beløb.
C.
Hvis ejendomsværdien inden afrundingen udgør mindre end 110% af  

 grundværdien afrundes dog efter såvel årsreguleringen som kontantomregningen  

 til nærmeste med 100 kr. delelige beløb uanset ejendomsværdiens størrelse.
2. Øvrige ansættelser og fordelinger Alle andre ansættelser samt fordelingerne efter § 33 afrundes efter såvel  

 årsreguleringen som kontantomregningen til nærmeste med 100 kr. delelige  

 beløb.
 3. Procentsatser til årsregulering og kontantomregning  

 af visse fordelinger.
 De procentsatser, der benyttes ved årsreguleringen og kontantomregningen  

 af visse fordelinger, jfr. cirkulærets punkt 16 og 21, afrundes til nærmeste  

 tiendedel procent efter sædvanlige afrundingsregler.
Bilag 5 Eksempel på beregning af omregningsfaktorerne, herunder angivelse af de  

 anvendte pantebrevskurser Omregningsfaktorerne er for de enkelte ejendomsgrupper beregnet som  

 kursværdien af de prioriteter, der indgår i købesummerne.
 Ved beregningen er anvendt den gennemsnitlige prioritering for de solgte  

 ejendomme i 2. halvår 1981.
 Kursfastsættelsen er foretaget på grundlag af kursniveauet pr. 1. april  

 1982. For sælgerpantebrevene er kursen gradueret efter ejendomstype og efter  

 pantebrevets sikkerhedsplacering.
 Eksempelvis er omregningsfaktoren for enfamiliehuse beliggende i  

 skyldkredsen for København og Frederiksberg beregnet på følgende måde:
Bilag 6 Vejledning om anvendelse af benyttelseskoder Kode 00: Undtaget fra vurdering.
 Koden omfatter alle ejendomme, der i deres helhed er undtaget fra  

 vurdering i henhold til vurderingslovens § 7.
 Kode 01: Beboelse.
Koden omfatter ejendomme, der kun benyttes til beboelse og tillige  

 ejendomme, som foruden boliglokaler omfatter enkelte lokaler med  

 erhvervsmæssig benyttelse.
Dette gælder ejendomme, hvor erhvervet kan udøves,  

 uden at ejendommens karakter af beboelsesejendom ændres, f.eks. villaer, hvor  

 enkelte lokaler benyttes til læge- eller dyrlægekonsultation,  

 ejendomsmæglervirksomhed, mindre pensionater o.l., eller udlejningsejendomme,  

 hvor udlejning til andet end beboelse spiller en helt underordnet rolle,  

 f.eks. udleje af enkelte kælderlokaler og garager eller benyttelse af enkelte  

 værelser til damefrisørsalon og lignende.
Vedrørende afgrænsningen mellem  

 beboelse og små landbrugsejendomme henvises til bemærkningerne under kode 05.
 Kode 02: Beboelse og forretning.
Herunder anføres ejendomme, der foruden en eller flere  

 beboelseslejligheder rummer egentlig forretningsvirksomhed.
Hvad der forstås  

 ved forretningsvirksomhed er beskrevet under kode 03. Hvis der i en større  

 ejendom kun findes en enkelt lejlighed, der benyttes af en funktionær med den  

 opgave at føre tilsyn med ejendommens drift, henføres ejendommen dog til kode  

 03, f.eks. en portnerbolig, vicevært- eller varmemesterbolig i en større  

 forretningsejendom.
 Kode 03: Ren forretning.
 Under koden anføres ejendomme, der kun indeholder forretningslokaler.  

 Koden anvendes dog også, selv om ejendommen indeholder bolig for portner,  

 vicevært, varmemester eller lignende, jfr. kode 02.
Betegnelsen "forretning" omfatter først og fremmest butikker og  

 kontorer af forskellig art, men også hoteller, restaurationer, biografer,  

 større pensionater, bank- og sparekasselokaler; endvidere  

 håndværksvirksomheder og værksteder, der ikke har karakter af  

 fabriksvirksomhed (se under kode 04), læge- eller tandlægekonsultation,  

 klinikker af forskellig art, frisørsaloner o.lign. samt autoservicestationer.  

 Opregningen er ikke udtømmende.
Særligt bemærkes, at selvstændige garageanlæg  

 ikke henregnes til ren forretning, men kodes med 13.
 Kode 04: Fabrik og lager.
Som "fabrikker" betegnes ikke blot egentlige  

 industrivirksomheder, herunder mejerier, slagterier, sukkerfabrikker,  

 teglværker o.lign. men også større værksteder, som det ikke findes naturligt  

 at betragte som håndværksvirksomheder.
Koden omfatter også gas-, el-, vand-  

 og varmeværker, der tilhører private eller koncessionerede selskaber, og som  

 drives med salg til en større kreds af forbrugere for øje.
Mindre værker, som  

 drives på interessentskabs- eller andelsbasis, alene med det formål at  

 forsyne interessenterne eller andelshaverne, betegnes med kode 13.  

 Afgrænsningen mellem på den ene side håndværksvirksomheder, der kodes med 02  

 (beboelse og forretning) eller 03 (ren forretning), og på den anden side  

 virksomheder, der må betegnes som fabrikker og kodes med 04, kan i visse  

 tilfælde være vanskelig.
Vejledende vil være ejendommens karakter og  

 størrelse, samt om den er beliggende i et forretningskvarter eller  

 industrikvarter.
I hovedstaden og nogle af provinsbyerne findes en del ejendomme med  

 lejligheder og/eller butikker til gaden og fabrikslokaler og/eller større  

 værksteder på bagarealet.
Hvis det skønnes, at hovedparten af sådanne  

 ejendommes samlede lejeværdi (indbefattet lejeværdien af lokaler, som ejeren  

 selv benytter) hidrører fra bolig- og/eller butikslokalerne, kodes de med 02  

 eller 03. I modsat fald kodes de med 04.
Under lager medregnes kun selvstændige lageranlæg.
Lagerlokaler i  

 forbindelse med forretninger som foran defineret går således ind under  

 forretning.
 Kode 05: Landbrug, bebygget.
Under koden henregnes landbrugsmæssigt benyttede, bebyggede ejendomme, som  

 har et areal på mindst 0,55 ha.
Det afgørende er ejendommens benyttelse, og  

 det er uden betydning, om ejeren har sit hovederhverv på ejendommen eller  

 andetsteds.
Det er ligeledes uden betydning, om ejendommen er noteret i  

 matriklen som landbrug.
 I en del tilfælde kan beboelsen på mindre landbrugsejendomme udgøre en så  

 dominerende del af værdien, at ejendommen bør kodes som beboelse 01.  

 Ejendomme, hvor beboelses- og landbrugselementet er betydningsmæssigt  

 sideordnede, dvs. ejendomme, der traditionelt betegnes som "beboelse med  

 tilknyttet landbrug", anføres under kode 01, hvis grundarealet udgør  

 mellem 0,55 og 2 ha, og under kode 13, hvis grundarealet er på 2 ha eller  

 derover.
 Hvis det på ejendommen foruden landbrug drives anden virksomhed af  

 væsentlig betydning, må der skønnes over, om ejendommen skal kodes som  

 landbrug eller henføres til koden for den pågældende virksomhed, eventuelt om  

 den skal henføres til kode 13.
 Kode 06: Særskilt vurderet skov og plantage.
Koden omfatter kun særskilt vurderede skove og plantager, incl. de under  

 skoven vurderede tjenesteboliger.
Ejendomme, der omfatter dels landbrug, dels  

 skovbrug, kodes med 05, medmindre landbruget er af uvæsentligt omfang.
 Kode 07: Frugtplantage, gartneri, planteskole.
Koden benyttes kun i de tilfælde, hvor frugtavls-, gartneri- eller  

 planteskolevirksomheden er det til ejendommen knyttede hovederhverv.
Drives  

 virksomheden som bierhverv på en landbrugsejendom, kodes ejendommen som  

 landbrug (kode 05).
 Kode 08: Sommerhus.
Som sommerhuse betragtes alle ejendomme, der efter deres almindelige  

 karakter er beregnet til sommerbeboelse og kun hertil.
Såfremt sådanne  

 ejendomme, f.eks. mindre træhuse, benyttes til helårsbeboelse, går de således  

 alligevel ind under sommerhuse og ikke ind under beboelse.
Beliggenheden i  

 eller uden for sommerhusområde vil kunne være vejledende for, om ejendommen  

 skal betragtes som beboelse eller sommerhus.
 Ved afgørelsen af, om såkaldte "bondehuse", der helt eller  

 overvejende benyttes som sommerhuse, skal kodes med 01 eller 08, må hensyn  

 navnlig tages til beliggenheden. "Bondehuse" i egentlige  

 sommerhusområder kodes således med 08, medmindre særlige forhold, såsom  

 altovervejende benyttelse af huset til helårsbeboelse, taler for at anvende  

 koden 01.
 Særligt bemærkes, at sommerhuse på lejet grund skal opføres med kode 18.
 Kode 09: Ubebygget areal.
 Med denne kode betegnes alle ubebyggede arealer undtagen ubebyggede  

 landbrugslodder m.v. (jfr. kode 17). Dette gælder uden hensyn til  

 ejerforhold, arealstørrelse, beliggenhed eller grundværdistørrelse.
 Som ubebyggede arealer betragtes også arealer med en forskelsværdi indtil  

 10 pct. af grundværdien, hidrørende fra havehuse, skure, bevoksning m.v.
 Hvis der på arealet findes bebyggelse, der er vurderet særskilt som hus på  

 fremmed grund, kodes grunden dog med 13.
 Kode 10: Visse bebyggede statsejendomme.
Koden omfatter statens institutionsejendomme, såsom skoler og andre  

 undervisningsinstitutioner, hospitaler, museer, sociale institutioner,  

 kaserner og administrationsbygninger.
Ejendomme, der benyttes til beboelse,  

 forretning, fabrik og lager, landbrug, gartneri m.v. samt ubebyggede arealer  

 kodes, uanset at de tilhører staten, på sædvanlig måde efter benyttelse (kode  

 01, 02, 03, 04, 05, 06, 07, 09 eller 17). Præstegårde er normalt ikke  

 statsejendom.
 Kode 11: Kommunal beboelses- og forretningsejendom.
 Hertil henregnes de kommunerne tilhørende ejendomme, som ville have været  

 omfattet af kodenumrene 01-03, hvis de havde været i privat eje.
 Kode 12: Visse bebyggede kommunale ejendomme i øvrigt.
Med kode 12 kodes ejendomme, der er led i kommunal erhvervsvirksomhed,  

 såsom kommunale gas-, el-, vand- og varmeværker og ejendomme, der indgår i  

 kommunale trafikanlæg.
Koden omfatter endvidere kommunale  

 institutionsejendomme, såsom skoler, hospitaler, alderdomshjem, børnehaver,  

 sportsanlæg, biblioteker, museer, rådhuse og andre administrationsbygninger  

 m.v.
Kommunale folkepensionistboliger kodes med 12, såfremt de har karakter  

 af plejehjem, stiftelser eller lignende.
Tjener de som normale boligejendomme  

 for folkepensionister kodes de med 11.
 Kommunale land-, skov- og havebrugsejendomme og ubebyggede arealer samt  

 kommunale beboelses- og forretningsejendomme henføres til de kodebetegnelser,  

 hvor de efter deres benyttelse hører hjemme (kodenumrene 05, 06, 07, 09, 11  

 og 17).
 Kode 13: "Andre vurderinger".
Koden omfatter alle ejendomme, der ikke med rimelighed kan henføres til en  

 af de øvrige koder.
Herunder hører private ejendomme, der skønnes at have  

 mulighed for at opnå fritagelse for kommunal grundskyld efter § 8, stk. 1, i  

 den kommunale ejendomsskattelov.
Eksempelvis kan nævnes private skoler,  

 museer, biblioteker, forsamlingshuse, sportsanlæg og private plejehjem.  

 Endvidere kan nævnes visse erhvervsejendomme af speciel karakter såsom  

 fjernvarmeværker, dambrug, pelsdyrfarme, hønserier, garageanlæg,  

 andelsfrysebokse, grusgrave med bygninger, transformeranlæg,  

 vurderingspligtige havneejendomme samt stiftelser, selvstændigt vurderede  

 hovedbygninger, søarealer, sommerlejre og campingpladser.
 Til kode 13 henføres endvidere arealer, på hvilke der findes bygning på  

 fremmed grund.
 Kode 14: Ejendom vurderet til 0.
 Under denne kode medtages ejendomme, som ikke er undtaget fra vurdering,  

 men som er vurderet til 0, f.eks. særskilt matrikulerede private fællesveje  

 og arealer, der er sikret udlagt til fælles benyttelse for ejerne af en række  

 angivne ejendomme (fællesarealer til rækkehusbebyggelser og fælles  

 strandarealer), se Vurderingsvejledningen side 91.
 Kode 15: Ejendom under opførelse.
Koden anvendes i alle tilfælde, hvor en ejendom som helhed ikke er nær sin  

 fuldførelse, derimod ikke i tilfælde, hvor der er tale om ufuldførte ny-  

 eller tilbygninger, der tjener til udvidelse eller supplering af tidligere  

 eksisterende bygninger på ejendommen.
Er ejendommen i forvejen - ved en  

 forudgående omvurdering - henført til kode 15, bør det nøje undersøges, om  

 opførelsen nu er skredet så vidt frem, at ejendomme bør gives en anden  

 kodebetegnelse, og i bekræftende fald hvilken.
 Kode 16: Udgået ejendom eller ubrugt nr.
 Koden omfatter ejendomme, der nu udgår som selvstændige ejendomme, samt i  

 øvrigt ubrugte numre.
 Kode 17: Ubebyggede landbrugslodder m.v.
Til koden henføres arealer over 2.000 kvm , såfremt de tjener et  

 landbrugsmæssigt eller lignende erhvervsmæssigt formål.
Som eksempler på  

 arealer af denne art nævnes ager, eng, græsningsjord (marsk), natur- og  

 jagtarealer, planteskolearealer, arealer med forekomster af grus, ler, kridt  

 m.v.
Til koden henføres også hede-, klit og mosearealer samt strandarealer,  

 uanset om de finder egentlig erhvervsmæssig anvendelse.
 Kode 18: Sommerhuse på fremmed grund.
 Den under kode 08 anførte vejeldning for, hvilke ejendomme der skal kodes  

 som sommerhuse, gælder også for afgrænsningen af den foreliggende type  

 ejendomme.
 Kode 19: Andre bygninger på fremmed grund.
 Koden omfatter alle bygninger på fremmed grund med undtagelse af de under  

 kode 18 anførte bygninger samt moderejendomme for ejerlejligheder, der uanset  

 om de ligger på fremmed grund skal kodes med 20.
 Kode 20: Moderejendom for ejerlejligheder.
 Herunder anføres en moderejendom til ejerlejligheder, uanset om den er  

 beliggende på fremmed grund.
 Kode 21, 22, 23, 24 og 25: Ejerlejligheder:
Under disse koder anføres samtlige ejerlejligheder.
Med hensyn til  

 afgrænsning af koderne 21-24 henvises til bemærkningerne angående koderne  

 01-04, hvis anvendelsesområder overføres til ejerlejligheder.
Kode 25  

 omfatter alle øvrige ejerlejligheder.
 Ingen.
