Almindelige bestemmelser Bemærkninger til de enkelte bestemmelser OVERENSKOMST BILAG Ansættelsesbrev Lønoversigt 1. Finansministeriet og Foreningen af Speciallæger har  

 indgået vedlagte overenskomst af ............., der træder i stedet for overenskomsten af 7. april 1986.
 Ændringer i forhold til de hidtidige bestemmelser er markeret med streger  

 i margenen.
Finansministeriet og Foreningen af Speciallæger har i tilslutning til  

 overenskomsten indgået et protokollat, som udsendes særskilt.
Dette  

 protokollat supplerer overenskomsten.
Almindelige bemærkninger 2. Hvor intet andet er nævnt, er tillæg i cirkulæret  

 og i overenskomsten anført med de pr. 1. oktober 1984 gældende grundbeløb.
 3. Vedrørende opslag af stillinger henvises til kap.  

 17, pkt. 35, i Den Personaleadministrative Vejledning.
 Det henstilles til styrelserne, at der ved opslag af stillingerne gives en  

 nærmere beskrivelse af det til stillingen knyttede arbejds- og ansvarsområde  

 i tilfælde, hvor stillingsbetegnelsen i sig selv ikke giver tilstrækkelig  

 oplysning herom.
4. Det henstilles til styrelserne, at der i  

 forbindelse med en ansættelse i henhold til denne overenskomst gives hurtig meddelelse herom til vedkommende organisation.
 5. Kan en ansat i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselsorlov, og skønner styrelsen, at fraværet vil give anledning til  

 merarbejde af betydeligt omfang, henstilles det til styrelsen at overveje at  

 ansætte vikar fremfor at yde godtgørelse for merarbejde i henhold til  

 merarbejdsaftalen.
6. Det henstilles til styrelserne, at drøftes mellem vedkommende virksomhed/institution og repræsentanter for de  

 berørte faglige organisationer, forinden de pågældende foranstaltninger  

 besluttes og iværksættes.
Der henvises tillige til Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner.
 7. Det henstilles til styrelserne, at ansatte, der er  

 blevet afskediget på grund af sygdom, genansættes, når de pågældende på ny er  

 blevet tjenstdygtige, og forholdene i øvrigt tillader det.
8. Universiteternes medlemskab af  

 sygehusoverenskomstens lønfond er ophørt.
De ydelser, der hidtil er blevet  

 udbetalt fra lønfonden, skal nu udredes af universiteterne, jf.  

 overenskomstens § 13, § 19, stk. 7, og § 14.
Bemærkninger til de enkelte bestemmelser Til kap. 1. Overenskomstens område 9. Vedrørende ansættelsesformer for ansættelse i  

 statens tjeneste henvises til den herom udsendte cirkulæreskrivelse nr. 35 af  

 26. februar 1973.
Til kap. 3. Løn lo.
Det hidtidige dyrtidstillæg på 28.o80 kr. årlig er indregnet i  

 grundlønnen, og det uregulerede ikke-pensionsgivende tillæg på 904,80 kr. er  

 indregnet i det ikke-pensionsgivende tillæg.
Til kap. 4. Lønanciennitet 11. For ansatte, der den 1. april 1981 var ansat i  

 henhold til overenskomst af 16. september 1981 med Foreningen af yngre Læger  

 om lægers ansættelse i statens tjeneste, gælder følgende:
 Ansatte, der med virkning fra 1. april 1981 har fået forbedret deres  

 anciennitet i henhold til overenskomstens § 3, stk. 4 eller 5, får denne  

 forbedring medregnet fuldt ud ved senere ansættelse efter overenskomsten, men  

 der kan ikke opnås yderligere anciennitetsforbedring efter stk. 4 og 5.
 Ansatte, der den 1. april 1981 i henhold til overenskomstens § 3, stk. 1,  

 havde over 2 års anciennitet, kan ikke i forbindelse med senere ansættelse få  

 anciennitetsforbedring efter § 3, stk.4 eller 5.
12. For ansatte, der ikke var ansat i henhold til  

 overenskomsten den 1. april 1981, men som har anciennitetsgivende  

 beskæftigelse forud for dette tidspunkt, gælder følgende:
 Ancienniteten opgøres pr. 1. april 1981 i henhold til overenskomstens § 3,  

 stk. 1.
Hvis ancienniteten efter nævnte opgørelse ligger i tidsrummet fra 1. maj  

 1979 eller senere, men før 1. april 1981, finder bestemmelsen i  

 overenskomstens § 3, stk. 4 eller 5, anvendelse.
Anciennitetsforbedring efter  

 stk. 4 og 5 medregnes fuldt ud ved ansættelsen og medregnes ligeledes ved  

 senere ansættelser efter overenskomsten, men der kan ikke ved de senere  

 ansættelser opnås yderligere anciennitetsforbedringer efter stk. 4 og 5.
 Hvis ancienniteten efter nævnte opgørelse pr. 1. april 1981 regnes fra 1.  

 april 1979 eller tidligere, kan der hverken i forbindelse med første eller  

 ved senere ansættelse opnås anciennitetsforbedring efter overenskomstens § 3,  

 stk. 4 eller 5.
Til kap. 6. Pension 13. Der kan mellem en ansat og organisationen eller  

 pensionskassen træffes aftale om tilbageholdelse af et ekstraordinært  

 pensionsbidrag over en nærmere fastsat periode.
Til kap. 7. Udbetaling af løn og indbetaling af pensionsbidrag 14. Til ansatte kan der alene udbetales løn i henhold  

 til overenskomsten med fradrag af eget pensionsbidrag.
Til kap. 8. Tillæg 15. Tillæg i henhold til protokollat af 1. august 1984  

 om ændret stillingsstruktur ved de højere uddannelsesinstitutioner under  

 Undervisningsministeriet til overenskomstansatte lektorer udgør 37.247,50 kr.  

 i årligt grundbeløb (niveau 1. oktober 1984).
Til kap. 9. Konstitution 16. Spørgsmål om ydelse af funktionsvederlag i  

 tilfælde, der ikke er omfattet af overenskomstens § 9 eller af protokollatets  

 bestemmelse om udligningstillæg til lønramme 35, men som vedrører funktion i  

 overenskomststillinger på lønramme 35-niveau eller derover, skal forelægges  

 for Finansministeriet.
Til kap. 10. Arbejdstid 17. For så vidt angår pauser, der medregnes i  

 arbejdstiden, præciseres, at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til kap. 11. Særlige regler om deltidsbeskæftigelse og tidsbegrænset  

 ansættelse 18. Opmærksomheden henledes på Finansministeriets  

 cirkulæreskrivelse af 21. januar 1977, hvorefter anmodninger fra ansatte om  

 tjenestetidsnedsættelse mod tilsvarende lønreduktion bør imødekommes,  

 medmindre vægtige tjenstlige, praktiske, økonomiske eller lignende hensyn  

 taler derimod, jf.
Finansministeriets cirkulære af 25. maj 1978.
19. Det henstilles til styrelserne, når anmodning om  

 tjenestetidsnedsættelse imødekommes, da fortrinsvis at give nedsat  

 tjenestetid uden tidsbegrænsning (indtil videre) eller for en afgrænset  

 periode, jf.
Finansministeriets cirkulære af 2. november 1979 (j.nr. 1.kt.  

 1383/79).
 20. Hvor flere ansatte fremsætter anmodning om  

 tjenestetidsnedsættelse, og hvor styrelsen ikke kan imødekomme dem alle, bør  

 opmærksomheden være henvendt på ansatte, der begrunder anmodningen med  

 pasning af børn eller langvarigt syge nærtstående slægtninge.
Til kap. 15. Graviditet, barsel og adoption 21. Ansatte optjener anciennitet under fravær i  

 henhold til overenskomstens § 18. Ansatte optjener ret til ferie i den  

 periode, hvor der ydes løn under fraværet.
 22. Retten for den ansatte til fuld løn i indtil 14  

 uger under adoptionsorlov har virkning for orlovsperioder eller dele deraf,  

 der ligger efter 1. april 1987. Adoptanter, der er i en løbende  

 orlovsperiode, får løn for den del af 14-ugers perioden, der falder efter den  

 1. april 1987. Lønnen træder i det nævnte tidsrum i stedet for dagpenge i  

 henhold til dagpengeloven.
Til kap. 16. Tjenestefrihed 23. Bestemmelser om tjenestefrihed for deltagelse i  

 kursus eller anden form for efteruddannelse findes i Ministeriet for Statens  

 Lønnings- og Pensionsvæsens cirkulære af 23. juni 1971 (j.nr. 1.L. 232/71).
24. Bestemmelser om frihed til varetagelse af  

 borgerligt ombud er fastsat i Finansministeriets bekendtgørelse nr. 536 af  

 25. november 1985, jf.
Finansministeriets cirkulære af 25. november 1985.
 25. Finansministeriet henstiller, at der vises  

 imødekommenhed over for ansøgninger om tjenestefrihed uden løn til ansatte,  

 hvis ægtefælle eller samlever rejser til udlandet i forbindelse med  

 systemeksport el.lign.
Til kap. 18. Afskedigelse 26. Det henstilles, at meddelelse til organisationen  

 om opsigelse så vidt muligt fremsendes samtidig med, at opsigelsen meddeles  

 til den ansatte.
Meddelelse til organisationen skal gives, selv om den  

 ansatte har fremsat anmodning om, at en sådan meddelelse ikke gives.  

 Meddelelse til vedkommende tillidsrepræsentant kan ikke træde i stedet for  

 meddelelse til organisationen.
Til kap. 19. Befordringsgodtgørelse samt time- og dagpenge 27. Finansministeriet har intet at indvende imod, at  

 ansatte i ledende stillinger, som i den anledning oppebærer tillæg efter  

 overenskomstens § 8, stk. 1, med et grundbeløb på 43.021,91 kr. eller  

 derover, for så vidt angår time- og dagpenge ved indenlandske tjenesterejser  

 henføres under sats A, selv om de ikke er indplaceret på lo. anciennitetstrin  

 eller derover.
 28. For så vidt angår flyrejser på oversøiske ruter  

 har Finansministeriet intet at indvende imod, at billetudgiften til 1.  

 businessclass eller tilsvarende godtgøres for ansatte i ledende stillinger,  

 som i den anledning oppebærer tillæg efter overenskomstens § 8, stk. 1, med  

 et grundbeløb på 43.021,91 kr. eller derover, selv om de ikke er indplaceret  

 på 10. anciennitetstrin eller derover.
Ikrafttræden 29. Cirkulæret har virkning fra 1. april 1987 og  

 træder i stedet for cirkulæreskrivelse af 6. juni 1986 (LP.nr. 114/86) om  

 overenskomst vedrørende læger ansat som lektorer ved visse højere  

 læreanstalter under Undervisningsministeriet.
Finansministeriet Lønnings- og Pensionsdepartementet P.
M.
V.
E.
B.
Peter Muschinsky OVERENSKOMST Kapitel 1. Overenskomstens område § 1.  Læger, der ansættes som lektorer ved  

 universiteter og højere læreanstalter, som er omfattet af protokollat af 1.  

 august 1984 om ændret stillingsstruktur ved de højere  

 uddannelsesinstitutioner under Undervisningsministeriet, og uden at  

 ansættelse sker som tjenestemand, aflønnes i overensstemmelse med de i denne  

 overenskomst indeholdte regler.
 Stk. 2.  Overenskomsten omfatter ikke læger ansat i  

 stillinger med anden stillingsbetegnelse end lektor ved samme institutioner.
 Stk. 3.  Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder og andre, der oppebærer understøttelse eller  

 egenpension fra en pensionsordning, hvortil det offentlige har ydet bidrag,  

 samt personer, der er fyldt 70 år, er ikke omfattet af overenskomsten.
Kapitel 2. Ansættelsesbrev § 2.  Med det ansættelsesbrev, der indgår som bilag 1  

 til denne overenskomst, og hvori tiltrædelsesdatoen for vedkommende stilling  

 angives, udleveres et eksemplar af denne overenskomst.
Kapitel 3. Løn § 3.  Den normale pensionsgivende grundløn udgør i  

 forhold til pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
 Stk. 3.  Læger, der ansættes som lektorvikar ved de i §  

 1, stk. 1, nævnte institutioner, oppebærer samme løn som lektorer i faste  

 stillinger.
Kapitel 4. Lønanciennitet § 4.  Ancienniteten regnes normalt efter  

 kandidatalder, hvorved forstås det antal år den pågældende efter bestået  

 eksamen har været beskæftiget med arbejde betinget af den pågældendes  

 uddannelse i eller uden for statens tjeneste, herunder eventuel  

 værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
Stk. 2.  Hvor forholdene taler derfor, kan der mellem  

 overenskomstens parter træffes aftale om fastsættelse af anciennitet efter  

 andre regler.
Styrelsen kan dog i ganske særlige tilfælde begrænse  

 lønancienniteten til 14. anciennitetstrin uden forudgående aftale mellem  

 overenskomstens parter.
Varsel med frist som ved opsigelse skal i så fald  

 være afgivet til den ansatte, organisationen og Finansministeriet til det  

 tidspunkt, da den pågældende opnår nævnte anciennitet.
Stk. 3.  Hvis organisationen finder, at en varslet  

 anciennitetsbegrænsning efter stk. 2 er foretaget med urette, kan den efter  

 forhandling med styrelsen om sagen og inden for en frist af 3 måneder efter  

 varslets afgivelse kræve sagen indbragt for det i § 27 omtalte nævn.
Nævnet  

 afsiger motiveret kendelse.
Det kan ved kendelsen pålægges styrelsen at  

 annullere begrænsningen.
I øvrigt finder reglerne i § 27, stk. 1-3,  

 anvendelse.
 Stk. 4.  Ancienniteten for kandidater, hvis anciennitet  

 i henhold til stk. 1 regnes fra 1. maj 1979 eller senere, men før 1. maj  

 1980, ændres, således at den regnes fra 1. april 1979.
 Stk. 5.  Ancienniteten for kandidater, hvis anciennitet  

 i henhold til stk. 1 regnes fra 1. maj 1980 eller senere, men før 1. april  

 1981, ændres, således at den regnes fra 1. april 1980.
 Stk. 6.  Ancienniteten for kandidater, hvis anciennitet  

 i henhold til stk. 1 regnes fra 1. april 1981 eller senere, forhøjes på det  

 tidspunkt, hvor de opnår 1 års anciennitet, med 1 år.
Kapitel 5. Procentregulering § 5.  Den samlede faste løn i henhold til denne  

 overenskomst m.v. forhøjes pr. 1. april 1987 med 8,5435 pct. og pr. 1. april  

 1988 med yderligere 2,4857 pct.
 Stk. 2.  Pr. 1. april i årene 1987, 1988, 1989 og 1990  

 foretages desuden eventuel ekstraordinær lønregulering af den aktuelle løn i  

 overensstemmelse med de for tjenestemænd gældende regler.
Kapitel 6. Pension § 6.  Som bidrag til den ansattes pensionering betaler  

 styrelsen indtil udgangen af den måned, hvori den pågældende fylder 70 år, 10  

 pct. af grundlønnen og procentregulering heraf.
Endvidere tilbageholder  

 styrelsen indtil samme tidspunkt i den ansattes løn et beløb på 5 pct. af de  

 samme løndele.
 Stk. 2.  Tilsvarende bestemmelser gælder for tillæg  

 efter overenskomstens § 8, stk. 1, på 43.021,91 kr. årlig i grundbeløb eller  

 højere.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til understøttelse fra staten på grundlag af  

 ansættelsen.
Kapitel 7. Udbetaling af løn og indbetaling af pensionsbidrag § 7.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til Lægernes Pensionskasse, bilagt fortegnelse over  

 de pågældende læger med angivelse af navn, stilling, løntrin og tidsrummet,  

 som præmiebeløbet svarer til.
Kapitel 8. Tillæg § 8.  Ved ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger m.v., træffes der mellem  

 Finansministeriet og organisationen speciel aftale om tillæg til lønnen og  

 eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde  

 afnyansættelser og om ydelse af nye tillæg eller forhøjelse af bestående  

 tillæg i tilfælde af, at der sker væsentlige ændringer i den pågældendes  

 stilling.
 Stk. 3.  Anmodning om ydelse af tillæg i forbindelse med  

 nyansættelse skal være indgivet til Finansministeriet senest 1/2 år efter  

 ansættelsen.
Kapitel 9. Konstitution i tjenestemandsstilling § 9.  Til en overenskomstansat, der med henblik på  

 eventuel senere tjenestemandsansættelse konstitueres på overenskomstvilkår,  

 ydes der ud over den overenskomstmæssige løn et ikke-pensionsgivende tillæg,  

 der beregnes som forskellen mellem den løn incl. generelt og særligt tillæg,  

 han ville opnå ved ansættelse som tjenestemand på prøve, og den skalaløn, der  

 tilkommer ham i henhold til overenskomsten, incl. eventuelle tillæg, men med  

 fradrag afeget ordinært pensionsbidrag.
 Under en sådan konstitution kan der ydes tjenestefrihed uden løn i indtil  

 1 år fra den hidtidige stilling, uanset om konstitutionen finder sted i anden  

 styrelse.
 Den overenskomstansatte kan dog vælge straks at lade sig ansætte som  

 tjenestemand på prøve.
 Stk. 2.  Såfremt en overenskomstansat konstitueres i en  

 chefstilling i lønramme 36 eller højere lønramme, og såfremt denne  

 konstitution varer over 15 dage i sammenhæng, ydes der for hele perioden et  

 ikke-pensionsgivende tillæg, der beregnes som forskellen mellem den løn incl.  

 generelt og særligt tillæg, vedkommende ville opnå ved udnævnelse i  

 chefstillingen, og den skalaløn, der tilkommer vedkommende i henhold til  

 overenskomsten, incl. eventuelle tillæg, men med fradrag af eget ordinært  

 pensionsbidrag.
Er varetagelsen af den højere stilling udelukkende begrundet i  

 feriefravær, jf. cirkulære af 25. juni 1985 om de for statens tjenestemænd  

 gældende ferieregler samt § 13, stk. 3, i aftale af 4. juni 1981 om de for  

 statens tjenestemænd gældende arbejdstidsregler m.m., indtræder retten til  

 betaling først, når den overenskomstansatte har udført en sådan midlertidig  

 tjeneste i 22 dage i sammenhæng.
 I øvrigt følges de for statens tjenestemænd gældende regler vedrørende  

 ydelse af funktionsvederlag.
 Kapitel 10. Arbejdstid m.v.
 § 10.  Lønnen i § 3 forudsætter fuldtidsbeskæftigelse  

 svarende til normalt 39 timer (fra 1. september 1988 38 timer og fra 1.  

 september 1990 37 timer) ugentlig.
Kapitel 11. Særlige regler om deltidsbeskæftigelse § 11.  Ved nyansættelse på deltid under 21  

 arbejdstimer (løntimer) pr. uge træffes forud aftale mellem styrelsen og  

 organisationen.
 Stk. 2.  Ved ansættelse på deltid med mindre end 15  

 arbejdstimer (løntimer) pr. uge træffes forud aftale mellem styrelsen og  

 organisationen.
 Ved ansættelse på deltid med 15-20 arbejdstimer pr. uge sker efterfølgende  

 underretning fra styrelsen til organisationen.
 Ved ansættelse på deltid med mindst 21 arbejdstimer pr. uge forholdes som  

 ved fuldtidsansættelse.
 Stk. 3.  Ved ansættelse på deltid ydes løn i forhold til  

 den nedsatte tjenestetid.
 Stk. 4.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte tjenestetid.
 Ved ansættelse på deltid med mindst 15 arbejdstimer pr. uge optjenes fuld  

 anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 eller mere pr. uge.
 Såfremt en ansat har mere end een deltidsansættelse, kan de ugentlige  

 timetal sammenlægges til brug ved beregning af ancienniteten.
 Relevant timelønsbeskæftigelse, der udgør mindst 8 arbejdstimer pr. uge,  

 medregnes, såfremt den timelønnede beskæftigelse har (haft) en sammenhængende  

 varighed af 3 måneder.
 Kap. 12. Opsigelsesvarsel, løn under sygdom, militærtjeneste m.v.
§ 12.  Funktionærlovens regler om opsigelsesvarsel  

 finder anvendelse for ansatte efter denne overenskomst.
Om opsigelse i  

 sygdomstilfælde, se dog § 13 og under aftjening af værnepligt § 14.
 § 13.  Styrelsen yder løn under sygdom efter  

 tilsvarende regler som fastsat i den til enhver tid gældende overenskomst  

 vedrørende underordnede sygehuslæger.
 § 14.  Læger omfattes af de for tjenestemænd gældende  

 regler under aftjening af værnepligt, herunder genindkaldelse.
 Stk. 2.  Under genindkaldelse, jf. stk. 1, indbetaler  

 styrelsen normalt pensionsbidrag til pensionskassen i samme tidsrum, som løn  

 oppebæres fra styrelsen.
 Stk. 3.  Lægerne har ret og pligt til efter endt  

 aftjening af værnepligt at fortsætte tjenesten i den eventuelt tilbageværende  

 del af ansættelsestiden ved styrelsen, medmindre de senest 1 måned før  

 værnepligtstjenestens ophør meddeler styrelsen, at de ikke ønsker at  

 fortsætte.
Kapitel 13. Anden beskæftigelse § 15.  Såfremt beskæftigelse uden for styrelsen  

 skønnes at have taget et større omfang, end hensynet til arbejdet der  

 tillader, og virksomheden ikke efter henstilling begrænses i tilstrækkeligt  

 omfang, kan styrelsen opsige lægen med det i § 12 angivne varsel.
Kapitel 14. Ferie § 16.  Ansatte i henhold til denne overenskomst er  

 omfattet af ferieloven.
 Stk. 2.  Til ansatte, der holder ferie med løn, ydes en  

 særlig feriegodtgørelse på 1 1/2 pct., der træder i stedet for ferietillæg  

 efter ferielovens § 14, stk. 1.
Stk. 3.  Særlig feriegodtgørelse beregnes af samtlige de  

 i optjeningsåret oppebårne indkomstskattepligtige beløb for tjenstligt  

 arbejde (d.v.s. med fradrag af eget ordinært pensionsbidrag) og af den  

 ansattes eget bidrag til Arbejdsmarkedets Tillægspension og  

 Arbejdsmarkedsuddannelsesfonden.
Der bortses dog fra udbetalt  

 feriegodtgørelse.
 Stk. 4.  Til deltidsansatte, der i optjeningsåret har  

 udført tjeneste ud over den faste nedsatte arbejdstid, men inden for den  

 normale 39-timers (fra 1. september 1988 38-timers og fra 1. september 1990  

 37-timers) arbejdsuge, ydes for sådan tjeneste feriegodtgørelse med 12 1/2  

 pct.
Kapitel 15. Graviditet, barsel og adoption Underretningspligt § 17.  Med henblik på styrelsens tilrettelæggelse  

 afarbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselsorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
Fravær § 18.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselsorlov m.v.
En kvindelig ansat har dog altid ret til fravær fra  

 arbejdet på grund af graviditet og barsel fra det tidspunkt, hvor der skønnes  

 at være 8 uger til fødslen.
Løn § 19.  En kvindelig ansat har under fravær fra  

 arbejdet på grund af graviditet og barsel ret til sædvanlig løn fra det  

 tidspunkt, hvor der skønnes at være 8 uger til fødslen, og i indtil 14 uger i  

 alt.
Stk. 2.  En ansat har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at den ansatte i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselsorlov og  

 dagpengeloven.
 Styrelsen indbetaler 10 pct. af den hidtidige løn i pensionsbidrag for den  

 del af den lovbestemte barsels- og adoptionsorlov, der ligger uden for  

 lønperioden, mod at den ansatte selv indbetaler 5 pct. i pensionsbidrag af  

 den samme løn.
 Stk. 3.  En ansat, der i forbindelse med barnets ophold  

 på sygehus genoptager tjenesten inden den i stk. 1 og 2 omtalte 14-ugers  

 periodes udløb, har i tilknytning til barnets udskrivelse ret til fravær med  

 sædvanlig løn i den del af perioden, der var tilbage ved genoptagelsen af  

 tjenesten, såfremt udskrivelsen finder sted inden 6 måneder fra fødslen/  

 barnets modtagelse.
Stk. 4.  Fravær inden for det tidsrum, i hvilket den  

 ansatte er berettiget til sædvanlig løn, betragtes ikke som sygdomsforfald,  

 medmindre det godtgøres ved lægeattest, at arbejdsudygtigheden har anden  

 årsag end graviditet eller barsel.
Sygdomsforfald kan ikke bevirke, at  

 fraværsperioden med ret til løn løber længere end til 14 uger efter fødslen.
 Stk. 5.  Fravær uden for det tidsrum, i hvilket den  

 ansatte er berettiget til fravær med sædvanlig løn eller har barselsorlov med  

 dagpenge, betragtes som sygdomsforfald og noteres i overensstemmelse med de  

 herom gældende regler.
 Stk. 6.  Lægeattester, der forlanges i henhold til stk.  

 4, betales af den ansatte.
 Stk. 7.  I tilfælde, hvor lægens ansættelse ophører  

 inden for en periode af 3 måneder før og indtil 3 måneder efter fødslen, ydes  

 løn, således at lægen samlet oppebærer løn i samme omfang som angivet i stk.  

 1, såfremt lægen inden for de sidste 6 måneder før stillingens ophør har haft  

 ansættelser med mindre end 1 måneds afbrydelse mellem stillinger og/ eller  

 vikariater.
Kapitel 16. Tjenestefrihed § 20.  Der tilkommer de ansatte fridage efter de for  

 tjenestemænd gældende regler.
 § 21.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed med hel eller delvis løn og  

 eventuelt pensionsbidrag kan gives, når Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 22.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn, i de  

 tilfælde, hvor tjenestefrihed ville kunne medregnes i pensionsalderen for  

 tjenestemænd.
§ 23.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Ordningen kan for den enkelte inddrages ved  

 misbrug.
Kapitel 17. Efterløn § 24.  Ved dødsfald ydes efterløn i henhold til  

 reglerne i funktionærloven.
Ved beregning af efterløn betragtes lægens  

 samlede kontinuerlige ansættelsestid ved sygehuse og staten i øvrigt som een  

 ansættelse.
Kapitel 18. Afskedigelse § 25.  Det påhviler styrelsen skriftligt at meddele  

 enhver opsigelse til den ansatte og organisationen.
Denne meddelelse skal  

 indeholde begrundelse for opsigelsen.
 § 26.  Skønner organisationen, at en afskedigelse afen  

 efter nærværende overenskomst ansat ikke kan anses for rimeligt begrundet i  

 pågældendes eller styrelsens forhold, kan den inden for en frist af 1 måned  

 efter opsigelsen kræve spørgsmålet forhandlet med styrelsen.
§ 27.  Opnås der ikke enighed ved forhandling, kan  

 spørgsmålet inden for en frist af 1 måned efter forhandlingen af  

 organisationen kræves gjort til genstand for behandling i et i denne  

 anledning nedsat nævn, der består af en repræsentant valgt af hver af  

 parterne samt en af Højesterets præsident blandt rettens dommere udpeget  

 formand.
Nævnet fastsætter selv sin forretningsorden.
For nævnet kan  

 foretages afhøring af parter og vidner.
Stk. 2.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne opsigelse ikke er  

 rimeligt begrundet i den pågældendes eller styrelsens forhold, kan det  

 pålægges styrelsen at afbøde virkningerne af opsigelsen.
Det kan herved  

 pålægges styrelsen, såfremt den pågældende og styrelsen ikke begge ønsker  

 ansættelsesforholdet opretholdt, da at betale den pågældende en erstatning,  

 hvis størrelse fastsættes afnævnet og skal være afhængig af sagens  

 omstændigheder og pågældendes anciennitet ved styrelsen.
 Stk. 3.  Nævnets omkostninger i forbindelse med sagen  

 fastsættes af nævnet og fordeles mellem parterne eller pålægges den tabende  

 part.
 Stk. 4.  Bestemmelsen om afskedigelsessagens eventuelle  

 indbringelse for foranstående nævn finder ikke anvendelse ved opsigelse af en  

 ansat, som ikke har været uafbrudt beskæftiget i statens tjeneste eller  

 sygehusvæsenet i mindst 1 år før afskedigelsen, eller ved opsigelse af en  

 ansat, med hvem der er truffet aftale om, at arbejdet er af rent midlertidig  

 karakter, og arbejdsforholdet ikke vedvarer ud over 2 år.
Kapitel 19. Befordringsgodtgørelse samt time- og dagpenge § 28.  Ansatte har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Indtil 1. april 1988 får ansatte på 1.-9. anciennitetstrin time- og dagpenge på  

 indenlandske tjenesterejser efter sats B og øvrige ansatte efter sats A.
 Stk. 2.  Tjenestemændenes regler for benyttelse af  

 befordringsklasse m.v. på tjenesterejser gælder for overenskomstansatte, i  

 det omfang disse hidtil har fulgt tjenestemændenes regler.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på 1.-9. anciennitetstrin, og for ansatte på  

 10. anciennitetstrin eller derover godtgøres billetudgiften til 1.  

 businessclass eller tilsvarende.
Dog godtgøres billetudgiften til almindelig  

 1. klasse for ansatte, hvis samlede udbetalte faste løn svarer til eller  

 overstiger lønnen til en statstjenestemand i lønramme 38.
Kapitel 20. Opsigelse af overenskomsten § 29.  Overenskomsten, der ikke omfatter ansatte i  

 Grønland, har virkning fra 1. april 1987 og kan af parterne opsiges  

 skriftligt med 3 måneders varsel til en 31. marts, dog tidligst 31. marts  

 1989.
 Stk. 2.  Overenskomstens bestemmelser om arbejdstidens  

 længde (§ 10) og ekstraordinær lønregulering (§ 5, stk. 2)kan dog tidligst  

 opsiges til 31. marts 1991.
København, den 24. august 1987 Foreningen af Speciallæger Vagn Sele / Peer Wendelin Finansministeriet P.
M.
V.
E.
B.
J.
Broberg BILAG Ansættelsesbrev for læger ansat som lektorer ved visse højere læreanstalter under Undervisningsministeriet overenskomst mellem Finansministeriet og Foreningen af Speciallæger af .............................................
Genpart af nærværende ansættelsesbrev og et eksemplar af forannævnte overenskomst er udleveret til undertegnede læge.
 ......................., den / 19..
