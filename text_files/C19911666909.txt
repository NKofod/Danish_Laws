Ved aftale- og overenskomstfornyelsen 1991 er det mellem Finansministeriet  

 og centralorganisationerne aftalt at justere og udbygge puljesystemet pr. 1.  

 april 1991 med en pulje til lokalløn og en pulje til chefløn.
De to pulje  

 erstatter ministeriepuljeordningen 1989-1991, men for de frie kostskolers  

 vedkommende anvendes kun lokallønspuljen.
Dette cirkulære drejer sig kun om lokallønspuljen for 1991. Når puljen pr.  

 1. april 1992 skal fordeles, er det ikke længere Kulturministeriet, der  

 administrerer løn og tilskud til landbrugsskoler.
Skolerne vil derfor senere  

 fra Undervisningsministeriet modtage meddelelse om proceduren for fordeling  

 af lokallønspuljen for 1992.
 I tilslutning til aftalen om lokalløn fastsættes følgende for de puljer,  

 som er afsat pr. 1. april 1991:
Skolens Pulje § 1.  Til hver skole beregnes en pulje for hvert af  

 årene, så skolen kan yde individuelle lønforbedringer.
 Stk. 2.  Skolens pulje beregnes på grundlag af det  

 årselevtal for 1991, som skolen har oplyst til brug ved beregning af forskud  

 på rammetilskud for 1992.
Stk. 3.  Direktoratet meddeler skolen størrelsen af  

 skolens pulje.
I modsætning til tidligere anvises beløbet ikke særskilt, idet  

 de samlede puljebeløb til skoleformen indgår ved fordelingen af bevillingen  

 til rammetilskud.
 Stk. 4.  Puljen anvendes efter aftale mellem skolens  

 bestyrelse eller den, som bestyrelsen bemyndiger hertil, og en af lærerne  

 valgte repræsentant.
Personkreds § 2.  Ordningen omfatter forstandere og lærere, i  

 dette cirkulære betegnet lærere.
Anvendelse af puljen § 3.  Der kan ydes individuel lønforbedring i  

 forbindelse med f.eks. rekruttering, fastholdelse og betaling for særlig  

 indsats efter objektive kriterier.
Stk. 2.  Lønforbedring kan ydes som engangsvederlag,  

 personligt tillæg eller personlig omklassificering.
Personligt tillæg og  

 personlig omklassificering bortfalder senest ved ledighed i stillingen.
 Stk. 3.  Der er ikke beløbsgrænser for den enkelte  

 lønforbedring.
 § 4.  For lønforbedringer, jf. § 3, gælder:
Procedure ved anvendelse af skolens pulje § 5.  Direktoratet meddeler hver skole størrelsen af  

 skolens pulje for 1991 (se vedlagte brev).
 § 6.  Forslag om anvendelse af puljen fremsættes og  

 forhandles af skolens bestyrelse eller den, som bestyrelsen har bemyndiget  

 hertil og den af lærerne valgte repræsentant, jf. § 1, stk. 4. Forslag  

 fremsættes skriftligt.
 Stk. 2.  Forhandling om fremsatte forslag skal  

 gennemføres snarest muligt og senest den 31. januar 1992.
 Stk. 3.  Forslag kan kun gennemføres, hvis der opnås  

 enighed mellem parterne ved aftale.
 § 7.  Skolen udarbejder en opgørelse over forbruget af  

 puljen.
 Stk. 2.  Skolen sender senest den 1. februar 1992  

 opgørelsen, kopi af indgåede aftaler samt eventuelle ubrugte puljemidler til  

 direktoratet.
 § 8.  Ubrugte midler fra skolernes puljer kan anvendes  

 til de i § 3, stk. 1, nævnte formål, men kun som engangsvederlag.
 Stk. 2.  Eventuelle uforbrugte midler fordeles efter  

 forhandling mellem direktoratet og Fællesudvalget for Dansk Agronomforening,  

 Jordbrugsteknikere i Danmark og Foreningen for danske Landbrugsskoler.
 Ikrafttræden m.v.
 § 9.  Dette cirkulære har virkning fra den 1. oktober  

 1991.
 Stk. 2.  Samtidig ophæves Kulturministeriets cirkulære  

 af 30. november 1990 om puljer til øget fleksibilitet i lønfastsættelsen for  

 forstandere og lærere ved folkehøjskoler og landbrugsskoler.
Kulturministeriet, Direktoratet for Folkeoplysning, Frie Grundskoler m.v., den 16. oktober  

 1991.
 P.d.v.
