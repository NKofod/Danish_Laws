Anset for bedst stemmende med god markedsføringsskik, såfremt der ved  

 afslag på anmodningen om kontokort gives en konkret begrundelse fremfor en  

 henvisning til et helt generelt kriterium.
Se nu lov om betalingskort § 14.
 Afslag på anmodning om køb på kredit.
 En forbruger klagede til FO over, at et kontoselskab hvde afslået at  

 oprette konto/købekontrakt, fordi den pågældende ikke havde dansk indfødsret.
 Forbrugeren havde boet i Danmark i 19 år, var dansk gift og havde i øvrigt  

 ubegrænset arbejds- og opholdstilladelse.
 FO udtalte, at han ikke i medfør af markedsføringslovens bestemmelser  

 havde nogen invending imod, at kontoselskabet forbeholdt sig ret til ikke at  

 imødekomme anmodning om oprettelse af en konto/købekontrakt, men tilføjede,  

 at det måtte anses for bedre stemmende med god markedsføringsskik, såfremt  

 der blev foretaget en konkret vurdering af ansøgerens kreditværdighed fremfor  

 brug af et helt generelt kriterium som det nævnte.
 Afkrævning af bevis for arbejdstilladelse ved salg på kredit.
 En udenlandsk statsborger blev i forbindelse med en afbetalingshandel  

 afkrævet bevis for at have arbejdstilladelse her i landet og udbad sig FO's  

 kommentar hertil.
 FO udtalte, at i det omfang der i forbindelse med  

 kreditværdighedsbedømmelsen blev inddraget uvedkommende forhold, der ikke  

 havde betydning for kreditværdighedsspørgsmålet, kunne fremgangsmåden  

 formentlig angribes i mdfør af markedsføringslovens § 1.
 Formålet med at afkræve kunden bevis for at have gyldig arbejdstilladelse  

 her i landet var, at sælgeren kunne bedømme, om den udenlandske  

 afbetalingskunde kunne forventes at tage ophold her i landet af længere  

 varighed, og om kunden havde mulighed for at erhverve indkomst.
 Under hensyn hertil fandt FO, at der ikke ved kravet om forevisning af  

 gyldig arbejdstilladelse blev inddraget sådanne for  

 kreditværdighedsbedømmelsen uvedkommende forhold, der kunne påtales i medfør  

 af markedsføringslovens § 1.
 Manglende oplysning om begrænsning i forbrugerens returret.
 En radioforhandler praktiserede en 8 dages returret betinget af, at  

 varerne blev tilbageleveret i den originale emballage.
 Skete dette ikke, blev der fratrukket kr. 100 i det beløb, som kunden fik  

 tilbagebetalt ved returnering.
 Oplysning om 8 dages returret fremgik af forskelligt skriftligt materiale,  

 bl.a. annoncer i dagspressen.
 Derimod blev der ikke ved det enkelte køb givet skriftlig orientering om  

 begrænsning i forbrugerens returret, men personalet var instrueret om at  

 oplyse kunderne mundtligt om dette.
 FO fandt med støtte i en konkret klagesag, at oplysningen om, at  

 returneringen skulle ske i den originale emballage, ikke altid nåede fra  

 ekspedienterne ud til den enkelte kunde.
 Desuden var FO af den opfattelse, at et fradrag i prisen på kr. 100 var en  

 så væsentlig begrænsning i returretten, at det måtte anses for urimeligt  

 mangelfuldt og i strid med markedsføringslovens § 2, stk. 1, ikke at give  

 klar information herom.
 Det blev herefter henstillet til radioforhandleren, at oplysningen også  

 fremgår af skriftligt materiale ved købet, f.eks. i form af trykt eller  

 påstemplet tekst på kasseboner og kvitteringer.
 Dette blev af radioforhandleren taget til efterretning, således at  

 salgspapirerne nu indeholder omtale af, at varerne skal returneres i den  

 originale emballage, såfremt forbrugeren ønsker at gøre sin returret gældende  

 i fuldt omfang.
 (* 1) Beretning fra Forbrugerombudsmanden 1983, s. 24.
