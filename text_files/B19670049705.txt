 I henhold til §§ 13, stk. 5, og 33, stk. 2, i lov nr. 195 af 26. maj 1965  

 om saltvandsfiskeri fastsættes herved følgende bestemmelser:
§ 1.  Ved brislingeskovltrawl forstås et ved skovle  

 spilet trawlredskab, bestemt til fangst af brisling.
Trawlet må intet sted  

 have en mindre maskestørrelse end 18 mm.
De til belastning af trawlet  

 anvendte vægte skal, hvad enten de er anbragt på slæbeliner eller underlig,  

 hænge mindst 40 cm under disse, således at redskabet under fiskeriet ikke kan  

 berøre bunden.
Trawlets spændvidde, målt langs overliget fra brysttælle til  

 brysttælle eller fra gavllig til gavllig, må højst være 40 m.
De til spiling  

 af redskabet anvendte skovle skal være indrettet som foreskrevet i § 13, stk.  

 3, pkt. 4, i ovennævnte lov om saltvandsfiskeri.
 Stk. 2.  Det er forbudt at anvende brislingeskovltrawl,  

 således at redskabet spiles ved anden båd eller fartøj.
 § 2.  Medmindre andet er bestemt i vedtægter eller  

 internationale overenskomster gælder for anvendelsen af brislingeskovltrawl  

 endvidere følgende bestemmelser:
a.
Ud for de åbne kyster: I tiden fra 1. oktober - 15. april må  

 brislingeskovltrawl anvendes fra 1 time før solopgang til 1 time efter  

 solnedgang.
b.
I Limfjorden: I tiden fra 15. oktober - 30. april må  

 brislingeskovltrawl anvendes søgnedage fra solopgang til solnedgang.
 Redskabet må ikke anvendes på de til enhver tid afmærkede østersbanker.
 I Limfjorden vest for Ålborg må brislingeskovltrawl ikke anvendes fra  

 fartøjer, der er målt til en brutto registertonnage på mere end 8 tons, og  

 øst for Ålborg ikke fra fartøjer, der er målt til en brutto registertonnage  

 på mere end 10 tons.
 I fartøjer, der har brislingeskovltrawl om bord, må rødspætter og skrubber  

 ikke forefindes.
c.
I andre fjorde, vige og lignende indskæringer af havet, hvis mundingers  

 bredde er under 30 km, samt i de smallere sunde, er anvendelse af  

 brislingeskovltrawl forbudt.
I tvivlstilfælde afgøres det af  

 fiskeriministeren, om brugen af brislingeskovltrawl er tilladt i et farvand.
 § 3.  Overtrædelse af bestemmelserne i denne  

 bekendtgørelse straffes med bøde.
§ 4.  Nærværende bekendtgørelse træder i kraft dagen  

 efter bekendtgørelsen i Lovtidende.
Samtidig ophæves bekendtgørelse nr. 253  

 af 21. juni 1965 om benyttelse af brislingeskovltrawl.
 FISKERIMINISTERIET, DEN 27. DECEMBER  

 1967.
J.
Risgaard Knudsen.
/K.
Løkkegaard.
