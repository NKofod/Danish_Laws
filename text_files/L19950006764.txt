Det tidligere DDR (Den Tyske Demokratiske Republik) blev med virkning fra 3. oktober 1990 i medfør af traktat mellem de to tysklande af 31. august 1990, den såkaldte enhedstraktat (»Einigungsvertrag«), indlemmet i Forbundsrepublikken Tyskland.
 Efter dansk-tyske konsultationer i København den 1.-2. august 1991 om  

 behandlingen af de bilaterale aftaler mellem Danmark og det tidligere DDR  

 efter den tyske forening og efterfølgende brevvekslinger ad diplomatisk vej  

 er der opnået enighed om, at de på vedlagte oversigt opførte aftaler er  

 bortfaldet i forbindelse med sammenlægningen den 3. oktober 1990 af de to  

 tysklande.
 Der er endvidere opnået enighed om, at aftale af 3. december 1987 om  

 regulering af formueretlige og finansielle spørgsmål (Udenrigsministeriets  

 bekendtgørelse nr. 49 i Lovtidende C den 13. maj 1988) forbliver i kraft.
 Der er indtil videre ligeledes enighed om, at traktat af 14. september  

 1988 om afgrænsningen af kontinentalsoklen og fiskerizonerne  

 (Udenrigsministeriets bekendtgørelse nr. 105 i Lovtidende C den 21. september  

 1989) forbliver i kraft.
 Spørgsmålet om, i hvilket omfang andre bilaterale overenskomster mellem  

 Danmark og det tidligere DDR fortsat er i kraft, respektive er blevet  

 genstandsløse eller af andre grunde har mistet deres gyldighed, berøres ikke  

 af denne bekendtgørelse.
FORTEGNELSE over bilaterale overenskomster mellem Danmark og DDR, som er bortfaldet i forbindelse med Tysklands forening den 3. oktober 1990 1. 27. juni 1963. Postbefordring på færgeruten  

 Gedser-Warnemunde (ikke bekendtgjort).
 2. 12. januar 1973. Oprettelsen af diplomatiske  

 forbindelser (bkg. nr. 40 af 4. maj 1973).
 3. 21. februar 1974. Økonomisk, industrielt og teknisk  

 samarbejde (bkg. nr. 24 af 4. februar 1975).
 4. 23. september 1975. Luftfart (bkg. nr. 50 af 25.  

 juni 1976).
 5. 25. september 1975. Samarbejde ved eftersøgning og  

 redning af flypassagerer og -besætningsmedlemmer i tilfælde af havarier over  

 Østersøen (ikke bekendtgjort).
 6. 31. oktober 1975. Samarbejde på radioområdet (ikke  

 bekendtgjort).
 7. 13. oktober 1976. Kulturelt samarbejde (bkg. nr. 28  

 af 28. marts 1977).
 8. 15. december 1980. Gensidige skattefritagelser,  

 luftfartsindtægter (bkg. nr. 95 af 28. oktober 1981).
 9. 15. januar 1982. Samarbejde på fjernsynsområdet  

 (ikke bekendtgjort).
 10. 2. november 1984. Forlængelse af aftalen om  

 økonomisk, industrielt og teknisk samarbejde af 21. februar 1974 (ikke  

 bekendtgjort).
 11. 12. april 1985. Samarbejde inden for  

 veterinærområdet (bkg. nr. 76 af 20. september 1985).
 12. 12. april 1985. International vejtransport (bkg.  

 nr. 85 af 18. oktober 1985).
 13. 26. juli 1985. Samarbejde vedrørende  

 miljøbeskyttelse (bkg. nr. 52 af 2. juni 1986).
 14. 19. november 1986. Samarbejde ved udveksling af  

 informationer om vejvæsen (ikke bekendtgjort).
 15. 5. marts 1987. Informations- og  

 erfaringsudveksling på området for strålebeskyttelse (ikke bekendtgjort).
 16. 20. marts og 9. april 1987. Gebyrfrihed for  

 visering af tjenestepas (ikke bekendtgjort).
 17. 14. september 1988. Samarbejde ved redning af  

 menneskeliv i Østersøen (bkg. nr. 137 af 13. december 1988).
 18. 13. januar 1989. Arbejdsplan for det kulturelle  

 samarbejde i årene 1989-1992 (bkg. nr. 61 af 13. juli 1989).
 19. 14. december 1989. Protokol om 12. møde i den  

 blandede kommission inden for rammerne af aftalen af 1974 om økonomisk,  

 industrielt og teknisk samarbejde (ikke bekendtgjort).
 20. 15. januar 1990. Afkald på legalisering af  

 dokumenter (bkg. nr. 106 af 1. november 1990).
 21. 31. januar 1990. Samarbejde ved bekæmpelse af  

 forureninger af Østersøen (ikke bekendtgjort).
 22. 31. januar 1990. Tillægsaftale til aftalen af 31.  

 januar 1990 om samarbejde ved bekæmpelse af forurening af Østersøen (ikke  

 bekendtgjort).
Udenrigsministeriet, den 8. juni 1995 Niels Helveg Petersen Note: De citerede bekendtgørelser er offentliggjort i Lovtidende C.
