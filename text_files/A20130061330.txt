Lov om ændring af gymnasieloven, hf-loven og lov om uddannelserne til højere handelseksamen (hhx) og højere teknisk eksamen (htx) (Harmonisering af klageadgang) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I gymnasieloven, jf. lovbekendtgørelse nr. 860 af 5. juli 2010, foretages følgende ændring:
 1. § 39, stk. 1, affattes således:
»En elev kan klage til børne- og undervisningsministeren over rektors afgørelser, når klagen vedrører retlige spørgsmål.
Børne- og undervisningsministeren kan fastsætte nærmere regler herom.« § 2 I hf-loven, jf. lovbekendtgørelse nr. 862 af 5. juli 2010, foretages følgende ændring:
 1. § 35, stk. 1, affattes således:
»En kursist kan klage til børne- og undervisningsministeren over et kursus leders afgørelser, når klagen vedrører retlige spørgsmål.
Børne- og undervisningsministeren kan fastsætte nærmere regler herom.« § 3 I lov om uddannelserne til højere handelseksamen (hhx) og højere teknisk eksamen (htx), jf. lovbekendtgørelse nr. 861 af 5. juli 2010, som ændret ved § 4 i lov nr. 469 af 29. maj 2012, foretages følgende ændring:
 1. § 37, stk. 1, affattes således:
»En elev kan klage til børne- og undervisningsministeren over en skoles afgørelser, når klagen vedrører retlige spørgsmål.
Børne- og undervisningsministeren kan fastsætte nærmere regler herom.« § 4 Loven træder i kraft den 1. august 2013.
Givet på Christiansborg Slot, den 12. juni 2013 Under Vor Kongelige Hånd og Segl MARGRETHE R.
