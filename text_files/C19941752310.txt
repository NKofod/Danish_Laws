Cirkulæreskrivelse om meddelelse om  

 forældelse af tilbagebetalingskrav Kommentar m.v.:
 Den 5-årige forældelse efter lov nr. 274 af  

 22. december 1908 om forældelse regnes først fra det tidspunkt,  

 hvor arbejdsløshedskassen blev opmærksom på eksistensen af  

 tilbagebetalingskravet og således var i stand til at gøre det  

 gældende.
 Meddelelse om afgørelsen:
 Et medlem, der var speciallæge, havde i ugerne 14,  

 19, 22, 26 og 37 i 1987 givet urigtige oplysninger om arbejde og  

 rådighedsvagter på dagpengekortene.
 Forholdet blev konstateret i august 1990 som led i en  

 skatteregisterundersøgelse.
 DfA traf den 12. marts 1993 afgørelse om, at  

 medlemmet med urette havde modtaget i alt brutto kr. 5.110, som hun skulle  

 tilbagebetale til arbejdsløshedskassen.
 På grund af den usikkerhed, der havde været  

 med hensyn til udfyldelse af dagpengekortene med hensyn til  

 rådighedsvagter, fandt DfA, at medlemmet ikke skulle idømmes  

 nogen form for sanktion.
 Medlemmets advokat klagede over DfA's  

 afgørelse.
 Advokaten gjorde gældende, at afgørelsen var  

 forkert, allerede fordi kravet var forældet i henhold til § 1, nr. 6, i  

 lov nr. 274 af 22. december 1908 om forældelse, og at der således  

 ikke kan kræves tilbagebetalt efter 5 års forløb.
 DfA fandt ikke grundlag for at ændre  

 afgørelsen.
 Ved oversendelsen til Ankenævnet gjorde DfA  

 endvidere opmærksom på, at det er DfA's opfattelse, at den  

 5-årige forældelse efter 1908-loven først skal regnes fra  

 det tidspunkt (i august 1990), hvor arbejdsløshedskassen blev  

 opmærksom på eksistensen af tilbagebetalingskravet og  

 således var i stand til at gøre dette gældende, jf. § 3 i  

 1908-loven.
 Det er derfor DfA's opfattelse, at kravet ikke er  

 forældet, men at en eventuel tvist herom må afgøres ved  

 domstolene.
 Ankenævnet tiltrådte den 15. juli 1993 DfA's  

 afgørelse med den givne begrundelse.
