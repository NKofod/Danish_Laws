Betænkning afgivet af Trafikudvalget den  

 7. december 2000 Betænkning over Forslag til lov om ændring af  

 færdselsloven (Anvendelse af sikkerhedssele og andet sikkerhedsudstyr,  

 betaling for fornyelse af visse kørekort samt for anvendelse af  

 løse prøveskilte) [af trafikministeren (Jacob Buksti)] 1. Udvalgsarbejdet Lovforslaget blev fremsat den 5. oktober 2000 og var til  

 1. behandling den 26. oktober 2000. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i fem  

 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Motorhistorisk Samråd.
Trafikministeren har  

 over for udvalget kommenteret den skriftlige henvendelse.
Spørgsmål Udvalget har stillet 13 spørgsmål til  

 trafikministeren til skriftlig besvarelse, som denne har besvaret.
Et af  

 udvalgets spørgsmål og trafikministerens svar herpå er  

 optrykt i bilag 2 til betænkningen.
Høring Et udkast til lovforslaget har inden fremsættelsen  

 været sendt i høring, og trafikministeren oversendte den 26.  

 juli 2000 dette udkast til udvalget, jf. (1999-2000) alm. del   bilag 1238.  

 Den 6. oktober 2000 sendte trafikministeren de indkomne høringssvar  

 samt et notat herom til udvalget.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller lovforslaget til vedtagelse uændret.
 Et mindretal i udvalget (V og KF) vil stemme  

 hverken for eller imod lovforslaget ved 3. behandling.
Mindretallet finder, at der med den foreslåede  

 forhøjelse af betalingen for anvendelse af løse  

 prøveskilte pålægges bilister en unødig høj  

 afgift.
Det er mindretallets holdning, at der naturligvis skal sættes  

 ind over for misbrug af offentlige ydelser, men at en sådan indsats  

 ikke må udarte sig til en yderligere udgift for de lovlydige borgere.  

 Da det ikke har været muligt at få oplyst, hvor stor en del af  

 det forhøjede beløb, der går til administrationen af  

 ordningen, og hvor stor en del, der vil være ren indtægt for  

 politiet, har mindretallet ikke stillet ændringsforslag, men  

 mindretallet vil arbejde videre for, at et eventuelt overskud kanaliseres  

 tilbage til bilisterne.
 Et andet mindretal (DF) indstiller lovforslaget til  

forkastelse ved 3. behandling.
 Lovforslaget indeholder tre elementer: dels  

 spørgsmålet om benyttelse af sikkerhedssele og sikkerhedsudstyr,  

 dels indførelse af betaling i forbindelse med fornyelse af  

 kørekort til tunge køretøjer, efter at indehaveren er  

 fyldt 50 år, og dels et forslag om en væsentlig forhøjelse  

 af gebyret for anvendelse af løse prøveskilte.
For så vidt angår anvendelsen af  

 sikkerhedsseler, foreslås det, at såfremt siddepladsen på  

 en tohjulet motorcykel eller knallert er forsynet med sikkerhedssele, skal  

 denne benyttes.
Hermed bliver der ved kørsel på tohjulede  

 motorcykler og knallerter, der lovligt er forsynet med sikkerhedssele og  

 opfylder visse nærmere definerede sikkerhedskrav, mulighed for at  

 undlade at bruge styrthjelm.
Dansk Folkeparti har svært ved at se det  

 fornuftige i at afskaffe den tvungne brug af styrthjelm, blot fordi man nu i  

 stedet kan tage en sikkerhedssele på.
Hvorfor dog ikke kombinere de to  

 sikkerhedskrav? Endvidere sker der en præcisering af allerede  

 gældende bestemmelser, hvorefter det tydeliggøres, at også  

 børn under 3 år skal benytte sikkerhedsudstyr tilpasset barnets  

 højde og vægt.
Trafikministeren bemyndiges til at fritage  

 førere af busser for deres pligt til at påse, at børn  

 bruger sikkerhedssele under kørslen, da det i praksis har vist sig  

 umuligt for føreren under kørslen at kontrollere, om  

 sikkerhedsselen benyttes.
Denne del af lovforslaget kan Dansk Folkeparti  

 selvfølgelig støtte.
En bestemmelse, der ikke kan  

 håndhæves og effektueres, er uden betydning.
Derimod kan Dansk Folkeparti ikke støtte, at der  

 indføres betaling i forbindelse med fornyelse af kørekort til  

 tunge køretøjer, efter at indehaveren er fyldt 50 år.  

 Efter vores opfattelse bør et sådant skærpet krav om  

 fornyelse af kørekortet kunne ske vederlagsfrit.
Dansk Folkeparti kan  

 heller ikke støtte forslaget om en væsentlig forhøjelse  

 af betalingsbeløbet for anvendelse af løse prøveskilte.  

 Ifølge bemærkningerne til lovforslaget sker det for at  

 formindske eller hindre det formodede udbredte misbrug af prøveskilte.  

 Dansk Folkeparti ser nærmere forslaget som et fiskalt forslag, der blot  

 skal bringe yderligere midler i statskassen.
Vi er selvfølgelig enige  

 i, at misbruget af prøvenummerplader skal bekæmpes; men  

 bekæmpelse sker efter Dansk Folkepartis opfattelse bedst ved, at  

 politiet fører en skærpet kontrol mod et sådant misbrug  

 på tilsvarende måde, som man indfører hastighedskontroller  

 og lignende kombineret med klækkelige bøder til dem, som  

 misbruger systemet.
Efter Dansk Folkepartis opfattelse bør  

 ulovlighederne snarere reguleres gennem straffebestemmelser end gennem  

 gebyrforhøjelser til ulempe for dem, som ikke misbruger ordningen.
 En samlet vurdering af lovforslaget indebærer, at  

 Dansk Folkeparti stemmer imod forslaget.
 Kristeligt Folkeparti og Frihed 2000 var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Hans Chr.
Schmidt (V)  

  Harald Kjøller (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Annette Jørgensen (DF)  Mogens Andreasen (UP) Kristeligt Folkeparti og Frihed 2000 havde ikke medlemmer  

 i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 4 Bilagsnr.
Titel 1 Høringsnotat og kopi af høringssvar 2 Spm. 1 om forventede årlige udgifter for erhvervschauffører,  

 til trafikministeren Spm. 2 om forhøjet afgift for prøvenummerplader, til  

 trafikministeren Spm. 3 om misbrug af prøvenummerplader, til trafikministeren Spm. 4 om kampagne for at mindske misbruget af prøvenummerplader,  

 til trafikministeren 3 Spm. 5 om konsekvenserne af at fjerne § 81, stk. 5, til trafikministeren 4 Høringssvar 5 Notat om taxichaufførers selepligt 6 Spørgsmålsoversigt - udsendt den 7/11 2000 7 Spm. 6 om fritagelse for tvungen brug af seler for taxichauffører,  

 til trafikministeren Spm. 7 om brug af seler for taxichauffører under kørsel, til  

 trafikministeren 8 Spørgsmålsoversigt - udsendt 10/11 2000 9 Svar på spm. 5 om konsekvenserne af at fjerne § 81, stk. 5, fra  

 trafikministeren 10 Spm. 8 om uheld, når føreren ikke bærer styrthjelm, til  

 trafikministeren Spm. 9 om færdselspolitiet kontrollerer, om en fører lovligt  

 kører uden styrthjelm, til trafikministeren Spm. 10 om antal af bøder, der er pålagt inden for 5 år  

 for at køre uden styrthjelm, til trafikministeren 11 Svar på spm. 6 om fritagelse for tvungen brug af seler for  

 taxichauffører, fra trafikministeren Svar på spm. 7 om brug af seler for taxichauffører under  

 kørsel, fra trafikministeren 12 Svar på spm. 1 om forventede årlige udgifter for  

 erhvervschauffører, fra trafikministeren Svar på spm. 2 om forhøjet afgift for  

 prøvenummerplader, fra trafikministeren Svar på spm. 3 om misbrug af prøvenummerplader, fra  

 trafikministeren Svar på spm. 4 om kampagne for at mindske misbruget af  

 prøvenummerplader, fra trafikministeren 13 Spm. 11 om, hvornår der foreligger dokumentation til  

 afgørelse af, hvorvidt selefritagelsen skal ophæves for  

 taxichaffører, til trafikministeren 14 Spørgsmålsoversigt - udsendt den 21/11-2000 15 Henvendelse fra Motorhistorisk Samråd 16 Spm. 12 om kommentar til henvendelsen af 22/11-2000 fra Motorhistorisk  

 Samråd, til trafikministeren 17 Lukning for spørgsmål 18 Spm. 13 om, hvem der har ansvaret for kravet om bussers indretning, til  

 trafikministeren 19 Svar på spm. 8 om uheld, når føreren ikke bærer  

 styrthjelm, fra trafikministeren Svar på spm. 9 om færdselspolitiet kontrollerer, om en  

 fører lovligt kører uden styrthjelm, fra trafikministeren Svar på spm. 10 om antal af bøder, der er pålagt inden  

 for 5 år for at køre uden styrthjelm, fra trafikministeren 20 Svar på spm. 11 om, hvornår der foreligger dokumentation til  

 afgørelse af, hvorvidt selefritagelsen skal ophæves for  

 taxichaffører, fra trafikministeren 21 Spørgsmålsoversigt - udsendt 28/11-2000 22 Udkast til betænkning 23 Svar på spm. 12 om kommentar til henvendelsen af 22/11-2000 fra  

 Motorhistorisk Samråd, fra trafikministeren 24 Svar på spm. 13 om, hvem der har ansvaret for kravet om bussers  

 indretning, fra trafikministeren 25 Frist for afgivelse af betænkningsbidrag 26 2. udkast til betænkning Bilag 2 Et af udvalgets spørgsmål til trafikministeren  

 og dennes svar herpå Spørgsmål 11 og trafikministerens svar  

 herpå er optrykt efter ønske fra SF.
 Spørgsmål 11:
Hvornår forventer ministeren, at der foreligger  

 endelig dokumentation, således at der kan tages stilling til, hvorvidt  

 selefritagelsen for taxichauffører skal ophæves eller ej? Svar:
 I fortsættelse af mit brev af 6. november 2000 med  

 bilag (L 4   bilag 5) samt mit svar af 17. november 2000 på udvalgets  

 spørgsmål 6 og 7 (L 4   bilag 11) kan jeg oplyse, at  

 Færdselsstyrelsen har iværksat en høring af taxibranchen  

 med høringsfrist til den 22. december 2000.
 På baggrund heraf forventer styrelsen, at der inden  

 for en måned herefter kan foreligge et grundlag for en stillingtagen  

 til spørgsmålet om eventuel ophævelse af selefritagelsen  

 for taxichauffører.
 Jeg tillader mig dog samtidig at erindre om, at en  

 ophævelse af reglen om, at pligten til at anvende sikkerhedssele ikke  

 gælder ved taxichaufførers erhvervsmæssige kørsel  

 med passagerer, i forvejen vil kunne gennemføres på rent  

 administrativt grundlag, og at denne regel ikke har nogen umiddelbar  

 forbindelse med det foreliggende lovforslag.
 Jeg vil orientere udvalget om udfaldet af  

 Færdselsstyrelsens overvejelser om det foreliggende  

 spørgsmål.
