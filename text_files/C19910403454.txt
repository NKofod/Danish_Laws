 Folketinget har torsdag den 30.5.1991 vedtaget lov om statstilskud til  

 forbedringsarbejder mv. i helårsboliger.
Loven træder i kraft den 1.7.1991 I forlængelse af Bygge- og Boligstyrelsens orienteringsskrivelse af  

 16.5.1991 om boligministerens fremsættelse af lovforslaget vedrørende den  

 omhandlede tilskudordning kan man oplyse, at dette lovforslag er blevet  

 vedtaget uden ændringer.
Lovens indhold Loven indebærer, at der i en 2-årig periode, fra 1.7.1991 til 31.6.1993  

 kan ydes statstilskud inden for et samlet beløb på 1,8 mia. kr. til visse  

 nærmere beskrevne forbedringsarbejder, der udføres på ejerboliger,  

 andelsboliger og udlejningsboliger.
 Den samlede tilskudsramme vil i årene 1991-93 blive fordelt på tre puljer  

 således:
 1. ejer og andelsboliger: 1991: 290 mio.kr., 1992: 580  

 mio.kr., 1993: 290 mio.kr.
 2. Private udlejningsboliger: 1991: 80 mio.kr., 1992:  

 160 mio.kr., 1993: 80 mio.kr.
 3. almennyttige boliger mv.,: 1991: 80 mio.kr., 1992:  

 160 mio.kr., 1993: 80 mio.kr.
 Tilskuddet kan ydes til beboerer i de omhandlede boligtyper, såfremt disse  

 lovligt anvendes til helårsbeboelse samt er forsynet med eget køkken med  

 afløb.
 Sommerhuse er således kun på ovennævnte betingelser omfattet af loven.
Positivlister Tilskud ydes til arbejder omfattet af 3 positivlister, som fastsættes i en  

 i medfør af loven udarbejdet bekendtgørelse.
Listerne er angivet i det  

 vedlagte materiale, der vil blive optaget som vejledningstekst på henholdsvis  

 ansøgnings- og udbetalingsskema.
 Det skal herudover nævnes, at der ikke kan ydes tilskud til  

 luksusarbejder, som f.eks. swimmingpools og sauna.
 Kommunalbestyrelsen afgør, hvorvidt et arbejde er omfattet af  

 positivlisterne, og denne afgørelse kan ikke påklages til anden administrativ  

 myndighed.
Lovens ikrafttræden Loven træder i kraft den 1. juli 1991, og det er således en betingelse for  

 opnåelse af tilskud, at arbejderne er igangsat efter denne dato.
I den  

 forbindelse skal opmærksomheden henledes på, at et arbejde anses for  

 påbegyndt ved den fysiske iværksættelse på ejendommen.
Kontrahering eller  

 indkøb af materialer anses ikke for påbegyndelse.
Det er ikke en betingelse,  

 at tilskudsansøgeren har opnået tilsagn om tilskud, forinden arbejderne  

 igangsættes.
Tilskuddets størrelse Tilskuddets størrelse samt beregning heraf fremgår af lovens § 5.
 Det tilskudsberettigede beløb beregnes således:
 Regningsbeløbet incl. moms (ved flere regninger, det samlede  

 regningsbeløb) reduceres med virksomhedes udgifter til materialer incl. moms  

 samt et grundbeløb på 2000 kr. og endelig fratrækkes eventuel støtte efter  

 anden lovgivning, som f.eks. energitilskud.
Tilskuddets størrelse udgør 40% af det tilskudsberettigede beløb, og kan  

 maksimalt udgøre 7.000 kr. pr. bolig.
Tilskud, der udgør mindre end 100 kr.,  

 udbetales ikke.
 Tilskud kan kun udbetales een gang til hver bolig i ordningens forløb.
 Tilskud efter denne lov er ikke skattepligtigt.
Ansøgning om tilskud Tilskudsordningen er tilrettelagt således, at den administreres af den  

 enkelte kommune med hjælp af et administrativt styrings- og  

 udbetalingssystem, der kører via Kommunedata I/S.
Brugervejledning til  

 systemet indeholdende detaljeret anvisning vedrørende anvisnings- og  

 udbetalingsekspeditioner udsendes ultimo juni.
Der er med ordningens tilrettelæggelse søgt etableret et administrativt  

 system, der er så enkelt og ubureaukratisk, at den kommunale sagsbehandling  

 kan reduceres til et minimum.
Der vil til ordningens gennemførelse blive  

 udarbejdet et ansøgningsskema og et udbetalingsskema, der samtidigt, som en  

 information for brugeren, vil indeholde det vedlagte vejledningsmateriale.
Ved ansøgning om tilskud meddeler systemet tilsagn om statsstøtte i den  

 rækkefølge ansøgningerne indgår på landsbasis.
Der er altså ikke særlige  

 puljer for hver enkelt kommune.
 Ansøgning om tilskud kan kun ske på ovennævnte skema, som udleveres af  

 kommunen.
 Det administrative styrings- og udbetalingssystem foretager på grundlag af  

 de dokumenterede udgifter beregning af tilskudsbeløb samt automatisk  

 udskrivning af check til tilskudsmodtageren.
Udbetaling af tilskud Ansøgning om udbetaling af tilskud skal være indsendt til  

 kommunalbestyrelsen inden 6 måneder efter meddelelse af tilsagnet.  

 Kommunalbestyrelsen har dog mulighed for, såfremt særlige forhold taler  

 herfor, at forlænge denne frist med op til 2 måneder, således at fristen  

 maksimalt kan blive 8 måneder.
Det er en betingelse for kommunalbestyrelsens  

 meddelelse af fristforlængelse, at ansøgning herom af tilskudsmodtageren  

 indsendes til kommunalebestyrelsen inden 6 måneders fristens udløb.
 Særlige forhold, der kan begrunde fristforlængelse omfatter bl.a., at de  

 tilskudsberettigede arbejder ikke kan gennemføres inden for 6 måneders  

 fristen, og at tilskudsmodtageren ikke har modtaget håndværkerregning i tide.
Det er iøvrigt kommunalbestyrelsens afgørelse, hvorvidt der er tale om  

 »særlige forhold«, der kan begrunde fristforlængelse.
Afgørelsen  

 kan ikke påklages.
 Ansøgning om udbetaling af tilskud kan kun ske på det særlige  

 udbetalingsskema.
Dokumentation, regningsmateriale Udbetalingsansøgningen skal, jfr. lovens § 8, bilægges betalt(e)  

 regning(er) for det udførte arbejde.
De nærmere krav til specifikation af  

 regningerne fremgår af § 8 samt vedlagte vejledningmateriale.
 Opmærksomheden henledes på, at udbetaling af tilskuddet ud over de i  

 lovens § 8 nævnte krav er betinget af, at tilskudsmodtageren foreviser  

 dokumentation for, at håndværkerregninger, som ligger til grund for  

 tilskudsudmålingen er betalt.
Bortfald af tilsagn Kontrol af de på skemaet afgivne oplysninger samt af regningsmateriale  

 foretages af kommunalbestyrelsen efter dennes skøn i fornødent omfang.
Opmærksomheden henledes i den forbindelse på lovens § 10, hvorefter  

 kommunalbestyrelsen kan træffe afgørelse om, at tilsagn om tilskud  

 bortfalder, hvis ansøgeren har givet urigtige eller vildledende oplysninger  

 eller fortiet oplysninger af betydning for ansøgningen, eller hvis vilkårende  

 for ydelse af tilsagn ikke længere er til stede.
Er tilskuddet udbetalt, kan  

 dette kræves tilbagebetalt.
 Kommunalbestyrelsens afgørelse kan ikke påklages.
Mangelfulde oplysninger Mangelfuldt udfyldte ansøgningsskemaer samt mangelfuld dokumentation  

 (regninger), der efter kommunalbestyrelsen vurdering ikke opfylder lovens  

 krav, jfr. § 7 og § 8, returneres til ansøgeren.
 Indsendelsestidspunktet bliver herefter beregnet fra det senere tidspunkt,  

 hvor ansøgningen i korrekt stand modtages af kommunalbestyrelsen.
Standardskrivelser Det ovenfor nævnte administrationssystem vil indeholde et sæt  

 standardskrivelser, som automatisk udskrives til ansøgeren, og som dækker  

 forekommende ekspeditioner i forbindelse med ansøgning og udbetaling af  

 tilskud.
Tilskud til fællesarbejder Ansøgning om tilskud til fællesarbejder i såvel ejerlejligheder,  

 andelsbolig- og udlejningsejendomme kan gennemføres efter følgende  

 retningslinier:
 Ansøgninger om tilskud til fællesarbejder på ejendommen skal indsendes  

 samlet til kommunen - bl.a. af hensyn til at disse herefter opnår plads i  

 »tilskudskøen« i forlængelse af hinanden.  

 Ejeren/ejerforeningen/andelsboligforeningen forestår den fælles fremsendelse  

 af ansøgningen.
Der udfyldes et skema pr. bolig.
På dette skema udfyldes ansøgerfeltet  

 d.v.s. oplysninger om beboerens navn m.v. og boligens beliggenhed derudover  

 anføres, hvilke arbejder der udføres, samt den anslåede tilskudsberettigede  

 udgift.
 Hvert enkelt skema skal underskrives af ansøgeren (beboeren).
 Vedrørende udlejningsejendomme og andelsboligforeninger udfyldes endvidere  

 den på skemaet optrykte transporterklæring, hvorved lejerens/andelshaverens  

 ret til tilskud overdrages (transporteres) til ejeren (herunder  

 andelsboligforeningen). Tilskuddet udbetales efter arbejdets afslutning til  

 ejeren.
For så vidt angår fællesarbejder i ejerlejlighedsejendomme, vil der ikke  

 være behov for transport af tilskuddet, idet de enkelte ejere selv skal  

 beholde retten til dette.
Den på skemaet optrykte fuldmagtsformular til  

 ejerforeningens bestyrelse skal i denne situation anvendes i stedet for  

 transportformularen.
 Ejerforeningens bestyrelse vil således på de enkelte ejeres vegne være  

 berettiget til at få tilskuddet udbetalt.
 Ejer/andelsboligforening/ejerforeningsbestyrelse indsender  

 udbetalingsanmodning efter arbejdets gennemgørelse, og der udbetales tilskud  

 til disse ansøgere.
Yderligere materiale og information Bekendtgørelse Bygge- og Boligstyrelsen påregner udsendelse af den ovenfor nævnte  

 bekendtgørelse ultimo juni.
Bekendtgørelsen indeholder angivelse af de  

 tilskudsberettigede arbejder (positivlisterne), regler om ansøgning til  

 fællesarbejder, præcicerende regler om dokumentation ved udbetaling samt  

 tilskudsrammens fordeling på puljer.
Bekendtgørelsens indhold er omtalt i  

 denne skrivelse samt det vedlagte vejledningsmateriale.
Skemamateriale forventes udsendt til kommunerne ultimo juni.
Skemaer kan  

 udleveres/udsendes fra lovens ikrafttræden den 1.7.1991.
 Brugervejledning vedrørende det administrative styringssystem forventes  

 udsendt således, at kommunerne har den i begyndelsen af uge 26.
Informationspjece Bygge- og Boligstyrelsen udarbejder en informationspjece målrettet mod  

 tilskudsansøgeren.
Pjecen vil blive udsendt til kommunerne, således at den  

 ligger klar til udlevering den 1.7.1991. Pjecen vil iøvrigt kunne fås på  

 biblioteket.
Annoncekampagne Til orientering kan det oplyses, at Bygge- og Boligstyrelsen vil  

 gennemføre en annoncekampagne i dagspressen i dagene den 2.-5.7.1991.
 Eventuelle spørgsmål vedrørende denne skrivelse eller tilskudsordningen  

 iøvrigt kan rettes til overassistent Marianne Pedersen og assistent Arne  

 Pedersen, Bygge- og Boligstyrelsens 3. kontor, tlf.33 92 61 00.
Pdv eb Pia Scott Hansen Fuldm.
