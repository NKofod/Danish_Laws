Bilag Stikord P.1 Kompetence i straffesager I told-, skatte- og afgiftslovgivningen findes der i vidt omfang  

 straffebestemmelser for overtrædelse af den pågældende lovgivning.  

 Straffebestemmelser findes endvidere i en række bekendtgørelser.
 I tilslutning til de pågældende materielle straffebestemmelser  

 indeholder lovgivningen kompetencebestemmelser, der fastsætter hvilke  

 myndigheder, der kan agere inden for området.
"Skønner Ligningsrådet, at en overtrædelse ikke vil medføre højere  

 straf end bøde, kan skatteministeren eller den, han bemyndiger dertil,  

 tilkendegive den pågældende, at sagen kan afgøres uden retslig  

 forfølgning, såfremt han erkender sig skyldig i overtrædelsen og erklærer  

 sig rede til inden for en nærmere angiven frist, der efter begæring kan  

 forlænges, at betale en i tilkendegivelsen angivet bøde." En sag vedrørende overtrædelse af skattekontrollovens  

 straffebestemmelser kan afgøres administrativt med en bøde, hvis der enten  

 er tale om grov uagtsomhed eller der er tale om forsæt, og  

 skatteunddragelsen ikke overstiger 100.000 kr.
 Skatteministeren har delegeret sin beføjelse efter skattekontrolloven  

 til Ligningsrådet, jf. § 5, stk. 2 i  

 forretningsordenen       for Ligningsrådet . Ligningsrådet har herefter  

 i medfør  

 af forretningsordenens § 13, fordelt kompetencen efter  

 skattekontrollovens § 20 som følger:
Told- og Skattestyrelsen De regionale told- og skattemyndigheder I de pågældende sager kan de regionale told- og skattemyndigheder  

 anmode politiet om, at der rejses tiltale, hvis sagen på grund af dens  

 størrelse ikke kan afgøres administrativt, eller hvis den pågældende  

 skattepligtige enten tilkendegiver, at han/hun ønsker  

 strafspørgsmålet indbragt for retten eller undlader at reagere på  

 et bødeforelæg.
 Bestemmelserne er stort set enslydende.
 For så vidt angår kildeskatteloven - og kun kildeskatteloven  

 - har skatteministeren udtrykkeligt delegeret sin beføjelse, idet det i  

 kildeskattebekendtgørelsens § 53, stk. 2 er fastsat, at de regionale  

 told- og skattemyndigheder er bemyndiget til at tilkendegive, at en sag  

 kan afgøres ved en administrativ bøde efter kildeskattelovens § 79, stk.  

 1.
 I den øvrige skattelovgivning udøver Told- og Skattestyrelsen - eller  

 de regionale told- og skattemyndigheder efter Told- og Skattestyrelsens  

 bemyndigelse - i praksis skatteministerens beføjelse til at tilkendegive,  

 at en straffesag kan afgøres uden retslig forfølgning med en bøde.
 Efter fast praksis udøves skatteministerens beføjelse af de regionale  

 told- og skattemyndigheder.
Hvis en overtrædelse af toldlovgivningen ikke vil medføre højere straf  

 end bøde, kan de statslige told- og skattemyndigheder tilkendegive overfor  

 den pågældende, at sagen kan afgøres uden retslig forfølgning, hvis  

 han/hun erkender sig skyldig i overtrædelsen, jf. toldlovens § 80, stk. 1  

 (Bødeforlæg). Kompetencen er tillagt de statslige told- og  

 skattemyndigheder og udøves af de regionale told- og  

 skattemyndigheder.
Om bødeforlæg se  

 afsnit       P.4.
 Med hensyn til personer der er forhyret med skibe i udenrigsfart, samt  

 personer der ikke er bosiddende her i landet, kan de statslige told- og  

 skattemyndigheder træffe en foreløbig afgørelse om bøde og betaling af  

 told og/eller afgifter, jf. toldlovens § 80, stk. 2  

 (Bødeikendelse). Også her er kompetencen tillagt de statslige told-  

 og skattemyndigheder og udøves af de regionale told- og skattemyndigheder.  

 Se nærmere om bødeikendelser under  

 afsnit       P.4.
 Medlemmer af folkevalgte nævn og råd er typisk  

 kommunalbestyrelsesmedlemmer, amtskommunalbestyrelsesmedlemmer og  

 skatteankenævnsmedlemmer.
 For så vidt angår overtrædelser af skattekontrolloven, sker Told- og  

 Skattestyrelsens indberetning som afslutning på den pågældende sag, der  

 behandles i Told- og Skattestyrelsen.
For så vidt angår alle andre områder end skattekontrolloven, behandles  

 de pågældende sager ved de regionale told- og skattemyndigheder, som  

 derfor skal oplyse Told- og Skattestyrelsen om sådanne bødevedtagelser.  

 Kopi af det underskrevne bødeforelæg vedlægges.
Told- og Skattestyrelsen  

 foretager herefter indberetningen til Valgbarhedsnævnet.
 I sager, hvor ansatte i Skatteministeriets Departement og  

 Landsskatteretten vedtager en bøde, foretager Told- og Skattestyrelsen  

 indberetning til Departementet.
 I sager, hvor ansatte i Told- og Skattestyrelsen og ved de  

 regionale told- og skattemyndigheder vedtager en bøde, foretager Told- og  

 Skattestyrelsen indberetning til Told- og Skattestyrelsens Personale- og  

 Udviklingsafdeling.
 I sager, hvor ansatte i de kommunale skatteforvaltninger vedtager  

 en bøde, foretager Told- og Skattestyrelsen indberetning til borgmesteren  

 i den pågældende kommune.
P.2 Forsvarerbistand Efter lov om adgang til forsvarerbistand under en administrativ skatte-  

 eller afgiftsstraffesag, jf.  

 lovbekendtgørelse       nr. 489 af 19. september 1984  

 (forsvarerbistandsloven) , kan der i en  

 række nærmere opregnede sager beskikkes en forsvarer.
Sagstyper Efter forsvarerbistandslovens § 5 kan der endvidere beskikkes  

 en forsvarer i sager om overtrædelse af straffebestemmelser i  

 forbrugsafgiftslovgivningen.
Efter fast praksis kan der også ske  

 beskikkelse i sager om overtrædelse af momslovens straffebestemmelser.
 Det følger heraf modsætningsvis, at der ikke kan beskikkes en forsvarer  

 i andre administrative straffesager under ToldSkats område.
 Med ordene "sagens beskaffenhed" henvises til sagens faktiske  

 eller retlige komplikationer samt til tilfælde, hvor  

 tilregnelsesbedømmelsen (spørgsmålet om simpel/grov uagtsomhed eller  

 forsæt) volder vanskeligheder.
 Endvidere kan sigtedes "person" begrunde et bistandsbehov, fx særligt  

 på grund af sigtedes alder, eventuelle psykiske handicap, eller at  

 sigtede er udlænding.
 Ved "omstændighederne i øvrigt" henvises navnlig til tilfælde,  

 hvor bistand er ønskelig, fordi der er opstået et modsætningsforhold  

 mellem sigtede og de told- og skattemyndigheder, som behandler sagen.
Skriftlig vejledning (blanket 51.014), sendes ud sammen med det brev,  

 hvori den pågældende sigtes.
Vejledningen skal indeholde en orientering om  

 den beskikkede forsvarers beføjelser.
I sager, hvor der gennemføres en  

 ansvarsforhandling, gentages vejledningen mundtligt ved indledningen til  

 ansvarsforhandlingen.
En ansvarsforhandling kan gennemføres, selv om sigtede ønsker en  

 forsvarer beskikket.
Det er dog en forudsætning herfor, at sigtede  

 skriftligt giver sit samtykke hertil, samt at omstændighederne ikke taler  

 imod, at forhandlingen gennemføres uden forsvarerens tilstedeværelse - som  

 fx hvor ToldSkat har en selvstændig interesse i, at der beskikkes en  

 forsvarer.
 Den beskikkede forsvarer indkaldes til en eventuel ansvarsforhandling  

 sammen med den sigtede.
Begæring om beskikkelse ToldSkats adgang til at begære en forsvarer beskikket for den sigtede  

 er begrundet med, at myndighederne kan have en selvstændig interesse i, at  

 sigtede bistås af en forsvarer.
Dette vil fx være tilfældet i sager, der  

 efter deres karakter er egnede til administrativ afgørelse, men hvor  

 sigtedes personlige forhold gør det vanskeligt at lade vedkommende vedtage  

 et bødeforelæg på egen hånd.
Når begæringen om forsvarerbeskikkelse er  

 fremsat af ToldSkat, skal den sigtede have meddelelse herom.
Den  

 regionale told- og skattemyndighed skal i disse  

 tilfælde underrette retten om sigtedes stillingtagen til  

 beskikkelsesspørgsmålet.
Hvis sigtede selv har valgt en forsvarer, kan denne forsvarer begæres  

 beskikket, men sigtede har altid ret til at lade sig repræsentere af  

 en forsvarer, som han/hun selv har valgt.
Den valgte forsvarer er i  

 enhver henseende ligestillet med den beskikkede forsvarer.
Der er udarbejdet en blanket til brug for begæring om beskikkelse.  

 Blanketten udfyldes og underskrives af den regionale told- og  

 skattemyndighed.
I de tilfælde, hvor begæring om beskikkelse er fremsat af  

 den sigtede, underskrives blanketten endvidere af ham/hende,  

 medmindre begæringen er fremsat skriftligt.
I sager, hvor begæringen  

 fremsættes af den sigtede, bør ToldSkat normalt kun afgive en  

 udtalelse om beskikkelsesspørgsmålet, hvis retten anmoder om det.
Forsvareren beskikkes af retten på det sted, hvor sigtede har bopæl  

 (hjemting), jf. forsvarerbistandslovens § 1, stk. 2, 1. punktum.
Hvis  

 sigtede ikke har bopæl her i landet, sker beskikkelsen på det sted, hvor  

 det findes hensigtsmæssigt, fx i den retskreds, hvor sigtede opholder sig,  

 eller hvis sigtede ikke længere er til stede her i landet, hvor sigtede  

 senest havde bopæl eller ophold.
Kære Beslutninger, hvorefter byretten afviser at beskikke en forsvarer, kan  

 derimod indbringes for landsretten, jf. forsvarerbistandslovens § 1, stk.  

 4, 2. punktum.
Dette sker ved kære.
Kærefristen er 14 dage fra rettens  

 afgørelse.
Kære iværksættes ved skriftlig henvendelse til vedkommende  

 byret.
Hvis sigtede har fremsat begæring om bistand af forsvarer, og  

 beskikkelse afvises af retten, skal vedkommende regionale told- og  

 skattemyndighed hjælpe sigtede med at iværksætte kæren.
Dette  

 skal dog kun ske efter den sigtedes udtrykkelige begæring.
 Hvis retten har afvist at efterkomme en begæring om  

 forsvarerbeskikkelse, som er fremsat af ToldSkat, skal den regionale  

 told- og skattemyndighed forelægge spørgsmålet om kære for Told- og  

 Skattestyrelsen.
 Told- og Skattestyrelsen skal endvidere i alle tilfælde  

 underrettes om kæresagens udfald.
Forsvarerens adgang til materiale I det omfang materialet uden ulempe kan fotokopieres, skal fotokopier  

 udleveres til forsvareren, jf. forsvarerbistandslovens § 2, stk. 1, 2.  

 punktum.
Forsvareren må kun med ToldSkats samtykke overlevere det modtagne  

 materiale til andre, herunder den sigtede, jf. forsvarerbistandslovens §  

 2, stk. 1, 3. punktum.
Forsvareren er derimod berettiget til at orientere  

 den sigtede om materialets indhold, forevise det for den  

 sigtede og drøfte det med denne.
Hensynet til sagens opklaring eller til tredjemand kan tale imod  

 udlevering af materialet til forsvareren.
ToldSkat kan derfor  

 nægte forsvareren adgang til at gøre sig bekendt med det foreliggende  

 sagsmateriale, jf. forsvarerbistandslovens § 2, stk. 2. Dette bør dog kun  

 ske rent undtagelsesvis.
ToldSkat kan eventuelt i stedet vælge at  

 give forsvareren pålæg om at hemmeligholde de oplysninger, som fremgår af  

 materialet, for den sigtede, jf. forsvarerbistandslovens § 2, stk.  

 2.
Et eksempel på, at hensyn til tredjemand kan begrunde en fravigelse af  

 den almindelige regel om udlevering af materiale, kan foreligge, hvor  

 sigtede er blevet meldt til ToldSkat af en tredjemand, og dette  

 fremgår af sagsmaterialet.
De normale regler  

 kan endvidere fraviges, når materialet indeholder oplysninger om  

 tredjemands personlige forhold  

 eller erhvervshemmeligheder.
Tvister om forsvarerens beføjelser Forsvareren kan henvises til selv at indbringe spørgsmålet for den  

 pågældende byret.
Retten kan bestemme, at der skal afholdes et retsmøde  

 med henblik på mundtlig forhandling af spørgsmålet.
ToldSkat kan anmode om mundtlig forhandling.
Dette bør dog kun ske  

 i begrænset omfang og kun i sager af væsentlig betydning.
Rettens afgørelse træffes på begæring ved kendelse, der er genstand for  

 kære til landsretten.
Kærefristen er 14 dage regnet fra kendelsens dato.  

 Kære iværksættes ved skriftlig henvendelse til den byret, der har afsagt  

 kendelse.
Kendelser, der går ToldSkat imod, skal forelægges for Told-  

 og Skattestyrelsen, inden der iværksættes kære.
 Spørgsmålet om afvisning af beskikkelse af en bestemt advokat eller  

 tilbagekaldelse af en beskikkelse skal forelægges for Told- og  

 Skattestyrelsen af den regionale told- og  

 skattemyndighed.
Forsvareres vederlag Dette indebærer, at den beskikkede forsvarers vederlag efter sagens  

 afslutning skal fastsættes af den ret, der har foretaget beskikkelsen.
Når straffesagen er afsluttet, underretter den regionale told- og  

 skattemyndighed den ret, der har foretaget forsvarerbeskikkelsen, om  

 udfaldet.
Hvis den sigtede har underskrevet et bødeforelæg, vedlægges  

 en kopi af dette.
Endvidere skal retten have oplysninger, som er af  

 betydning for fastlæggelsen af det offentliges regreskrav, fx oplysninger  

 om, at væsentlige forhold, der oprindelig blev betragtet som  

 ansvarspådragende, er frafaldet efter forhandlinger med den beskikkede  

 forsvarer.
På tilsvarende måde skal det oplyses over for retten, hvis  

 væsentlige forhold efter forhandlinger er henført under mildere  

 straffebestemmelser (grov uagtsomhed i stedet for forsæt). Det skal  

 endvidere indstilles til retten, hvem (den skatte- eller  

 afgiftspligtige/eller det offentlige) der efter den regionale told- og  

 skattemyndigheds opfattelse bør udrede vederlaget til den beskikkede  

 forsvarer.
 Hvis det er nødvendigt for forsvareren at afholde udgifter til  

 sagkyndig bistand, fx revisorbistand, kan disse godtgøres forsvareren, jf.  

 TfS 1990, 501 VLK, hvor en beskikket forsvarer blev tillagt godtgørelse  

 for udgifter til revisorbistand, idet landsretten udtalte, at det er fast  

 antaget i praksis, at en beskikket forsvarer, eventuelt efter rettens  

 forudgående godkendelse, kan indhente den sagkyndige bistand, der er  

 nødvendig for en forsvarlig udførelse af forsvarerens hverv.
Vederlaget fastsættes ved kendelse, der er genstand for kære til højere  

 ret.
Vederlaget udredes forskudsvis af statskassen.
Det udbetales af de  

 regionale told- og skattemyndigheder.
 Sagsomkostninger, der pålægges den sigtede i administrative skatte- og  

 afgiftsstraffesager, kan inddrives efter retsplejelovens regler om  

 sagsomkostninger, jf. forsvarerbistandslovens § 4.
 ToldSkat kan således opkræve det beløb, som  

 retten har fastsat til dækning af sagsomkostninger, men  

 skal oversende sagen til politiet til inddrivelse, hvis beløbet ikke  

 betales, jf. retsplejelovens § 997.
P.3 Straffesagens forberedelse og  

 undersøgelse Når en sag er oplyst på en sådan måde, at den regionale told- og  

 skattemyndighed har grund til at antage, at den pågældende har overtrådt  

 told-, skatte- eller afgiftslovgivningen, skal der tages stilling til, om  

 der skal gøres strafansvar gældende.
 Denne stillingtagen sker enten på grundlag af de sagsakter, der  

 foreligger, eller på grundlag af de pågældende akter suppleret med en  

 forhandling med den pågældende, jf. nedenfor om ansvarsforhandling .
Hvis det besluttes at gøre strafansvar gældende, gælder der en række  

 rettigheder for personer, der er mistænkt og sigtet for et strafbart  

 forhold.
Retsplejeloven indeholder en række bestemmelser, der tager sigte  

 på at beskytte mistænkte og sigtede i straffesager.
Ligeledes indeholder  

 Den Europæiske Menneskerettighedskonvention (EMRK) en række bestemmelser  

 til beskyttelse af mistænkte og sigtede.
"Inden politiet afhører en sigtet, skal han udtrykkeligt gøres bekendt  

 med sigtelsen og med, at han ikke er forpligtet til at udtale sig.
Det  

 skal af rapporten fremgå, at disse regler er iagttaget." Der er ikke i dansk ret almindelige regler om, hvornår en person skal  

 anses for sigtet.
Dette må vurderes helt konkret med udgangspunkt i de  

 foreliggende beviser i den enkelte sag.
Når en borger eller virksomhed tilskrives om et forhold, som der findes  

 grundlag for at sigte vedkommende for, skal det direkte i brevet anføres,  

 at den pågældende borger eller virksomhed sigtes.
Dette sker ved, at det  

 så præcist, som det er muligt på det pågældende tidspunkt, beskrives, hvad  

 sigtelsen går ud på.
Det vil sige, at det skal anføres, hvilken  

 overtrædelse (med angivelse af lov og paragrafnummer), hvilke(n)  

 periode(r) eller hvilket tidspunkt, hvilke(n) beløbsdifference(r), hvilket  

 unddraget beløb osv. der er tale om, samt en beskrivelse af overtrædelsen.  

 Det skal endvidere tilkendegives overfor den pågældende borger eller  

 virksomhed, at vedkommende som sigtet ikke har pligt til at udtale sig,  

 jf. nedenfor.
 Hvis der gennemføres en ansvarsforhandling, dvs. en drøftelse af det  

 eventuelt ansvarspådragende forhold, med den pågældende borger eller  

 virksomhed, skal vedkommende som indledning til ansvarsforhandlingen  

 igen gøres bekendt med sigtelsen og med, at der ikke er pligt til at  

 udtale sig, jf. nedenfor.
Dette fremgår af Retsplejelovens § 752, stk. 1, hvorefter en sigtet  

 ikke er forpligtet til at udtale sig.
Den sigtede skal udtrykkeligt gøres  

 bekendt med dette, når der rettes henvendelse til en person, der er  

 mistænkt eller sigtet for overtrædelse af ToldSkats lovgivning.
 I smuglerisager skal retsplejelovens § 752, stk. 1 dog kun iagttages i  

 relation til udspørgen om smuglerier vedrørende tidligere indrejse, jf.  

 toldlovens § 23.
Hertil slutter sig bestemmelsen i EMRK artikel 6, der handler om "fair  

 trial", retten til en retfærdig rettergang.
EMRK indeholder ikke  

 udtrykkeligt et selvinkrimineringsforbud, men Den Europæiske  

 Menneskerettighedsdomstol har imidlertid fastslået, at et forbud mod  

 selvinkriminering kan udledes af EMRK artikel 6.
 Imidlertid skal myndighederne være opmærksom på disse beføjelsers  

 og midlers afgrænsning til de rettigheder, som  

 retsplejeloven og EMRK, her særligt artikel 6, giver personer,  

 der er mistænkt og sigtet for strafbart forhold, jf. ovenfor.
Disse regler er udtryk for straffeprocessuelle grundprincipper, som har  

 en sådan karakter, at de er ophøjet til egentlige  

 menneskerettigheder.
De har derfor forrang for kontrolbeføjelserne og  

 oplysningsmidlerne i ToldSkats lovgivning, som derfor til enhver tid  

 og ubetinget må vige for reglerne i retsplejeloven og EMRK.
Det følger derfor heraf, at ToldSkats kontrolbeføjelser og  

 oplysningsmidler ikke må anvendes over for eller i konfrontation med en  

 mistænkt.
Dvs. at de ikke må anvendes fra det øjeblik, det står klart, at  

 der er grundlag for at sigte den pågældende for et strafbart forhold.  

 Efterforskningsskridt over for en sigtet må ske på et andet grundlag end  

 kontrolbeføjelserne og oplysningsmidlerne, eventuelt må politiet inddrages  

 med henblik på iværksættelse af straffeprocessuelle tvangsmidler, fx  

 ransagning.
 Det fremgår af TSS-cirkulære  

 2002-32 ,  

 at oplysninger kan indhentes fra trejdemand, der ikke selv er mistænkt, på  

 grundlag af skattekontrollovens bestemmelser, så længe der ikke er indledt  

 strafferetlig efterforskning hos politiet.
 Endvidere fremgår af cirkulæret, at indhentelse af oplysninger hos  

 trejdemand efter anmodning fra udenlandsk myndighed i medfør af  

 dobbeltbeskatningsoverenskomst eller anden international aftale kan ske på  

 grundlag af skattekontrollovens bestemmelser, så længe der ikke i udlandet  

 er indledt en strafferetlig efterforskning, hvor udenlandske mydnigheder  

 har rejst, hvad der i Danmark svarer ril en sigtelse.
 Uanset denne ændring skal behandlingen af straffesager stadig fremmes,  

 således at overgang til politimæssig efterforskning ikke forsinkes  

 unødigt.
 I UfR 1999, 1901 VLK fastslog landsretten, at noget  

 bilagsmateriale ikke kunne anses tilvejebragt som led i politiets  

 efterforskning, samt at politiet ikke havde overladt den politimæssige  

 efterforskning til en regional told- og skattemyndighed i strid med  

 retsplejelovens bestemmelser.
Det oplyses i brevet til borgeren, at den regionale told- og  

 skattemyndighed har modtaget sagen fra kommunen, og at der foreligger  

 mistanke om, at borgeren har overtrådt skattekontrolloven.
De relevante  

 indkomstår samt de skattekontrollovsbestemmelser, som kan være overtrådt,  

 anføres, og bestemmelserne vedlægges i kopi.Det oplyses endvidere  

 i brevet til borgeren, at borgeren vil blive indkaldt til en  

 ansvarsforhandling hos den regionale told- og skattemyndighed, samt  

 hvornår sagen kan forventes afsluttet.
Orientering om det forventede  

 afslutningstidspunkt kan dog kun gives i sager, der efter  

 kompetencereglerne kan afsluttes administrativt.
I følgende  

 tilfælde underrettes borgeren ikke:
Hvis en ansvarsforhandling søges gennemført, skal den pågældende  

 tilskrives herom.
Brevet skal indeholde oplysninger om at vedkommende  

 sigtes, hvad sigtelsen går ud på, samt muligheden for at få  

 en forsvarer beskikket, idet vejledning herom vedlægges, jf.  

 afsnit       P.2.
Den beskikkede forsvarer indkaldes til en eventuel ansvarsforhandling  

 sammen med den sigtede.
En ansvarsforhandling kan under visse betingelser  

 gennemføres, selv om den sigtede ønsker en forsvarer beskikket, jf.  

 afsnit       P.2.
Ved ansvarsforhandlingens begyndelse gentages sigtelsen og  

 orienteringen om muligheden for forsvarerbeskikkelse.
Endvidere spørges  

 sigtede, om han er villig til udtale sig, idet han/hun skal oplyses om,  

 at han/hun ikke har pligt til at udtale sig, jf. retsplejelovens 752,  

 stk. 1.
Forklaringsrapporten skal fremtræde i en sådan form, at den eventuelt  

 kan fremlægges i retten.
Alle forklaringsrapporter skal være  

 maskinskrevne med tydelig angivelse af, hvor og hvornår forhandlingen  

 har fundet sted, samt hvem der har deltaget i forhandlingen.
Forskrifterne i retsplejelovens § 751 skal her efterleves.
Rapporten  

 skal gengive sigtedes forklaring om muligt med egne ord.
Selv om sigtede  

 erkender overtrædelsen, skal de eventuelt undskyldende momenter, som  

 han/hun anfører, medtages i rapporten.
Fonetisk optagelse af  

 forklaringer må kun finde sted, når den afhørte er gjort bekendt med  

 det.
 Når forklaringsrapporten er udarbejdet, sendes den til den sigtede, som  

 spørges, om han/hun vil tiltræde forklaringen eventuelt med rettelser  

 eller tilføjelser, idet det tilføjes, at han/hun ikke har pligt hertil.  

 Der vedlægges en kopi af forklaringsrapporten til den sigtedes eget brug.  

 Hvis den sigtede ikke returnerer rapporten inden en frist fastsat af den  

 regionale told- og skattemyndighed, skal han/hun ikke rykkes herfor.
 Hvis der under en forhandling med en sigtet og sigtedes rådgiver, der  

 ikke er sigtet, opstår mistanke om, at rådgiver har begået et strafbart  

 forhold, skal ansvarsforhandlingen afbrydes, og rådgiver skal sigtes.  

 Ansvarsforhandlinger gennemføres herefter principielt med den  

 skattepligtige og rådgiveren hver for sig.
Bistand af politiet Der er ikke fastsat regler for politiets bistand.
 Politiets bistand består først og fremmest i gennemførelse af  

 straffeprocessuelle tvangsmidler efter retsplejeloven, særligt ransagning,  

 der bl.a. er omtalt i skattekontrollovens § 19. Ved ransagning  

 kræves som udgangspunkt en dommerkendelse.
 Anmodning om politiets bistand sker i form af et brev, hvori der  

 nærmere redegøres for, hvad det er bistanden skal bestå i og baggrunden  

 for anmodningen.Told- og skattemyndighederne kan bistå politiet i  

 forbindelse med afhøringer.
 Kommunen kan meddele den skattepligtige, at sagen vil blive sendt til  

 den regionale told- og skattemyndighed med henblik på vurdering af et  

 eventuelt ansvarsspørgsmål.
Hvis kommunen mener, at en skatteansættelse ikke giver anledning til  

 tvivl, kan skatteansættelsen gennemføres af kommunen.
Dette kan være  

 tilfældet, hvor skatteansættelsen kan foretages på baggrund af de  

 oplysninger, der foreligger allerede på det tidspunkt, da der hos kommunen  

 er opstået mistanke om strafbart forhold, herunder fx. oplysninger der er  

 indhentet efter skattekontrollovens kontrolbeføjelser og  

 oplysningsmidler.
Sagen skal derefter snarest muligt sendes til  

 den regionale told- og skattemyndighed til vurdering af et eventuelt  

 ansvarsspørgsmål.
Hvis en gennemførelse af skatteansættelsen derimod kræver yderligere  

 oplysninger fra den skattepligtige, efter at der hos kommunen er opstået  

 mistanke om strafbart forhold, skal de straffeprocessuelle regler  

 iagttages, som beskrevet ovenfor.
Skattekontrollovens kontrolbeføjelser og  

 oplysningsmidler må således under ingen omstændigheder anvendes med det  

 formål at indhente oplysninger til brug for strafforfølgning af en  

 skatteyder.
Dvs. at efterforskningsskridt over for en mistænkt må ske på  

 et andet grundlag end skattekontrollovens kontrolbeføjelser og  

 oplysningsmidler, eventuelt må politiet inddrages med henblik på  

 iværksættelse af straffeprocessuelle tvangsmidler, fx ransagning.
 En sådan sag skal derfor snarest muligt sendes til den regionale told-  

 og skattemyndighed såvel til gennemførelse af skatteansættelsen, jf. dog  

 nedenfor, som til vurdering af ansvarsspørgsmålet, herunder - ved  

 politiets foranstaltning - eventuel iværksættelse af straffeprocessuelle  

 tvangsmidler.
Det bør tilstræbes, at skattestyrelseslovens princip om, at en  

 skatteansættelse kan påklages i to administrative instanser, i videst  

 muligt omfang efterleves.
Den regionale told- og skattemyndighed kan  

 derfor efter en konkret vurdering sende sager tilbage til kommunen til  

 foretagelse af skatteansættelsen.
Dette kan fx ske, hvis den regionale told- og skattemyndighed ikke  

 finder, at der er tilstrækkeligt grundlag for at mistænke den  

 skattepligtige for et strafbart forhold.
Det samme er tilfældet, hvis  

 den regionale told- og skattemyndighed mener, at skatteansættelsen - uden  

 hensyn til at der er grundlag for at mistænke den skattepligtige for  

 strafbart forhold - kan foretages på grundlag af oplysninger, der er  

 indhentet, efter at sagen er sendt til den regionale told- og  

 skattemyndighed af kommunen, fx oplysninger der er tilvejebragt med  

 politiets bistand.
Oplysninger, der lægges til grund for  

 skatteansættelsen, er undergivet aktindsigt, jf.  

 afsnit       M .
P.4 Straffesagens afgørelse I  

 afsnit       P.1  er beskrevet den kompetence, som skatteministeren  

 eller de  

 statslige told- og skattemyndigheder har til at afslutte en skatte-,  

 afgifts- eller toldstraffesag "uden retslig forfølgning" og - inden for  

 toldloven - til at træffe en foreløbig afgørelse vedrørende bøde og  

 efterbetaling.
I dette afsnit beskrives det, hvordan de pågældende afgørelser træffes  

 og føres ud i livet.
Endvidere beskrives det, hvad der skal ske, hvis  

 sagen ikke kan afsluttes uden retslig forfølgning, fordi den  

 sigtede ikke ønsker at medvirke hertil.
 En tilkendegivelse om at sagen kan afgøres uden retslig  

 forfølgning sker i form af et bødeforelæg.
Om bødeforelæg gælder der tilsvarende regler som for tiltalerejsning  

 efter retsplejelovens regler.
I bødeforelægget skal herefter anføres den  

 pågældendes navn og en beskrivelse af overtrædelsen med angivelse af,  

 hvilke lovparagraffer der anses overtrådt, jf.  

 retsplejelovens  

 § 831, stk. 1, hvortil § 926 henviser.
 Herudover skal det anføres, at sagen principielt skal afgøres ved  

 domstolene, men at den kan afsluttes uden domstolsbehandling, såfremt den  

 pågældende erkender sig skyldig og erklærer sig rede til inden for en  

 nærmere angivet frist at betale den bøde, som er anført i bødeforelægget.  

 Endelig skal det anføres, at sagen vil blive sendt til politiet med  

 anmodning om tiltalerejsning ved domstolene, hvis den pågældende ikke  

 kan tiltræde bødeforelægget.
Et bødeforelæg, der ikke er tiltrådt af den, det retter sig imod, er  

 ikke en afgørelse i forvaltningslovens forstand, idet det ikke skaber ret.  

 Der kan derfor ikke klages over et bødeforelæg.
En borger eller  

 virksomhed, som ikke kan tiltræde et bødeforelæg, må derfor henvises til  

 at få sagen afgjort ved domstolene.
Når et bødeforlæg er underskrevet af den, som det retter sig mod, er  

 det en afgørelse i forvaltningslovens forstand.
Det betyder bl.a., at den  

 pågældende under visse betingelser kan få aktindsigt i sagen efter  

 forvaltningslovens  

 § 18. Se endvidere afsnit  

 M.1.
 Hvis den, der har vedtaget et bødeforelæg, senest 6 måneder efter  

 vedtagelsen meddeler, at han fortryder vedtagelsen, annulleres  

 bødeforelægget, og sagen tillades indbragt for domstolene.
 Den pågældende skal underrettes om retten til fortrydelse.  

 Underretningen kan ske på et hvilket som helst tidspunkt under sagens  

 behandling, men der skal under alle omstændigheder oplyses herom i  

 bødeforelægget.
En afgørelse er endelig såfremt bøden betales i rette tid, eller efter  

 vedtagelsen bliver inddrevet eller afsonet.
Herefter har den  

 administrative afgørelse samme virkning som en afgørelse truffet af  

 domstolene, idet den har gentagelsesvirkning.
I  

 toldlovens  

 § 80, stk. 1 er omtalt en særlig afgørelsesform, nemlig en "foreløbig  

 afgørelse om bøde og efterbetaling" Bestemmelsen vedrører "personer, der er forhyret med skibe i  

 udenrigsfart, samt personer, der ikke er bosiddende her i landet" og kan  

 derfor ikke finde anvendelse på andre personer.
Den foreløbige afgørelse er en afgørelse i forvaltningslovens  

 forstand.
Bestemmelserne i forvaltningsloven om bl.a. klagevejledning,  

 partshøring og aktindsigt finder derfor anvendelse på bødeikendelser.  

 Disse regler er beskrevet i   

 afsnit E .
 Selv om toldloven ikke indeholder regler om, at afgørelsen kan  

 påklages, er der mangeårig fast administrativ praksis for, at en sådan  

 bødeikendelse kan påklages, jf. principperne i forvaltningsloven.  

 Klage over bødeikendelser sker til Told- og Skattestyrelsen.
Udover at bødeikendelser således kan påklages, kan de også indbringes  

 (direkte) for domstolene, jf. toldlovens § 80, stk. 2, 2.  

 punktum.
Dette skal ske inden for en frist på 14 dage efter at  

 afgørelsen er meddelt den pågældende.
 Hvis et bødeforelæg ikke vedtages, eller en bødeikendelse ønskes  

 indbragt for domstolene, sendes sagen til politiet i form af en  

 tiltalebegæring, hvori politiet anmodes om at indbringe sagen for  

 domstolene.
I tiltalebegæringen anmodes politiet om at nedlægge påstand om en  

 bøde af samme størrelse som bødeforelæggets eller bødeikendelsens  

 udvisende.
Herudover anføres at sagen stadig kan afsluttes administrativt,  

 dvs. uden domstolsbehandling, såfremt den pågældende ønsker det.  

 Tiltalebegæringen vedlægges kopi af bødeforelægget/bødeikendelsen samt  

 sagens øvrige papirer.
P.5 Gennemførelse af krav i  

 straffesager Skattekrav I skattestraffesager gennemføres efterbeskatningen som hovedregel i  

 form af skatteansættelse eller ændring af tidligere skatteansættelse.  

 Efterbeskatningen foretages, før straffesagen fremmes, herunder før der  

 fremsættes begæring om tiltale overfor politimesteren.
 Hvis der i tilslutning til en tiltale for en berigelsesforbrydelse  

 efter straffelovens kapitel 28 rejses en subsidiær tiltale efter  

 skattekontrollovens §§ 13, 15 eller 16, anmodes politimesteren om at påstå  

 tiltalte dømt til at efterbetale de unddragne skatter.
 I disse tilfælde gennemføres også ændring af selskabets indkomst i  

 form af skatteansættelse. Ændringen foretages, før politimesteren i givet  

 fald anmodes om at rejse tiltale.
 Hvis den ændrede skatteansættelse for selskabet påklages  

 til Landsskatteretten, afgøres det som beskrevet nedenfor  

 under klagesager, om straffesagen eller klagesagen skal søges  

 fremmet.
Momskrav Momstilsvaret fastsættes som hovedregel efter reglerne i momslovens §  

 77 af den regionale told- og skattemyndighed, før straffesagen fremmes,  

 herunder før der fremsættes begæring om tiltale overfor politimesteren Momskravet medtages under straffesagen, når momsunddragelsen er sket i  

 et selskab.
Politimesteren anmodes om at påstå, at den tiltalte pålægges  

 solidarisk hæftelse med selskabet for momsen, hvis der findes grundlag for  

 at rejse tiltale mod den, der ejer eller behersker selskabet  

 (hovedaktionær/-anpartshaver), og det er tvivlsomt, om selskabet kan  

 betale momsen.
I disse tilfælde opgøres momstilsvar endvidere for  

 selskabet.
Hvis ægtefæller eller samlevere sammen har drevet en virksomhed, og  

 tiltalen rettes mod den af parterne, der ikke er registreret som  

 virksomhedsindehaver, anmodes politimesteren om at påstå, at tiltalte  

 pålægges solidarisk hæftelse med ægtefællen/samleveren for momsen.
I disse  

 tilfælde opgøres momstilsvar endvidere for den registrerede  

 virksomhedsindehaver.
Toldkrav I toldstraffesager fastsættes kravet før straffesagen fremmes, og  

 kravet medtages som hovedregel ikke i straffesagen.
I større  

 smuglerisager, herunder sager om overtrædelse af straffelovens § 289,  

 medtages toldkravet dog under straffesagen.
 I sager, der afgøres med bødeikendelse, medtages kravet i  

 bødeikendelsen, jf.  

 afsnit       P.4.
 I tilfælde, hvor klagen til skatteankenævnet eller Landsskatteretten  

 alene vedrører forhold, der ikke er inddraget under straffesagen,  

 fortsætter klagesagsbehandlingen og retsforfølgningen i straffesagen  

 uafhængigt af hinanden.
Klagesager behandles som udgangspunkt i det administrative klagesystem,  

 før straffesagen gennemføres.
Dette gælder især I tilfælde, hvor klagesagen fremmes på bekostning af straffesagen,  

 sendes en eventuel begæring om tiltale først til politimesteren, når den  

 administrative klagebehandling er gennemført.
Den regionale told- og  

 skattemyndighed kan dog anmode politimesteren om at rejse tiltale selv om  

 sagen er påklaget, i tilfælde, hvor strafansvaret ellers ville kunne  

 forældes.
Den regionale told- og skattemyndighed skal underrette  

 klagemyndigheden om, at der senere vil blive rejst ansvarssag.
Hvis  

 politiet allerede er inddraget i sagen, skal den regionale told- og  

 skattemyndighed anmode politimesteren om at stille straffesagen i  

 bero.
 I følgende tilfælde søges straffesagen dog fremmet uanset klage over  

 det underliggende spørgsmål om kravet:
 I tilfælde, hvor straffesagen søges fremmet uanset klagen, skal den  

 regionale told- og skattemyndighed indstille til klagemyndigheden, at  

 sagsbehandlingen stilles i bero.
 Den sag, der behandles først, jf. foranstående, søges fremmet mest  

 muligt.
P.6 Forældelse af strafansvar Dette afsnit omhandler alene forældelse af strafansvar.
Forældelse af  

 formueretlige krav er beskrevet i  

 afsnit       N .
 Reglerne om forældelse af strafansvar findes i  

 straffelovens  

 kapitel 11. Efter straffelovens § 92 straffes en lovovertrædelse ikke, når  

 der er indtrådt forældelse efter straffelovens §§ 93 og 94.
 Er forældelse indtrådt efter disse regler, er retsvirkningen  

 frifindelse.
 De almindelige forældelsesfrister er anført i § 93, stk. 1. I § 93,  

 stk. 2 og 3 er anført nogle særlige forældelsesfrister vedrørende told-  

 afgifts- og skatteområderne, jf. nærmere  

 nedenfor.
Forældelsesfrister Skat Efter straffelovens § 93, stk. 3, 1. punktum er forældelsesfristen 10  

 år for overtrædelse af straffelovens § 289, 1. punktum (bl.a. skattesvig  

 af særlig grov karakter) samt skattekontrollovens §§ 13, 15 og 16.
Forældelsesfristen efter straffelovens § 93, stk. 1, nr. 1 er 2 år, når  

 der ikke er hjemlet højere straf end fængsel i 1 år for overtrædelsen,  

 eller når straffen for overtrædelsen ikke vil overstige bøde.
Dette  

 betyder for overtrædelse af momslovens ordensbestemmelser, at  

 forældelsesfristen for disse er 2 år.
 Efter straffelovens § 93, stk. 3, 1. punktum er forældelsesfristen 10  

 år for overtrædelse af straffelovens § 289, 1. punktum (bl.a. momssvig af  

 særlig grov karakter).
 Efter straffelovens § 93, stk. 3, 2. punktum er forældelsesfristen  

 ligeledes 10 år for overtrædelse af momsloven, hvorved nogen unddrager sig  

 betaling af afgift, eller som medfører, at nogen uberettiget opnår  

 udbetaling af afgift.
 For overtrædelser, der er begået inden 1. maj 2000, er  

 forældelsesfristen 5 år.
 Efter straffelovens § 93, stk. 2, 2.punktum er forældelsesfristen 5 år  

 for overtrædelser, hvorved nogen unddrager sig betaling af told eller  

 afgifter til det offentlige (excl. moms), eller som er egnede til at  

 medføre, at nogen uberettiget fritages for betaling af sådanne beløb.
Særligt vedrørende juridiske personer I skatte-, told- og afgiftslovgivningen er i meget vidt omfang hjemlet  

 strafansvar i form af bøde for overtrædelser begået af selskaber mv.  

 (juridiske personer).
Det må antages, at forældelsesfristerne for overtrædelser begået af  

 juridiske personer er identiske med forældelsesfristerne for de materielle  

 straffebestemmelser, som er overtrådt.
Om strafansvar for juridiske  

 personer forud for lovgivningen i 1996, se UfR 1983, 845 ØLD og TfS  

 1992, 395 HRD.
Forældelsesfristens påbegyndelse Generelt Forældelsesfristen påbegyndes den dag, da den strafbare virksomhed  

 eller undladelse er ophørt, jf. straffelovens § 94, stk. 1.
 For handlingsforbrydelser, fx indgivelse af urigtig selvangivelse eller  

 urigtig momsangivelse, påbegyndes forældelsesfristen derfor ved afgivelsen  

 af de urigtige oplysninger.
For undladelsesforbrydelser, fx undladelse af indbetaling af A-skat  

 eller undladelse af at reagere på en for lav skatteansættelse, påbegyndes  

 forældelsesfristen principielt først når undladelsen bringes til ophør.  

 Efter ordlyden af straffelovens § 94, stk. 1 er en række  

 straffebestemmelser inden for ToldSkats område derfor uforældelige.
Dette  

 er dog ikke tiltrådt af domstolene, som har statueret, at hvis en strafbar  

 undladelse er nøje tidsbestemt og omfatter den undladte betaling,  

 meddelelse osv. på nærmere angivne datoer, regnes forældelsesfristen fra  

 denne dato.
På ét område har domstolene dog statueret uforældelighed ved en ikke  

 ophørt undladelse.
I UfR 1980, 1016 HRD statuerede Højesteret, at  

 forældelse af strafansvaret efter kildeskattelovens § 74, stk. 1, nr. 2 -  

 nu opkrævningslovens § 17, stk. 1, nr. 3 - ikke begyndte at løbe, så længe  

 indbetaling af indeholdt kildeskat blev undladt på strafbar  

 måde.
"Idealkonkurrence", jf. straffelovens § 93, stk. 4 Efter straffelovens § 93, stk. 4 anvendes den længste forældelsesfrist,  

 når nogen ved samme handling har begået flere lovovertrædelser, såkaldt  

 "idealkonkurrence".
Denne bestemmelse har - inden forlængelsen i 2000 af forældelsesfristen  

 for overtrædelser af momsloven - især haft betydning, når momsunddragelser  

 og andre momslovsovertrædelser foretages sammen med skatteunddragelser som  

 følge af de forskellige forældelsesfrister (5 henholdsvis 10 år). Selv om  

 det kan hævdes, at overtrædelsen af momsloven og skattekontrolloven ikke  

 sker ved samme handling, har domstolene anvendt § 93, stk. 4 ved  

 udeholdelse af samme omsætning fra momsangivelsen og selvangivelsen.
I TfS  

 1991, 102 VLD afviste Vestre Landsret således tiltaltes  

 forældelsesindsigelser vedrørende overtrædelse af momsloven med henvisning  

 til at overtrædelsen af momsloven og skattekontrolloven udsprang af de  

 samme dispositioner.
 Straffelovens § 93, stk. 4 vil formentlig kunne finde anvendelse ved  

 overtrædelser begået ved samme handling af de principielt enslydende  

 bestemmelser i skattekontrollovens § 13 B og momslovens § 81, stk. 4 om  

 urigtige fakturaer med den konsekvens, at den 2-årige forældelsesfrist,  

 der må antages at gælde for en række overtrædelser af skattekontrollovens  

 § 13 B, jf. straffelovens § 93, stk. 1, nr. 1, forlænges til 10 år, som  

 følge af den 10-årige forældelsesfrist, som må antages at gælde for  

 momslovens § 81, stk. 4, jf. straffelovens 93, stk. 3, 2.  

 punktum.
Fortsat forbrydelse En fortsat forbrydelse er en række gentagne, hyppige og ligeartede  

 lovovertrædelser.
Disse kan i forældelsesmæssig henseende betragtes som én  

 handling med den virkning, at forældelsesfristen først påbegyndes ved den  

 sidste lovovertrædelse.
Læren om fortsat forbrydelse kan ikke anvendes for så vidt angår  

 overtrædelser af skattekontrolloven.
Dette skyldes, at tidsrummet  

 mellem de gentagne forbrydelser, fx indgivelse af urigtig selvangivelse,  

 er for langt, typisk et år, jf UfR 1972, 735 HD, hvor Højesteret afviste,  

 at der forelå en fortsat forbrydelse.
Se også  

 SKM2002.10.ØLD ,  

 hvor landsretten afviste, at der forelå en fortsat forbrydelse, da  

 overtrædelserne ikke var ligeartede.
Derimod finder læren om fortsat forbrydelse anvendelse inden for fx  

 kildeskatteloven og momsloven som følge af de væsentligt kortere frister,  

 der gælder for afgivelse af oplysninger mv. inden for disse  

 lovområder.
I UfR 1985, 740 HD om momsloven har Vestre  

 Landsret statueret fortsat forbrydelse.
Ved vurderingen af om fortsat forbrydelse kan gøres gældende, er  

 det vigtigt at vurdere, om enkeltstående korrekte handlinger mv., der  

 er foretaget i en række af i øvrigt urigtige handlinger, har den  

 virkning, at der skal ske en selvstændig vurdering af  

 forældelsesspørgsmålet, for så vidt angår de urigtige handlinger, der  

 ligger forud for den korrekte handling.
Der kan ikke opstilles generelle  

 regler vedrørende dette spørgsmål, og domstolene  

 har ikke forholdt sig éntydigt hertil.
Synspunktet om fortsat  

 forbrydelse skal derfor kun gøres gældende, hvis der er tale om en helt  

 ubrudt række af overtrædelser.
Forældelsesfristens afbrydelse Generelt Efter straffelovens § 94, stk. 5, 1. punktum afbrydes  

 forældelsesfristen ved ethvert rettergangsskridt, hvorved den pågældende  

 sigtes for overtrædelsen.
Rettergangsskridt er fx ransagning, indenretlig afhøring, beskikkelse  

 af forsvarer og indlevering af anklageskrift til retten.
I UfR 2000, 691  

 VLD kunne en skrivelse fra en politimester til retten med henblik på  

 afbrydelse af forældelsesfristerne ikke anses for et rettergangsskridt,  

 der efter straffelovens § 94, stk. 5, 1. punktum afbrød  

 forældelsesfristerne.
 I sager, der kan afgøres administrativt med en bøde, afbrydes  

 forældelsesfristen, når den pågældende gøres bekendt med at han er sigtet,  

 jf. straffelovens § 94, stk. 5, 3. punktum.
Sigtelsen skal fremsættes af den kompetente myndiged, dvs.
ToldSkat.
En  

 skrivelse fra en kommune til en skattepligtig om, at sagen oversendes  

 til den regionale told- og skattemyndighed til vurdering af et eventuelt  

 strafansvar, er derfor ikke tilstrækkelig til at afbryde  

 forældelsesfristen.
Juridiske personer For juridiske personer gælder nogle særlige regler om afbrydelse af  

 forældelsesfristen.
 Hvis forældelsesfristen afbrydes over for nogen, som har handlet på en  

 juridisk persons vegne, har fristafbrydelsen også virkning i forhold til  

 den pågældende juridiske person, jf. straffelovens § 94, stk. 5, 4.  

 punktum.
 Derimod har afbrydelse af forældelsesfristen over for en juridisk  

 person ikke virkning i forhold til personer, der har handlet på den  

 juridiske persons vegne, jf. straffelovens § 94, stk. 5, 5.  

 punktum.
Forfølgningen standset Hvis forfølgningen standses på ubestemt tid, løber forældelsesfristen  

 videre, som om forfølgning ikke havde fundet sted, jf. straffelovens § 94,  

 stk. 5, 2. punktum.
Hvornår dette er tilfældet, må afgøres konkret, bl.a.  

 med udgangspunkt i hvor længe forfølgningen er standset og grunden hertil.  

 Se TfS 1989, 426 ØLD og TfS 1995, 567 ØLD, hvor det blev statueret, at  

 forældelse var indtrådt.
 Hvis standsningen skyldes, at den sigtede har unddraget sig  

 forfølgningen, medregnes forfølgningstiden dog ikke ved beregningen af  

 forældelsesfristen, jf. straffelovens § 94, stk. 5, 3. punktum.
Bilag 1: Oversigt over bevillings- og  

 dispensationsbestemmelser Nedenfor følger en oversigt over lovbestemmelser, hvor beføjelsen til  

 at træffe afgørelser af overordnede skattemyndigheder (skatteministeren,  

 Ligningsrådet eller Told- og Skattestyrelsen) er tillagt de kommunale  

 skattemyndigheder eller de regionale told- og skattemyndigheder.
Oversigten angiver først hovedreglen i bekendtgørelse om sagsudlægning  

 i § 6, § 22. Herefter følger undtagelserne til hovedreglen samt en  

 angivelse af bestemmelser i samme lov, der følger hovedreglen.
Direktøren  

 for Told- og Skattestyrelsen kan, når særlige omstændigheder taler derfor,  

 bemyndige en enkelt eller enkelte regionale told- og skattemyndigheder til  

 at træffe afgørelse i første instans i alle sager.
Dette er gjort i Told-  

 og Skattestyrelsens cirkulære 2000-35 om dekoncentreret sagsudlægning, jf.  

 bilag 3.
Hvor intet andet er anført, er bemyndigelsen givet af skatteministeren  

 ved bekendtgørelse om sagsudlægning.
Er bemyndigelsen givet med en anden  

 hjemmel eller af en anden skattemyndighed end ministeren, er dette anført  

 med angivelsen af hjemlen.
Enkelte steder i oversigten er desuden medtaget  

 bestemmelser, hvor kompetencen til at træffe afgørelser fremgår af selve  

 lovbestemmelsen.
Ved hver lovbestemmelse er det anført, hvilken skattemyndighed der  

 træffer afgørelse i sagen i 1. instans.
I kolonnen efter er klageinstansen  

 anført.
I sidste kolonne angives hjemlen i bekendtgørelse om sagsudlægning  

 eller anden hjemmel.
Fremgår hjemlen af hovedreglen i bekendtgørelse om  

 sagsudlægning § 6, § 11, og § 22 angives hjemlen som hovedreglen.
 KS står for den kommunale skattemyndighed.
RTS står for regional told- og skattemyndighedT&S står for Told- og  

 Skattestyrelsen LR står for Ligningsrådet LSR står for Landsskatteretten MIN står for skatteministeren SKAM står for skatteansættende myndighed Det skal bemærkes, at en afgørelse skal påklages inden 3 måneder til  

 klagemyndigheden, og at klageinstansens afgørelse ikke kan indbringes for  

 anden administrativ myndighed for så vidt angår sagsområder omfattet af  

 sagsudlægningsbekendtgørelsen.
Klager over sagsbehandlingen Hovedreglen efter § 6 og § 22 1. instans Undtagelser fra hovedreglen samt bestemmelser i  

 samme love, som følger hovedreglen Afskrivningsloven Aktieavancebeskatningsloven Tilladelse til aktieombytning.
Aktindsigt Boafgiftsloven Fritagelse for boafgift efter § 15 i bkg. af 19. december  

 1999/1047 (Fortegnelse i TSS-cirk. 2002-28) Bogføringsloven Børnefamilieydelseslov Bekendtgørelse om  

 børneopsparingskonti Hjemmel Dobbeltbeskatningsoverenskomster Ejendomsavancebeskatningsloven Ejendomsvurderingsloven Etableringskontoloven Fondsbeskatningsloven Cirkulære 1987/157 om forrentning af visse  

 tilbagebetalingsbeløb Forældelsesloven (1908-loven) RTS RTS/T&S/LR Frigørelsesafgiftsloven Fusionsskatteloven Henstand Husdyrbeskatningsloven Investeringsfondsloven Kildeskattebekendtgørelsen 2. instans Kildeskatteloven Konkursskatteloven KS SKAM KS/RTS/T&S RTS RTS/T&S/LR KS SKAM KS/RTS/T&S RTS RTS/T&S/LR Kulbrinteopkrævningsloven Kulbrinteskatteloven Kursgevinstloven Ligningsloven Opkrævning og inddrivelse af bøder, der er  

 pålagt efter skattekontrollovens § 20 Hjemmel Opkrævningsloven Sikkerhedsstillelse, når 1) skatter og afgifter indberettes for sent, 2) selvangivelse indsendes for sent og 3) virksomhedens kapitalgrundlag er trukket ud af  

 virksomheden.
Pensionsafkastbeskatningsloven Hjemmel Pensionsbeskatningsloven 2. instans Realrenteafgiftsloven Realrenteafgiftsloven erstattes efter en overgangsperiode af  

 pensionsafkastbeskatningsloven.
Registreringsafgiftsloven Selskabsskatteloven Skattekontrolloven KSSKAM KS/RTS/T&S Skattestyrelsesloven Den tidligere § 35,  

 stk. 1, nr. 9 § 35, stk. 1, nr. 1 - 5 og  

 7 Varelagerloven Virksomhedsgodtgørelsesloven - Loven er ophævet  

 med virkning fra og med indkomståret 2001.
Virksomhedsomdannelsesloven Hjemmel Bilag 2: Skrivelse af 28. marts 1990 om  

 bemyndigelse til amtsskatteinspektoraterne (senere de regionale told- og  

 skattemyndigheder) i en række spørgsmål Det bemærkes, at der skal gives underretning til de kommunale  

 skattemyndigheder, når der indledes en revisionsmæssig undersøgelse af en  

 påklaget ansættelse, ligesom der skal gives underretning om resultatet af  

 undersøgelsen.
 Amtsskatteinspektoraterne bemyndiges endvidere til fortsat at varetage  

 de opgaver, der i henhold til lovgivning, bekendtgørelser og cirkulærer er  

 tillagt amtsskatteinspektoraterne.
 De omhandlede opgaver varetages i perioden fra 1. april 1990 til 30.  

 april 1990 af amtsskatteinspektoraterne inden for de hidtidige geografiske  

 områder, jf. § 2, stk. 3 i Skatteministeriet bekendtgørelse af 22. marts  

 1990 om landets inddeling i told- og skatteregioner.
 Den 1. maj 1990 overgår bemyndigelsen til told- og  

 skatteregionerne.
Med venlig hilsen Bilag 3: Oversigt over dekoncentreret  

 virksomhed 1. Skatte-, told- og afgiftslovgivningen indeholder bestemmelser om, at  

 skatteministeren i forskelligt omfang kan bestemme, hvilken myndighed, der  

 skal træffe afgørelse efter loven, og om adgangen til at klage  

 administrativt over disse afgørelser, herunder om at en sådan afgørelse  

 ikke kan påklages.
 Bestemmelserne er udmøntet ved bekendtgørelse nr. 520 af 25. juni 2002  

 om myndighedsinddeling og sagsudlægning  

 (sagsudlægningsbekendtgørelsen).
 2. Efter sagsudlægningsbekendtgørelsens § 6, stk. 3 kan direktøren for  

 Told- og Skattestyrelsen i de i § 6, stk. 1 og 2 nævnte tilfælde, dvs.  

 tilfælde, hvor kompetencen i 1. instans ligger hos de regionale told- og  

 skattemyndigheder, respektive Københavns eller Frederiksberg kommuner,  

 bemyndige en enkelt eller enkelte regionale told- og skattemyndigheder til  

 at træffe afgørelse i 1. instans vedrørende alle sager på et bestemt  

 område (dekoncentreret opgavevaretagelse).
 3. Direktøren for Told- og Skattestyrelsen har efter § 6, stk. 3, i  

 sagsudlægningsbekendtgørelsen henlagt afgørelsen i følgende sagstyper til  

 følgende told- og skatteregioner og toldcentre:
 4. Regionernes og toldcentrenes afgørelse kan, for så vidt der ikke er  

 klageadgang til Landsskatteretten, påklages til Told- og Skattestyrelsen,  

 jf. § 22 i sagsudlægningsbekendtgørelsen.
 Fristen for klage er, for så vidt andet ikke er bestemt, 3 måneder, jf.  

 § 20 i sagsudlægningsbekendtgørelsen.
Bilag 4: Oversigt over afgørelser, som kan  

 påklages til Landsskatteretten Skattestyrelsesloven:
 Lov om afgift af tinglysning og registrering af ejer- og  

 panterettigheder mv.:
 Lov om tobaksafgifter:
Bilag 5: Uddrag af Retssikkerhedsudvalgets  

 redegørelse 1996, side 88-93 Vejledningspligt og forhåndsbesked.Bortset fra områder, hvor  

 der findes regler, der forpligter myndighederne til at afgive en egentlig  

 bindende forhåndsbesked, f.eks. lov om bindende forhåndsbesked om  

 skattespørgsmål, er udgangspunktet, at myndighederne ikke er bundet af en  

 forhåndsbesked, der er et led i almindelig responderende virksomhed,  

 hvilket navnlig har praktisk betydning i de tilfælde, hvor  

 forhåndsbeskeden ville stille modtageren gunstigere end lovgivningen eller  

 gældende praksis.
 Som det fremgår af de nedenfor omtalte domme vil en sådan  

 forhåndsbesked dog efter omstændighederne blive anset for bindende, efter  

 synspunkter svarende til, hvornår en forvaltningsakt ikke kan ændres i  

 bebyrdende retning, hvilket bl.a. beror på, om borgeren har indrettet sig  

 i tillid til den oprindelige afgørelse.
Spørgsmålet er imidlertid, om myndighederne overhovedet er forpligtede  

 til at afgive en forhåndsbesked, bortset fra de tilfælde, hvor der findes  

 særskilt hjemmel for bindende forhåndsbesked.
Den eventuelle forpligtelse  

 afhænger af den nærmere rækkevidde af bestemmelsen i forvaltningslovens §  

 7 om myndighedens vejledningspligt, der er en kodifikation af gældende ret  

 inden forvaltningsloven, og som har følgende ordlyd: "En  

 forvaltningsmyndighed skal i fornødent omfang yde vejledning og bistand  

 til personer, der retter henvendelse om spørgsmål inden for myndighedens  

 sagsområde".
Denne vejledningspligt er først og fremmest afhængig af, at der ligger  

 en konkret henvendelse fra en borger i relation til en afgørelsessag.  

 Dernæst indebærer bestemmelsen, at en myndighed er forpligtet til at gøre  

 borgeren opmærksom på de eventuelle bestemmelser, der måtte have betydning  

 for borgerens særlige retstilling i det konkrete tilfælde, herunder  

 dispensationsmuligheder.
Endvidere indebærer vejledningspligten, at  

 myndigheden skal oplyse borgeren om hvilke oplysninger, det vil være  

 relevant at fremlægge under en sags behandling, herunder ved anvendelse af  

 blanketter m.v., ligesom myndigheden skal vejlede om kompetencespørgsmål  

 og klagemuligheder.
Hvad angår vejledning om egentlig lovfortolkning  

 antages pligten hertil kun at gælde i det omfang den pågældende myndighed  

 har afgørelseskompetence i forhold til det af borgeren rejste spørgsmål,  

 jf.
Hans Gammeltoft Hansen m.fl.: Forvaltningsret, s. 259 og Jon Andersen  

 i Juridisk Grundbog, Bind 4, s. 101. Dette indebærer, at en myndig med  

 afgørelseskompetence vedrørende den rejste forespørgsel i realiteten er  

 forpligtet til at afgive en vejledende forhåndsudtalelse om sagens  

 materielle resultat, i det omfang resultatet beror på lovfortolkning.
 Er der derimod tale om en myndighed uden afgørelseskompetence  

 vedrørende det rejste spørgsmål, vil der ikke være pligt til at vejlede om  

 sagens materielle udfald.
Domspraksis viser dog, at uanset, om der er tale om tilfælde, hvor  

 myndigheden har været forpligtet eller ej, vil en klar forhåndsbesked uden  

 tilknyttet forbehold om, at den har vejledende karakter, efter  

 omstændighederne, blive tillagt en bindende virkning for myndigheden, hvis  

 borgeren ville lide tab ved en senere afgørelse, der ikke er i  

 overensstemmelse med forhåndsbeskeden.
Hvis den vejledende forhåndsbesked  

 ikke kan tillægges bindende virkning, kan der i stedet for eventuelt blive  

 tale om erstatningsansvar for myndigheden for forkert vejledning.
En  

 forkert vejledning i form af urigtig fortolkning vil dog alene kunne  

 medføre erstatningsansvar i åbenbare særlige kvalificerede tilfælde, idet  

 fortolkningstvivl som udgangspunkt ikke antages at kunne være en  

 erstatningspådragende årsag jf.
Poul Andersen: Offentligretligt  

 erstatningsansvar s. 96 og Claus Haagen Jensen og Orla Friis Jensen i  

 Juristen 1976, s. 78.
Er der tale om en sådan åbenbar fejl, at erstatningsansvar kan komme på  

 tale, vil ansvaret endvidere afhænge af, hvorvidt forhåndsbeskeden er  

 givet uden forbehold eller fremtræder som vejledende, jf. f.eks.
UfR  

 1985.1061 (H). I denne dom fik en kommune i en 4-3 afgørelse medhold i, at  

 den ikke var erstatningsansvarlig for en erklæring om, at nogle bygninger,  

 så vidt det kunne konstateres, var opført i overensstemmelse med gældende  

 lovgivning, idet der ikke efterfølgende kunne opnås den ønskede  

 dispensation.
Egen skyld vil ligeledes kunne forhindre et  

 erstatningsansvar, jf. f.eks. dommen UfR 1957.516 (H), refereret nedenfor,  

 hvor en udtalelse fra et vurderingsråd ikke var bindende ved den senere  

 vurdering, og hvor der heller ikke var grundlag for erstatningsansvar,  

 bl.a. fordi det kunne bebrejdes borgeren, at han havde undladt at oplyse  

 om nogle salgsforhandlinger.
 Fra domspraksis kan anføres følgende afgørelser om eventuelle bindende  

 virkninger af forhåndsbesked som led i responderende virksomhed:
Som antaget ovenfor bekræfter dommene, at en minimumsbetingelse for en  

 forhåndsbeskeds bindende virkning vil være, at modtageren har disponeret i  

 tillid til forhåndsbeskeden, ligesom forhåndsbesked må fremtræde uden  

 forbehold og være entydig.
Endvidere vil det være en betingelse, at  

 modtageren har fremlagt alle tilgængelige relevante oplysninger.
Uanset om  

 disse betingelser er opfyldt, vil en forhåndsbesked, der direkte strider  

 mod lovregler, normalt ikke kunne tillægges bindende virkning, jf.
UfR  

 1939.1150 (Ø), hvilket er i overensstemmelse med, hvad der gælder om  

 tilbagekaldelse af forvaltningsakter, jf. ovenfor under 2, litra a.
Som  

 tidligere omtalt kan der i stedet for blive tale om erstatningsansvar.  

 Endelig må det, ud over det allerede anførte, antages at være en  

 betingelse for en forhåndsbeskeds bindende virkning, at den har en vis  

 autoritativ karakter, jf. herved dommen UfR 1937.591 (Ø), hvor der ikke  

 var tale om bindende virkning, bl.a. under hensyn til, at svaret var  

 afgivet af en overassistent.
Dommen UfR 1972.28 (H), hvor svaret var givet  

 af forstanderen for Statens Plantetilsyn, fik det modsatte udfald.
Dette krav om en vis autoritativ karakter betyder formentlig også, at  

 bortset fra tilfælde, hvor en underordnet myndighed har endelig  

 afgørelseskompetence, vil en forhåndsbesked fortrinsvis kunne have en  

 bindende virkning, hvis den hidrører fra en overordnet myndighed.
Dette  

 synes i hvert fald at være gældende på skatteområdet, hvor der i en række  

 domme har været tale om, at en forhåndsudtalelse fra en central myndighed  

 blev anset for bindende.
Dette gælder dommene UfR 1976.658 (H), Medd. fra  

 SKD 1982, s. 53 og TfS 1994.477 (Ø), medens det i dommene TfS 1985.160 (V)  

 og TfS 1994.232 (V) er fastslået, at der ikke kan støttes ret på en  

 forhåndsbesked fra en kommunal ligningsmyndighed, i begge domme bl.a. med  

 henvisning til de overordnede tilsynsmyndigheders revisionsbeføjelser.  

 Dommene refereres nærmere i afsnit 3.
 Som et særligt tilfælde kan nævnes dommen TfS 1986.161 (Ø), hvor  

 "forhåndsbeskeden" bestod i den fortrykte lejeværdiberegning på  

 selvangivelsen, og blev anset for bindende, da skatteyderen havde  

 indrettet sig i tillid hertil.
I de tilfælde, hvor en forhåndsudtalelse må anses for bindende, kan der  

 ligesom i tilfælde, hvor en forvaltningsakt ellers ikke kan ændres i  

 bebyrdende retning, indtræde sådanne bristende forudsætninger at den  

 bindende virkning bringes til ophør.
Det gælder for det første, hvis det  

 faktiske grundlag ændrer sig væsentligt, ligesom generelle retlige  

 ændringer, f.eks. lovændringer, og praksisændringer, vil føre til samme  

 resultat, jf. f.eks.
UfR 1973.18 (H), hvor en praksisændring vedrørende  

 selskabers fradrag for ydelser til stifterne kunne gøres gældende med  

 fremtidig virkning.
Det må dog anses for usikkert, om den tidligere  

 tilkendegivelse om fradrag overhovedet kunne anses for bindende, jf.
P.  

 Spleths kommentar i UfR 1973 B, s. 174. Dommen omtales nærmere i afsnit 3  

 og 4. Spørgsmålet er imidlertid, om den bristende forudsætning simpelthen  

 kan bestå i, at myndigheden eliminerer den bindende virkning for fremtiden  

 efter varsel herom.
Dette vil fortrinsvis kunne ske i tilfælde, hvor  

 varslet giver borgeren mulighed for på en rimelig måde at kunne indrette  

 sig efter den ændrede opfattelse, jf.
UfR 1980.73 (H) omtalt under 2,  

 litra a, hvorimod det samme næppe vil være tilfældet, hvis der på grundlag  

 af den tidligere forhåndsbesked er truffet afgørende dispositioner der  

 ikke uden væsentligt tab kan ændres, jf.
Claus Haagen Jensen og Orla Friis  

 Jensen i Juristen 1976, s. 76.
