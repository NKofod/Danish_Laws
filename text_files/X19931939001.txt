Afgørelsen vedrører følgende retsforskrifter: R LOV nr 390 af  

 20/05/1992 § 10 Lov om forsikring mod følger af arbejdsskade  

 (Arbejdsskadeloven) Afgørelsen er truffet af: Arbejdsskadestyrelsen Lidelsen carpaltunnelsyndrom har ikke noget dansk navn.
Den skyldes  

 påvirkning eller afklemning af håndens midternerve i den såkaldte  

 carpaltunnel i håndleddet.
Her passerer de fleste af håndens nerver og sener  

 gennem en forholdsvis snæver kanal eller tunnel, som består af knogler og  

 senebånd.
 Lidelsen medfører føletab eller føleforstyrrelser i hånden og kan medføre  

 nedsat kraft og bevægelighed.
 Der er sandsynligvis mange grunde til, at lidelsen opstår, og det har  

 gennem længere tid været diskuteret, i hvilket omfang lidelsen kan have  

 arbejdsmæssige årsager.
 Der er imidlertid endnu kun begrænset viden om årsagerne til lidelsen.  

 Erhvervssygdomsudvalget og Arbejdsskadestyrelsen har derfor været  

 tilbageholdende med at anerkende tilstanden som en arbejdsskade.
BAGGRUND De følgende tre eksempler illustrerer den nuværende praksis:
 Sag nr. 1:
En 42-årig mandlig slagteriarbejder pådrager sig efter få dages arbejde med udrykning af flomme, milt mv. en seneirritationstilstand i højre håndled.
Der opstår samtidig smerter og føleforstyrrelser i hånden.
Betingelserne for at anerkende seneskedehindebetændelse i underarmen er  

 opfyldt.
Da carpaltunnelsyndromet i dette tilfælde kan opfattes som en  

 komplikation til senelidelsen/seneirritationen, blev tilfældet anerkendt  

 efter fortegnelsen over erhvervssygdomme pkt.
E6a.
 Sag nr. 2:
En 37-årig mandlig skovarbejder havde gennem 11 år arbejdet med en stærkt  

 vibrerende motorsav 5« time dagligt 9 måneder af året.
Han udviklede et  

 svært carpaltunnelsyndrom, der ikke blev bedre efter operation.
 Arbejde med håndholdt vibrerende værktøj giver en betydelig øget risiko  

 for at udvikle hvide fingre og/eller carpaltunnelsyndrom.
 Carpaltunnelsyndrom forårsaget af den slags arbejde er derfor optaget på  

 fortegnelsen over erhvervssygdomme.
 Derfor blev også dette tilfælde anerkendt.
 Sag nr. 3:
En 55-årig kvinde, som passede en spindemaskine, udviklede ligeledes  

 carpaltunnelsyndrom.
Hun var ikke udsat for vibrationer fra håndholdte  

 værktøjer, og der var ikke i lægeerklæringerne beskrevet en forudgående  

 udvikling af seneirritationstilstande i underarmen.
 Arbejdsskadestyrelsen kunne derfor ikke anerkende lidelsen.
KOMMENTAR De tre eksempler illustrerer de muligheder, der for tiden er for at  

 anerkende carpaltunnelsyndrom som en arbejdsskade.
Som det fremgår er sag nr.  

 1 et eksempel på, at lidelsen kan anerkendes som følge af en anden  

 erhvervssygdom, fordi betingelserne for at anerkende denne sygdom var  

 opfyldt.
 Derudover har Erhvervssygdomsudvalget i enkeltstående tilfælde anerkendt  

 carpaltunnelsyndrom, hvor der har været dokumentation for voldsomme  

 belastninger af hulhånden nær håndleddet.
 Erhvervssygdomsudvalget har besluttet nøje at følge dette område for at  

 vurdere, om der er behov for at ændre mulighederne for anerkendelse.
 Yderligere oplysninger kan fås hos kontorchef Marianne Hvolris.
