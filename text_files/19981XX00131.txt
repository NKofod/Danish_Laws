Skriftlig fremsættelse (2. december  

 1998) By- og boligministeren Herved tillader jeg mig for Folketinget at  

 fremsætte:
 Forslag til lov om ændring af lov om almene  

 boliger samt støttede private andelsboliger m.v. (Ændrede  

 finansieringsregler for støttede private andelsboliger).
(Lovforslag nr.
L 109).
 Forslaget indebærer dels en ændret  

 finansiering for byggeri af støttede private andelsboliger med tilsagn  

 fra den 1. januar 1999, dels etableres en frivillig overgangsordning for  

 finansieringen af projekter med tilsagn før den 1. januar 1999.
 Baggrunden for forslaget er, at indekslån af grunde,  

 som tillige er nævnt i de almindelige bemærkninger til L 46,  

 på en række punkter er uhensigtsmæssige, også i  

 forbindelse med finansiering af støttede private andelsboliger.  

 Endvidere indebærer afskaffelsen af realrentefritagelsen for  

 indeksobligationer udstedt efter den 31. december 1998 øgede  

 økonomiske udgifter for andelshaverne først og fremmest i form  

 af en længere opregulering af beboerbetalingen og dermed en  

 højere samlet boligafgift set over  

 indekslåneforløbet.
 Udgangspunktet for den foreslåede finansieringsmodel  

 for de støttede private andelsboliger er en uændret balance for  

 beboerbetalingen i forhold til det almene byggeri.
 Beboerbetalingen fastsættes i forhold til  

 anskaffelsessummen og reguleringen heraf vil ske uændret med 3/4 af  

 prisudviklingen (valsetakten) og ophører, når beboerbetalingen  

 svarer til ydelsen på lånet.
Beboerbetalingen forhøjes endvidere bl.a som  

 følge af, at andelshaver opnår en væsentlig afkortning af  

 løbetiden fra de nugældende godt 40 år til fremover en  

 fast løbetid på 30 år.
Dermed afdrages restgælden i  

 ejendommen hurtigere, hvilket slår positivt igennem på  

 andelsværdien.
Der foreslås endvidere en overgangsordning  

 gældende for private andelsboliger, hvortil der i perioden 1. januar  

 1994 til 31. december 1998 er meddelt tilsagn om støtte.
Der er tale  

 om en frivillig ordning, hvor andelsboligforeningernes bestyrelse kan  

 søge om kommunalbestyrelsens godkendelse af, at finansieringen sker  

 efter de nye regler.
I år 1999 vil forslaget medføre statslige  

 merudgifter på 0,1 mio. kr. og fra år 2000 til 2002 statslige  

 mindreudgifter på henholdsvis 0,6 mio. kr., 3,2 mio.kr. og 4,1 mio. kr.  

 Kommunerne vil på kort sigt have merudgifter på 2,0 mio. kr., 3,9  

 mio. kr., 6,9 mio.kr. og 9,0 mio.kr. i de første 4 år.  

 Kommunernes merudgifter på kort sigt opvejes af mindreudgifter på  

 længere sigt.
Over hele låneforløbet bliver der derfor  

 tale om uændrede udgifter for kommunerne.
 Forslaget om en reduceret andelsboligkvote - som er  

 omfattet af L 46 - vil alt andet lige medføre en begrænset  

 nedgang i byggeaktiviteten og dermed virke dæmpende på risikoen  

 for flaskehalse.
 Forslaget har ingen administrative eller  

 miljømæssige konsekvenser eller EU-retlige aspekter.
 Det foreslås, at loven træder i kraft den 1.  

 januar 1999.
