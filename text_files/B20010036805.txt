Bekendtgørelse om indsattes adgang til  

 fællesskab med andre indsatte i kriminalforsorgens institutioner I medfør af § 33, stk. 5, og § 105, stk. 2, i lov nr. 432 af 31.  

 maj 2000 om fuldbyrdelse af straf m.v., og § 776, 1. pkt., i lov om rettens  

 pleje, jf. lovbekendtgørelse nr. 857 af 12. september 2000,  

 fastsættes:
Fælles regler § 1. Indsatte har adgang til fællesskab med  

 andre indsatte efter straffuldbyrdelseslovens § 33.
 Stk. 2. Straffuldbyrdelseslovens § 33 og denne  

 bekendtgørelse finder tilsvarende anvendelse for  

 varetægtsarrestanter, der ikke er isolerede efter rettens  

 bestemmelse.
§ 2. Fængslets eller arresthusets leder  

 fastsætter under hensyn til forholdene i den enkelte institution regler  

 om gennemførelsen af indsattes adgang til fællesskab med andre  

 indsatte.
Der kan i denne forbindelse fastsættes regler om  

 aflåsning af opholdsrum, afdelinger og fællesrum, arbejds- og  

 undervisningslokaler m.v., samt om de indsattes adgang til besøg,  

 brevveksling og telefonsamtaler inden for institutionen.
Indelåsning § 3. I lukkede fængsler kan institutionen låse  

 indsattes egne opholdsrum i perioden mellem kl. 21.00 og kl. 08.00.
 Stk. 2. I arresthuse (Københavns Fængsler)  

 kan institutionen låse indsattes egne opholdsrum hele døgnet,  

 jf. dog straffuldbyrdelseslovens § 33, stk. 1.
 § 4. I åbne fængsler kan institutionen låse  

 indsattes egne opholdsrum mellem kl. 21.00 og kl. 8.00, hvis de ordens- og  

 sikkerhedsmæssige forhold i den enkelte institution taler derfor og  

 tillader det.
Aflåsning § 5. Indsatte i arresthus (Københavns  

 Fængsler) kan ved fravær fra eget opholdsrum forlange  

 aflåsning ved institutionens foranstaltning.
 Stk. 2. Øvrige indsatte, der har adgang til  

 fællesskab med andre indsatte, skal, i det omfang det er praktisk  

 muligt, have adgang til at aflåse eget opholdsrum.
 Stk. 3. Institutionen skal i alle tilfælde have  

 mulighed for at skaffe sig adgang til aflåste opholdsrum.
 § 6. Institutionen skal aflåse indsattes  

 egne opholdsrum, hvis den indsatte er fraværende på grund af  

 udelukkelse fra fællesskab, anbringelse i forhørs-, straf- eller  

 sikringscelle, eller hvis det er nødvendigt i forbindelse med en  

 undersøgelse af opholdsrummet eller i forbindelse med magtanvendelse.  

 Institutionen kan desuden aflåse indsattes egne opholdsrum, hvis det i  

 andre særlige tilfælde er nødvendigt af ordens- eller  

 sikkerhedsmæssige hensyn.
 § 7. I celler med mere end en indsat skal aflåsning kun ske,  

 hvis alle indsatte har forladt cellen.
 § 8. Bekendtgørelsen træder i kraft den 1. juli  

 2001.
