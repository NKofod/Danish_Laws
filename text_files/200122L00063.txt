Fremsat den 29. januar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 hjemmesygeplejerskeordninger (Indførelse af mulighed for privat  

 hjemmesygepleje) § 1 I lov nr. 408 af 13. juni 1973 om hjemmesygeplejerskeordninger, som senest  

 ændret ved lov nr. 489 af 7. juni 2001, foretages følgende  

 ændringer:
 1. § 1 affattes således:
»§ 1. Kommunalbestyrelsen er ansvarlig for, at der ydes  

 vederlagsfri hjemmesygepleje efter lægehenvisning.« 2. I § 2, stk. 1, ændres  

 »indenrigsministeren« til: »indenrigs- og sundhedsministeren.« 3. I § 5, stk. 3, ændres  

 »Sundhedsministeren« til: »Indenrigs- og sundhedsministeren.« § 2 Stk. 1. Loven træder i kraft den 1. maj 2002.
 Stk. 2. Beføjelser, som kommunalbestyrelsen har  

 overladt til en selvejende institution med overenskomst med  

 kommunalbestyrelsen, bevares efter de hidtil gældende regler.
§ 3 Loven gælder ikke for Færøerne og Grønland, men  

 kan ved kgl. anordning sættes i kraft for Færøerne med de  

 afvigelser, som de særlige færøske forhold tilsiger.
Bemærkninger til lovforslaget Almindelige bemærkninger Formålet med lovforslaget er at give kommunerne mere  

 fleksible rammer for tilrettelæggelsen af hjemmesygeplejen.  

 Kommunalbestyrelsens pligt til at yde vederlagsfri hjemmesygepleje efter  

 lægehenvisning er efter forslaget uændret, men som noget nyt er  

 det efter forslaget muligt for den enkelte kommunalbestyrelse at beslutte, om  

 man ønsker opgaven udført af egne ansatte, eller om  

 kommunalbestyrelsen ønsker at indgå aftale med f.eks. en privat  

 virksomhed om opgavens udførelse.
 Forslaget indebærer således også, at der  

 åbnes mulighed for, at kommunerne kan skabe valgfrihed for den enkelte  

 borger mellem flere forskellige tilbud.
 Ifølge § 1 i lov om  

 hjemmesygeplejerskeordninger (FT 1972-73 side 2948, 3592, 6293 og 6498 og  

 tillæg A side 4297) skal kommunerne ved ansættelse af  

 hjemmesygeplejersker yde vederlagsfri hjemmesygepleje efter  

 lægehenvisning.
 Ved lovændringen i 1992 (lov nr. 1023 af 19/12/1992,  

 FF side 111, 407, 3598 og 3739, tillæg A side 689, tillæg B side  

 155 og tillæg C side 197) blev det muligt for en kommune at overlade  

 sine beføjelser efter hjemmesygeplejeloven til visse selvejende  

 institutioner.
Med dette lovforslag skabes mulighed for, at den enkelte  

 kommunalbestyrelse kan indgå aftale med en privat virksomhed om  

 udførelsen af den vederlagsfri hjemmesygepleje.
Det vil fortsat  

 være kommunen, der skal træffe afgørelse om omfanget af  

 den enkelte borgers ret til vederlagsfri hjemmesygepleje.
Det er  

 således alene den faktiske udførelse af hjemmesygeplejeopgaven,  

 der kan varetages af andre end kommunen selv.
Ændringen vil give mulighed for større  

 fleksibilitet og effektivitet i forbindelse med de integrerede ordninger, der  

 omfatter både hjemmesygepleje og personlig og praktisk hjælp  

 efter den sociale lovgivning.
Herved skabes bedre mulighed for at sikre  

 borgerne en god og effektiv hjemmesygepleje.
Efter ændringen vil den  

 enkelte kommunalbestyrelse frit kunne vurdere, om de forskellige opgaver  

 bedst varetages i offentligt eller privat regi og eventuelt skabe valgfrihed  

 for den enkelte borger mellem flere forskellige tilbud.
Kommunalbestyrelsen har ansvaret for opgavens  

 løsning, selv om der indgås aftale eksempelvis med private om  

 opgaveløsningen.
Kommunalbestyrelsen vil således fortsat skulle  

 føre tilsyn med, at borgerne får den service, de har krav  

 på i henhold til de af kommunen trufne afgørelser, og borgerne  

 vil på normal vis gennem aktindsigt hos den kommunale forvaltning have  

 adgang til de oplysninger, der har ligget til grund for afgørelser om  

 tildeling af hjemmesygepleje.
Medarbejderne i en privat virksomhed, der  

 udfører opgaver efter aftale med kommunalbestyrelsen vil endvidere  

 have tavshedspligt i medfør af straffelovens § 152 a.
 Forslaget vil ikke indebære merudgifter.
 Forslaget har hverken erhvervsøkonomiske eller  

 miljømæssige konsekvenser og indeholder ingen EU-retlige  

 aspekter.
 Lovforslaget har været i høring hos relevante  

 organisationer, myndigheder samt de kommunale parter.
Vurdering af konsekvenser af lovforslaget Positive konsekvenser/ mindre udgifter Negative konsekvenser/ Merudgifter Økonomiske og administrative konsekvenser for  

 staten Ingen Ingen Økonomiske og administrative konsekvenser for kommuner  

 og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1, nr. 1 Ændringen af hjemmesygeplejelovens § 1,  

 stk. 1, betyder, at kommunerne ikke længere er forpligtet til at  

 ansætte sygeplejersker, men alene er ansvarlige for, at opgaven  

 udføres.
Det står således kommunalbestyrelsen frit at  

 organisere hjemmesygeplejen på den måde, man finder  

 hensigtsmæssig, herunder ved anvendelse af private sygeplejersker.
Hjemmesygeplejelovens § 1, stk. 2, der giver  

 kommunerne mulighed for at ansætte sygehjælpere under  

 hjemmesygeplejeordningen, foreslås ophævet, da det efter  

 lovforslaget er op til kommunalbestyrelsen selv at beslutte, hvordan man vil  

 tilrettelægge ordningen, herunder hvilke personalegrupper, man vil  

 benytte sig af.
De sygeplejefaglige opgaver vil således kunne varetages  

 af sygeplejersker i samarbejde med andre personalegrupper.
Bestemmelsen i den nuværende § 1, stk. 3,  

 hvorefter kommunalbestyrelsen kan overlade sine beføjelser efter loven  

 til en selvejende institution, som har driftsoverenskomst med kommunen,  

 foreslås ligeledes ophævet.
Bestemmelsen svarer til  

 bistandslovens § 9, stk. 2, som ikke videreførtes i lov om  

 retssikkerhed og administration på det sociale område i  

 forbindelse med reformen af den sociale lovgivning i 1998, jf. i  

 øvrigt bemærkningerne til § 2.
Med denne ændring af hjemmesygeplejeloven skabes  

 fælles regler på hjemmesygeplejeområdet og det sociale  

 område.
Det skal præciseres, at kommunerne fortsat vil kunne  

 indgå aftaler med selvejende institutioner på linie med private  

 om udførelse af hjemmesygeplejeopgaver.
Det vil imidlertid ikke  

 længere være muligt at overlade myndighedsopgaver til selvejende  

 institutioner.
Til § 1, nr. 2 og 3 Der er tale om en redaktionel ændring  

 nødvendiggjort af etableringen af Indenrigs- og  

 Sundhedsministeriet.
Til § 2 Loven foreslås at træde i kraft den 1. maj  

 2002.
 Svarende til den sociale lovgivning (§ 89,  

 stk. 6, i retssikkerhedsloven) indføres i stk. 2, en  

 overgangsbestemmelse, hvorefter eksisterende aftaler med selvejende  

 institutioner efter den hidtil gældende § 1, stk.. 3, i  

 hjemmesygeplejeloven kan videreføres uændret.
Til § 3 Loven gælder ikke for Færøerne eller  

 Grønland.
 For Færøernes vedkommende kan loven  

 sættes i kraft ved kongelig anordning med de afvigelser, som de  

 særlige færøske forhold tilsiger.
 For Grønlands vedkommende er kompetencen til at  

 fastsætte regler inden for sundhedslovgivningen overgået til  

 hjemmestyrets myndigheder, jf. § 1 i lov nr. 369 af 6. juni 1991 om  

 sundhedsvæsenet i Grønland. Ønsker Grønlands  

 hjemmestyre regler af tilsvarende indhold gennemført i  

 Grønland, må dette ske ved landstingsforordning.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 408 af 13. juni 1973 om hjemmesygeplejerskeordninger, som senest  

 ændret ved lov nr. 489 af 7. juni 2001, foretages følgende  

 ændring:
 1. § 1 affattes således:
 § 1. Kommunerne skal ved ansættelse af  

 hjemmesygeplejersker yde vederlagsfri hjemmesygepleje efter  

 lægehenvisning.
» § 1. Kommunalbestyrelsen er ansvarlig for, at der ydes  

 vederlagsfri hjemmesygepleje efter lægehenvisning.« Stk. 2. Kommunerne kan ansætte sygehjælpere under  

 hjemmesygeplejerskeordningen.
Stk. 3. Kommunalbestyrelsen kan overlade sine  

 beføjelser efter denne lov til en selvejende institution, som har  

 driftsoverenskomst med kommunen, i det omfang beføjelserne knytter sig  

 til administrationen og driften af den virksomhed, der udøves i  

 henhold til overenskomsten.
Kommunalbestyrelsen fastsætter omfanget af  

 beføjelserne og kan give retningslinier for udøvelsen af  

 disse.
 § 2. Regler om omfanget af og kravene til den kommunale  

 hjemmesygeplejerskeordning fastsættes af indenrigsministeren.
2. I § 2, stk. 1, ændres  

 »indenrigsministeren« til: »indenrigs- og sundhedsministeren.« § 5 - - - Stk. 3. Sundhedsministeren fastsætter efter forhandling  

 med de kommunale organisationer regler om opgørelse af udgifter til  

 ydelser, der er omfattet af stk. 2.
3. I § 5, stk. 3, ændres  

 »Sundhedsministeren« til: »Indenrigs- og sundhedsministeren.« § 2 Stk. 1. Loven træder i kraft den 1. maj 2002.
 Stk. 2. Beføjelser, som kommunalbestyrelsen har  

 overladt til en selvejende institution med overenskomst med  

 kommunalbestyrelsen, bevares efter de hidtil gældende regler.
