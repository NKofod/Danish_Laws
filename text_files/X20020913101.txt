Strukturændringer i udenlandsk selskab  

 opfyldelse af spaltningsdefinition   konsekvenser for danske  

 aktionærer Det svenske selskab HQ.SE Holding AB (nu HQ.SE Aktiespar AB) var ejer af  

  datterselskaberne Hagströmer & Qviberg AB og HQ.SE Fonder AB.  

 Selskabet ønskede at foretage en omstrukturering af koncernen  

 således, at aktierne i datterselskaberne Hagströmer & Qviberg  

 AB og HQ.SE Fonder AB blev tildelt aktionærerne i HQ.SE Holding AB (nu  

 HQ.SE Aktiespar AB).
Ved HQ.SE Holding AB´s generalforsamling i 2000 blev det besluttet, at  

 aktionærerne pr. 7/6 2000 skulle modtage 1 aktie i datterselskabet  

 Hagströmer & Qviberg AB for hver 4 aktier, de besad i HQ.SE Holding  

 AB.
Beslutningen indebar således, at aktionærer, der pr. 7/6 2000  

 havde 4 aktier i HQ.SE Holding AB, fremover ville besidde 4 aktier i HQ.SE  

 Holding AB og 1 aktie i Hagströmer & Qviberg AB.
Aktionærerne  

 modtog endvidere en kontant udligningssum på 6% af aktiernes  

 pålydende værdi.
Ved HQ.SE Aktiespars AB´s generalforsamling i 2001 blev det besluttet, at  

 aktionærerne pr. 7/5 2001 skulle modtage 1 aktie i datterselskabet  

 HQ.SE Fonder AB for hver aktie, de besad i HQ.SE Aktiespar AB.
Beslutningen  

 indebar således, at aktionærer, der pr. 7/5 2001 havde 1 aktie i  

 HQ.SE Aktiespar AB, fremover ville besidde 1 aktie i HQ.SE Aktiespar AB og 1  

 aktie i HQ.SE Fonder AB.
Der skulle ikke udbetales kontante beløb i  

 forbindelse med tildelingen af aktierne.
 En dansk aktionær anmodede Told- og Skattestyrelsen om tilladelse  

 til, at de to omstruktureringer skattemæssigt kunne behandles efter  

 reglerne i fusionsskatteloven § 15 b, stk. 4, 2.-14. pkt., jf.  

 fusionsskatteloven § 15 b, stk. 6.
Det var oplyst, at uddelingen for aktionærer, der var skattepligtige  

 i Sverige, kunne ske skattefrit som følge af interne svenske  

 skatteregler.
For disse aktionærer ville anskaffelsessummen for de  

 oprindelige aktier i HQ.SE Holding AB i stedet blive fordelt på de  

 gamle og de nytildelte aktier.
Til støtte for en tilladelse havde den danske aktionærs  

 repræsentant anført, at de gennemførte transaktioner  

 opfyldte de krav, som den danske fusionsskattelov stiller for at kunne  

 opnå succession.
Det var nærmere anført, at de udskilte  

 aktier udgjorde en gren af en virksomhed, samt at alle aktiver og passiver,  

 der tilhørte den udspaltede gren, blev udskilt.
 Told- og Skattestyrelsen udtalte, at efter fusionsskatteloven § 15 b, stk.  

 6 kan der efter ansøgning meddeles tilladelse til, at bestemmelserne i  

 §15 b, stk. 4, 2.-14. pkt. finder tilsvarende anvendelse, når et  

 selskab hjemmehørende i udlandet spaltes og selskaberne ikke beskattes  

 efter reglerne i stk. 1.
Fusionsskatteloven § 15 b, stk. 6 vedrører således den  

 situation, hvor et udenlandsk selskab spaltes, og selskaberne, der deltager i  

 spaltningen, ikke omfattes af § 15 b, stk. 1. Reglen finder herefter  

 anvendelse, når et udenlandsk selskab spaltes, og det ikke har aktiver  

 og passiver tilknyttet et fast driftssted eller en fast ejendom i Danmark.
I  

 dette tilfælde vil det alene være relevant at sikre  

 skattemæssig succession for danske aktionærer i det indskydende  

 udenlandske selskab.
Fusionsskattelovens § 15 b, stk. 6 åbner mulighed for, at  

 selskabsdeltagerne i udenlandske selskaber kan opnå samme  

 skattemæssige behandling, som tilfældet er ved en dansk skattefri  

 spaltning.
En forudsætning herfor er, at den foretagne transaktion kan  

 karakteriseres som en spaltning i fusionsskattelovens forstand.
Bestemmelsen  

 åbner ikke mulighed for en mere fri fortolkning af spaltningsbegrebet.  

 Spaltningsdefinitionen i fusionsskattelovens § 15 b, stk. 2 skal  

 således opfyldes, hvilket bl.a. forudsætter, at der sker  

 overførsel af aktiver til et andet selskab, og at der herfor ydes  

 vederlag i aktier.
I denne sag udlodder HQ.SE Holding AB og HQ.SE Aktiespar AB sine aktier i  

 to datterselskaber til aktionærerne, uden at selskabet ophører  

 ved spaltningen.
Denne transaktion kan ikke tillades efter reglerne i  

 fusionsskatteloven kapitel 4, jf.
TfS 1999, 257 og SKM 2001.315.
Som følge heraf er det Told- og Skattestyrelsens opfattelse, at  

 spaltningen af HQ.SE Holding AB og HQ.SE Aktiespar AB skal anses som  

 udlodning af aktiebesiddelser i Hagströmer & Qviberg AB og HQ.SE  

 Fonder AB.
Denne udlodning skal kvalificeres som en skattepligtig udlodning  

 af udbytte, jf. ligningslovens § 16 A.
Afgørelsen er bindende for alle danske aktionærer i HQ.SE  

 Holding AB, jf.
TfS 1999, 449.
