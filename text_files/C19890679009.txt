Almindelige bemærkninger 1. Det meddeles herved, at Finansministeriet med  

 Lager- og Handelsarbejdernes Forbund den 23. oktober 1989 har indgået  

 medfølgende overenskomst.
 Overenskomsten afløser overenskomst af 15. juni 1987 vedrørende løn- og  

 arbejdsforhold for lager- og handelsarbejdere beskæftiget under en række  

 statsinstitutioner mv. i hovedstadsområdet.
 Ændringer i forhold til den tidligere overenskomst er markeret med streg i  

 margenen.
Overenskomstens dækningsområde 2. Overenskomsten mellem Finansministeriet og Lager-  

 og Handelsarbejdernes Forbund omfatter de ved nedenstående institutioners  

 arbejdspladser i hovedstadsområdet beskæftigede lager- og handelsarbejdere:
Statens Seruminstitut Københavns Universitet Slotsholmens Tekniske Forvaltning Rigshospitalet, herunder det tidligere militærhospital på Tagensvej og  

 Fysiurgisk Hospital Finseninstituttet Den kgl.
Veterinær- og Landbohøjskole Statens Husdyrbrugsforsøg Levnedsmiddelstyrelsen Statens Veterinære Serumlaboratorium Statens Filmcentral Amalienborg Tekniske Forvaltning Toldvæsenet Nationalmuseet Boligministeriets Ejendomsdirektorat Danmarks Turistråd Tøjhusmuseet Kontrollen med den kemiske sammensætning af mejeriprodukter mv.
Statens Skadedyrslaboratorium Institut for Fjerkræsygdomme Landbrugsministeriets Slagteri- og Konserveslaboratorium Danmarks Højskole for Legemsøvelser Københavns Tandlægehøjskole Det Danske Filmmuseum Statens Foderstofkontrol, Lyngby Bemærkninger til de enkelte paragraffer Til § 5, stk. 4 3. Opmærksomheden henledes på muligheden for  

 ansættelse af vikarer i forbindelse med afvikling af afspadsering.
Til § 5, stk. 5 4. Det henstilles, at der i videst muligt omfang gives  

 den enkelte medarbejder indflydelse på afspadseringstidspunktet, og at dette  

 fastsættes med et rimeligt varsel.
Til § 8 5. De anførte regler om særlig feriegodtgørelse har  

 virkning fra ferieåret 1990/91 (optjeningsåret 1989). For ferieåret 1989/90  

 gælder de i overenskomsten af 15. juni 1987 anførte regler om særlig  

 feriegodtgørelse.
Til § 9, stk. 3 6. Såfremt en lager- og handelsarbejder, der kommer  

 til skade i tjenesten, på det pågældende tidspunkt allerede har oppebåret  

 sygeløn i alt 2 x 13 uger, kan det forelægges for Finansministeriet, hvorvidt  

 der er grundlag for at yde yderligere sygeløn under fraværet på grund af  

 tilskadekomsten med 90 pct. af vedkommende arbejders daglige fortjeneste  

 inden for den sidste uge før sygemeldingen.
Tilsvarende kan spørgsmålet  

 forelægges, såfremt en arbejder i øvrigt har oppebåret løn under sygdom i 2 x  

 13 uger, og der heri indgår sygdomsperioder begrundet i tilskadekomst i  

 tjenesten.
 Det henstilles, at der ved besættelse af ledige stillinger tages særligt  

 hensyn til ansøgninger fra tidligere ansatte, hvis fratræden skyldes en  

 indkaldelse til militærtjeneste.
Til § 11, stk. 2 7. Opmærksomheden henledes på, at registreringen af  

 fravær i henhold til § 11, stk. 2, ikke medregnes i medarbejdernes  

 almindelige sygefravær.
 Eventuelle tvivlsspørgsmål vedrørende overenskomsten forelægges for  

 Finansministeriet.
 Cirkulæret har virkning fra 1. maj 1989. Samtidig ophæves cirkulære af 23.  

 juli 1987 (LP.nr. 54/87) om overenskomst for lager- og handelsarbejdere i  

 hovedstadsområdet.
Finansministeriet Administrations- og Personaledepartementet Den 2. november 1989 P.M.V.
 E.B.
Carsten Holm OVERENSKOMST FOR LAGER- OG HANDELSARBEJDERE I HOVEDSTADEN Løn § 1.  Begyndelseslønnen er pr. 1. marts 1989: 3.204,81  

 kr. pr. uge.
 Med virkning fra 1. marts 1990 forhøjes begyndelseslønnen med 29,86 kr.  

 pr. uge.
 Ugelønnen forbliver uændret efter nedsættelsen af den ugentlige  

 arbejdstid.
 Stk. 2.  Den for lager- og handelsarbejdere i henhold  

 til overenskomsten gældende begyndelsesløn forhøjes pr. 1. april 1990 med den  

 eventuelle gennemsnitlige beløbsmæssige forhøjelse af lønnen til tjenestemænd  

 på skalatrin 8, 9, 10, 11, 12 og 13 (stedtillægsområde VI), som følger af §  

 14, stk. 2, i aftale af 22. juni 1989 mellem Finansministeriet og  

 tjenestemændenes centralorganisationer om justering af tjenestemandslønninger  

 mv. fra 1. april 1989.
 Stk. 3.  Der ydes anciennitetstillæg efter følgende  

 regler:
 Ancienniteten kan opsamles ved flere ansættelsesperioder og overføres ved  

 ansættelse ved anden institution, omfattet af overenskomsten.
 Stk. 4.  Der kan efter godkendelse fra Finansministeriet  

 i ganske særlige tilfælde ydes tillæg for særligt betroet arbejde.
Stk. 5.  I perioden fra 15. november til 15. marts kan  

 det pålægges indtil 4 ad gangen af de i Boligministeriets Ejendomsdirektorats  

 fejeafsnit beskæftigede lager- og handelsarbejdere at stå til rådighed uden  

 for normal arbejdstid med henblik på snerydning mv.
Rådighedsforpligtelsen  

 fordeles ligeligt mellem de af ordningen omfattede arbejdere.
 I perioden fra 15. november til 15. marts ydes der de af ovennævnte  

 rådighedsvagtordning omfattede arbejdere et fast månedligt, ureguleret tillæg  

 på 750,00 kr.
Lønberegning/-fradrag § 2.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som 1/1976 (fra 1. september 1990: 1/1924) af årslønnen for de timer,  

 den ansatte er berettiget til løn.
 I tilfælde hvor en ansat er fraværende fra tjenesten enkelte dage, under  

 omstændigheder hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
Lønudbetaling § 3.  Lønnen udbetales månedsvis bagud.
Udbetalingen  

 finder sted senest den tredjesidste bankdag i hver måned.
 Den månedlige udbetaling beregnes efter den til enhver tid gældende  

 begyndelsesløn, hvortil kommer anciennitets- og andre faste tillæg x 4,35.  

 Ved kortvarige ansættelser (fx ferieafløsere o.lign.) vil der lokalt kunne  

 aftales andre former for lønudbetaling.
 Stk. 2.  Tidspunktet for udbetaling af den  

 overenskomstmæssige feriebetaling aftales lokalt, dog kan udbetaling tidligst  

 finde sted samtidig med den sidste månedsudbetaling, der ligger forud for  

 hovedferien.
Arbejdstid § 4.  Den ugentlige arbejdstid er 38 timer, der kan  

 lægges mellem kl. 06.00 til 17.00 med 1/2 times spisepause.
Arbejdstiderne og  

 spisepausens tilrettelæggelse drøftes lokalt.
Fra 1. september 1990 nedsættes  

 den ugentlige arbejdstid til 37 timer.
 Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
 Stk. 2.  Deltidsansættelse med forholdsmæssig løn vil  

 kunne finde sted under forudsætning af forudgående godkendelse fra Lager- og  

 Handelsarbejdernes Forbund i hvert enkelt tilfælde.
 Stk. 3.  Med hensyn til frihed på 1. maj, juleaftensdag,  

 nytårsaftensdag og grundlovsdagen følges de hidtil i de enkelte institutioner  

 gældende regler.
Overarbejde § 5.  Overarbejde bør i videst muligt omfang undgås.
 For overarbejde betales følgende tillæg:
De første 3 timer efter normal arbejdstids ophør 50 pct. af  

 begyndelseslønnen.
Derefter ydes 100 pct. tillæg af samme løndel.
 For overarbejde på søn- og helligdage samt fridage betales et tillæg på  

 100 pct. af begyndelseslønnen.
Stk. 2.  Hvis der forlanges overarbejde, skal dette  

 meddeles arbejderen senest 3 timer inden normal arbejdstids ophør, den dag  

 overarbejdet skal udføres.
I modsat fald ydes en godtgørelse på en  

 overarbejdstime a 50 pct.
 Stk. 3.  Ved tilsigelse til overarbejde uden forbindelse  

 med den normale arbejdstid betales på søn- og helligdage og fridage for  

 mindst 8 timer, på andre dage for mindst 4 timer.
 Søndagsarbejde skal varsles senest dagen før inden normal arbejdstids  

 ophør, i modsat fald ydes en varskotime a 50 pct.
 Stk. 4.  Alt overarbejde afspadseres inden for 6 måneder  

 efter dets udførelse.
 Afvikling af afspadsering kan ske enten i form af afspadsering time for  

 time med udbetaling af overtidstillæg, jf. stk. 1, eller i form af  

 afspadsering med tillæg i tid svarende til de i stk. 1 nævnte satser.
 Stk. 5.  Afvigelser fra den i stk. 4 nævnte ordning kan  

 dog finde sted efter forhandling med tillidsrepræsentanten i den enkelte  

 institution.
 Tidspunktet for afspadsering aftales i øvrigt lokalt mellem den enkelte  

 arbejder og lederen i den enkelte institution, om fornødent med  

 tillidsrepræsentantens medvirken.
Skifteholdsarbejde og vagttjeneste § 6.  Ved skifteholdsarbejde betales i tiden fra kl.  

 17.00 til 06.00 et tillæg på 8,25 kr. pr. time, dog på lørdage i tiden kl.  

 14.00 til 24.00 et tillæg på 18,60 kr. pr. time.
 Stk. 2.  Ved skifteholdsarbejde og vagttjeneste på søn-  

 og helligdage betales i tiden mellem kl. 24.00 lørdag nat og søndag kl. 24.00  

 et tillæg på 80 pct. af begyndelseslønnen.
 Stk. 3.  Arbejdstiden for 2. og 3. hold er 38 timer  

 ugentlig (pr. 1. september 1990: 37 timer ugentlig). For hver 40 timer, der  

 arbejdes på 2. og 3. skift, opnås der ret til 3 timers betalt frihed, som  

 opspares og gives som hele fridage i det følgende ferieår.
 Ved arbejde på 2. og 3. skift i dele af en uge opspares forholdsmæssig  

 frihed.
 Fridagene lægges efter aftale mellem institutionen og arbejderen samtidig  

 med aftale om ferielægning.
 Stk. 4.  Ved etablering af skiftehold skal der gives 72  

 timers varsel, og varigheden skal mindst andrage 1 uge.
 Stk. 5.  Betaling for overarbejde i forbindelse med  

 holddrift er for alle hold de i overenskomsten fastsatte tillæg for  

 overarbejde i forbindelse med dagarbejde regnet ud fra holdenes normale  

 arbejdstid.
 For overarbejde i fortsættelse af 2. og 3. hold ydes herudover det sidst  

 oppebårne holddriftstillæg.
Arbejde på forskudt tid § 7.  Ved etablering af arbejde på forskudt arbejdstid  

 skal der gives mindst 3 dages varsel, således at der efter varslets udløb  

 intet tillæg betales for den tid, der ligger inden for kl. 06.00 til kl.  

 17.00.
 Stk. 2.  Såfremt varslet ikke er givet, betales indtil  

 varslets udløb efter reglerne om overarbejde for den tid, der falder uden for  

 institutionens normale arbejdstid.
 Stk. 3.  Forskydes arbejdstiden således, at den begynder  

 før kl. 06.00 eller slutter efter kl. 17.00, betales for den tid, der ligger  

 inden for tidsrummet kl. 17.00 til 23.00, et tillæg på 20 pct. af  

 begyndelseslønnen og fra kl. 23.00 til kl. 06.00 et tillæg på 80 pct. af  

 samme løndel.
 Stk. 4.  Kræves der i tilslutning til forskudt  

 arbejdstid udført overarbejde, betales dette med de sædvanlige  

 overarbejdstillæg i stedet for tillæg for forskudt arbejdstid, dog således at  

 beløbet ikke bliver mindre end det sidst oppebårne tillæg for forskudt tid.
 Ferie.
 § 8.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der beregnes efter stk. 2,  

 fradrages udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
Sygdom § 9.  I sygdomstilfælde gælder lov nr. 262 af 7. juni  

 1972 om dagpenge med senere ændringer.
 Stk. 2.  Når en arbejder enten har været ansat ved en af  

 institutionerne i et uafbrudt tidsrum af 52 uger, hvori kan medregnes sygdom  

 i alt indtil 12 hverdage og sædvanlig ferie, eller har været beskæftiget ved  

 en af institutionerne i i alt 480 dage inden for de sidste 3 kalenderår og  

 tillige har været uafbrudt beskæftiget ved en af institutionerne de sidste 4  

 uger før sygdommens indtræden, gælder dog under forudsætning af behørig  

 attestation for sygdommen følgende regler:
 Stk. 3.  Under sygdom som følge af tilskadekomst i  

 tjenesten gælder de under stk. 2, a) og b) nævnte bestemmelser uden hensyn  

 til varigheden af den pågældendes beskæftigelse ved institutionen.
Graviditet, barsel og adoption § 10.  Medarbejderne følger reglerne i aftalen af 5.  

 september 1989 mellem Finansministeriet og Statsansattes Kartel mfl. om  

 fravær fra arbejdet på grund af graviditet, barsel og adoption (APD.nr.  

 64/89).
Barns første sygedag § 11.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Tjenestefrihed § 12.  Der kan af styrelsen gives en ansat adgang til  

 ekstraordinær tjenestefrihed uden løn i tilfælde, hvor det ikke strider mod  

 vedkommende styrelses interesse.
 Tjenestefrihed kan gives i indtil 1 år ad gangen, dog længst i 3 år, og  

 det er vedkommende styrelses ansvar, at der er en stilling ledig til den  

 pågældende ved tjenestefrihedens ophør.
 Anmodning om genindtræden skal fremsættes over for styrelsen senest 3  

 måneder før genindtræden.
 Stk. 2.  En ansat, som genindtræder efter tjenestefrihed  

 fra en styrelse, bevarer sin lønanciennitet.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere formål.
Efterindtægt § 13.  Ved en lager- og handelsarbejders død i  

 ansættelsestiden ydes der pågældendes efterlevende ægtefælle eller børn under  

 18 år, over for hvem han/hun har forsørgelsespligt, efterindtægt som følger:
 Når arbejderen har været uafbrudt ansat i en af de i overenskomsten  

 omfattede institutioner i mindst 1 år, udgør efterindtægten 1 måneds  

 sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås begyndelsesløn og anciennitetstillæg på  

 tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægt.
 Efterindtægten kan ikke ydes længere end til det tidspunkt, hvor der efter  

 sygelønsperioden, jf. § 9, er forløbet et tidsrum, svarende til det den  

 pågældende arbejder tilkommende opsigelsesvarsel.
Opsigelsesregler § 14.  Opsigelsesfristen mellem institutionen og den  

 enkelte arbejder er følgende:
Medlemskab af arbejdsløshedskasse § 15.  Institutionerne antager fortrinsvis arbejdere,  

 som er medlemmer af en statsanerkendt arbejdsløshedskasse.
Arbejdstøj § 16.  Der ydes arbejdstøj efter de hidtil gældende  

 regler og i henhold til de lokale aftaler ved institutionerne.
Tillidsrepræsentanter § 17.  I enhver institution eller for større  

 institutioners vedkommende i hver afdeling af denne udvælger de der  

 beskæftigede arbejdere af deres midte en arbejder til at være deres  

 tillidsrepræsentant og som sådan talsmand over for arbejdsgiveren eller  

 dennes repræsentant.
 Stk. 2.  Når en eller flere af hans kammerater - enten  

 fordi de føler sig forurettede eller af andre grunde - ønsker det, er han  

 forpligtet til at forebringe deres klager eller henstillinger for  

 arbejdsgiveren, dog kun såfremt sagen ikke bliver ordnet tilfredsstillende  

 ved dennes repræsentant på arbejdsstedet.
 Stk. 3.  Tillidsrepræsentanten kan endvidere rejse klage  

 og rette henvendelse til arbejdsgiveren med hensyn til hygiejniske forhold  

 samt om sikkerhedsforanstaltninger til forebyggelse af ulykker og  

 tilskadekomst.
 Stk. 4.  Føler han sig ikke tilfredsstillet ved  

 arbejdsgiverens afgørelse, står det ham frit for at anmode sin organisation  

 om at tage sig af sagen, men det er hans og hans arbejdskammeraters pligt at  

 fortsætte arbejdet uforstyrret, indtil anden bestemmelse træffes af  

 forbundets bestyrelse.
 Stk. 5.  Det er tillidsrepræsentantens såvel som  

 arbejdsgiverens og dennes repræsentants pligt at gøre sit bedste for at  

 vedligeholde og fremme et godt samarbejde på arbejdsstedet.
 Stk. 6.  Tillidsrepræsentantens udførelse af de  

 ham/hende påhvilende hverv skal ske på en sådan måde, at det er til mindst  

 mulig gene for hans/hendes produktive arbejde.
 Dersom det er nødvendigt, at vedkommende for at opfylde sine forpligtelser  

 som tillidsrepræsentant på virksomheden må forlade sit arbejde i  

 arbejdstiden, skal pågældende forud herfor træffe aftale med arbejdsgiveren  

 eller dennes repræsentant.
 Stk. 7.  Hvis aftale i henhold til stk. 6 er truffet,  

 eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jf. § 1 i overenskomsten.
 Stk. 8.  Til deltagelse i et af Lager- og  

 Handelsarbejdernes Forbund arrangeret kursus for tillidsrepræsentanter kan  

 der tilstås en tillidsrepræsentant frihed med løn i henhold til  

 cirkulæreskrivelse nr. 113 af 23. juni 1971 fra Ministeriet for Statens  

 Lønnings- og Pensionsvæsen.
Stk. 9.  Tillidsrepræsentanten skal vælges blandt de  

 anerkendte dygtige arbejdere (medlemmer af forbundet), der har arbejdet  

 mindst 1 1/2 år på det pågældende arbejdssted.
Hvor sådanne ikke forefindes i  

 et antal af mindst 5, suppleres dette tal blandt de medlemmer, der har  

 arbejdet der længst.
 Stk. 10.  Valg af tillidsrepræsentant foretages af de  

 arbejdere, der på det tidspunkt, valget foregår, er beskæftiget i  

 institutionen, og valget betragtes kun som gyldigt, når mere end halvdelen af  

 de i institutionen beskæftigede arbejdere har stemt for ham/hende.
 Tillidsrepræsentantens stedfortræder er, dersom hans valg er meddelt  

 arbejdspladsen, beskyttet på samme måde som tillidsrepræsentanten.
 Stk. 11.  Valget er ikke gyldigt, før det er blevet  

 godkendt af arbejderorganisationens bestyrelse og af denne meddelt  

 vedkommende institution.
 Anm.: Parterne er enige om, at vedkommende institution, hvis den måtte  

 anse en eventuel indsigelse mod valg af en tillidsrepræsentant for begrundet,  

 har ret til at påtale valget over for den pågældende arbejderorganisations  

 bestyrelse.
Stk. 12.  En tillidsrepræsentants afskedigelse skal  

 begrundes i tvingende årsager.
Ud over de sædvanlige opsigelsesvarsler ifølge  

 overenskomstens § 14 forlænges opsigelsen for en tillidsrepræsentant med  

 yderligere 3 måneder, dog kan det samlede opsigelsesvarsel højst udgøre i alt  

 6 måneder.
 Er afskedigelsen begrundet i arbejdsmangel, har tillidsrepræsentanten kun  

 krav på længste opsigelsesvarsel i henhold til § 14.
Stk. 13.  Tillidsrepræsentantens arbejdsforhold kan  

 normalt ikke afbrydes inden for varslingsperioden, og forinden hans  

 organisation har haft mulighed for at få gjort afskedigelsens berettigelse  

 til genstand for fagretlig behandling.
Det bør tilstræbes, at sagens  

 fagretlige behandling fremmes mest muligt, således at afgørelsen kan  

 foreligge inden varslingsperiodens udløb.
 Stk. 14.  Fastholder en arbejdsgiver sin afskedigelse af  

 tillidsrepræsentanten, efter at afskedigelsen er kendt uberettiget ved den  

 fagretlige behandling, er han ud over løn for varslingsperioden pligtig at  

 betale en erstatning, hvis størrelse skal være afhængig af omstændighederne,  

 men som ikke kan overstige 39 ugers løn, som beregnet efter  

 tillidsrepræsentantens gennemsnitsfortjeneste i de sidste 3 måneder.
 Denne erstatning er endelig.
 Stk. 15.  Spørgsmålet om berettigelsen af en  

 tillidsrepræsentants afskedigelse og størrelsen af den ham eventuelt  

 tilkommende erstatning afgøres endeligt ved fagretlig behandling.
 Foreligger der i sagen sådanne særlige forhold, som klart giver udtryk  

 for, at der har foreligget organisationsforfølgelse, kan dette spørgsmål  

 indbringes for Arbejdsretten.
 Stk. 16.  Hvis arbejderne på et arbejdssted, henholdsvis  

 en afdeling heraf, slutter sig sammen i en klub eller lignende, skal  

 tillidsrepræsentanten være formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et hertil anvist for medarbejderne tilgængeligt sted er det klubben  

 tilladt at opslå faglige foreningsbekendtgørelser til medlemmer.
 Stk. 17.  Såfremt der mellem arbejder og arbejdsgiver  

 træffes aftaler vedrørende arbejdet eller andre forhold på arbejdsstedet,  

 hvilke aftaler dog ikke må stride mod den bestående overenskomst, skal  

 sådanne straks bringes til tillidsrepræsentantens kundskab og ligesom  

 klublove af ham uopholdeligt indbringes til godkendelse af forbundet.
 Uden forbundets godkendelse er sådanne aftaler eller vedtagelser  

 virkningsløse.
Fortolkning § 18.  Så længe denne overenskomst er gældende, må  

 ingen af parterne tage sig selv til rette, men opstår der strid om  

 fortolkningen af overenskomsten, behandles sådanne uoverensstemmelser mellem  

 Finansministeriet og Lager- og Handelsarbejdernes Forbund, og ingen  

 arbejdsstandsning eller afskedigelse må finde sted, før uoverensstemmelsen  

 har været behandlet mellem parterne.
Hovedaftale § 19.  Den mellem hovedorganisationerne den 31.  

 oktober 1973 vedtagne hovedaftale med ændringer pr. 1. marts 1987 finder  

 tilsvarende anvendelse på nærværende overenskomstområde.
Ikrafttrædelse og opsigelse § 20.  Denne overenskomst træder i kraft fra og med 1.  

 maj 1989 og kan af parterne opsiges med 3 måneders varsel til ophør en 30.  

 april, dog tidligst 30. april 1991.
 Stk. 2.  Alle reguleringer får dog virkning fra og med  

 1. marts ved hver enkelt overenskomstfornyelse.
København, den 23. oktober 1989 Lager- og Handels- Finansministeriet arbejdernes Forbund P.M.V.
 E.B.
Erik Juel Larsen Niels Paludan Bilag 1 PROTOKOLLAT NR.
I Mellem Finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 1. Det til 4 lager- og handelsarbejdere ved Den kgl.  

 Veterinær- og Landbohøjskole ydede tillæg for udførelse af nattevagt forhøjes  

 med virkning fra 1. marts 1989 til 465,00 kr. pr. uge.
2. I medfør af Arbejdsministeriets bekendtgørelse af  

 15. august 1980 om hviletid og fridøgn, kapitel 4, § 11, aftales for 1 lager-  

 og handelsarbejder ved afdelingen for fysiologi, endokrinologi og  

 blodtypeforskning ved Den kgl.
Veterinær- og Landbohøjskole, at det ugentlige  

 fridøgn kan omlægges således, at der maksimalt kan være 12 døgn mellem 2  

 fridøgn.
En sådan omlægning vil blive aktuel 5 til 12 gange årlig.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 23. oktober 1989 Lager- og Handels- Finansministeriet arbejdernes Forbund P.M.V E.B.
Erik Juel Larsen Niels Paludan Bilag 2 PROTOKOLLAT NR.
II Mellem Finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 I medfør af Arbejdsministeriets bekendtgørelse af 15. august 1980 om  

 hviletid og fridøgn, kap. 4, § 11, aftales for dyrepasserne ved  

 Panuminstituttet, Københavns Universitet, at det ugentlige fridøgn kan  

 omlægges således, at der maksimalt kan være 12 døgn mellem 2 fridøgn.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 4. november 1983 Lager- og Handels- Finansministeriet arbejdernes Forbund P.M.V.
 E.B.
Kurt Johansen Agnete Halmind Bilag 3 PROTOKOLLAT NR.
III Mellem Finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 Der er mellem parterne enighed om, at der i tilfælde af arbejdsstandsning  

 skal indgås en aftale, der som minimum sikrer et nødvendigt beredskab inden  

 for de områder, der vil blive berørt af arbejdsstandsningen.
København, den 4. november 1983 Lager- og Handels- Finansministeriet arbejdernes Forbund P.M.V.
 E.B.
Kurt Johansen Agnete Halmind Bilag 4 PROTOKOLLAT IV Protokollat om etablering af en fleksibel lønpulje.
 1. Puljens størrelse.
Der afsættes i alt 422.000 kr. til en fleksibel lønpulje, der udmøntes med  

 henholdsvis 204.000 kr. pr. 1. marts 1989 og yderligere 218.000 kr. pr. 1.  

 marts 1990 2. Puljens formål.
 Puljen er ikke på forhånd formålsbestemt, men anvendes til individuelle  

 lønforbedringer, honorering af særlige arbejdsopgaver/områder, særligt  

 belastende arbejde, specielle arbejdsfunktioner.
 Puljen kan dog anvendes til mindre gruppevise lønforbedringer på specielle  

 områder.
 3. Lønforbedringens karakter.
 Lønforbedringerne gives som personlige tillæg - eventuelt som tidsbestemte  

 tillæg.
 Lønforbedringer, der gives som personlige tillæg, genanvendes ved  

 stillingsskift og ved ledighed.
 Tidsbestemte tillæg belaster alene puljen i det år, hvor de udbetales.
 Det samlede puljebeløb er således et årligt disponibelt beløb, der består  

 uafhængigt af overenskomstperiodens udløb, medmindre andet aftales.
 4. Hvad kan puljen ikke anvendes til.
 Puljen kan ikke anvendes til:
- betaling for overarbejde, som fortsat skal honoreres efter  

 overenskomstens bestemmelser herom, - udgifter til rejser, kurser mv.
 Desuden kan puljen ikke træde i stedet for og erstatte bestående tillæg  

 såsom:
 - arbejdstidsbestemte tillæg, det vil sige forskudttidstillæg,  

 skifteholdstillæg mv.
 5. Fordeling af puljen.
 Puljen på 422.00 kr. fordeles således:
 Udmøntningen af lønforbedringer sker efter forhandling og aftale mellem  

 institutionens ledelse og tillidsrepræsentanten.
 Puljen til »andre institutioner« fordeles efter aftale mellem  

 overenskomstens parter.
København, den 23. oktober 1989 Lager- og Handels- Finansministeriet arbejdernes Forbund P.M.V.
 E.B.
Erik Juel Larsen Niels Paludan Bilag 5 PROTOKOLLAT V Protokollat om projektløn.
 Med henblik på at forstærke indsatsen for ledige unge under 30 år og  

 særligt udsatte grupper, jf. bekendtgørelse nr. 79 af 15. februar 1988 af lov  

 om beskæftigelsesmuligheder for unge mv., er parterne enige om med virkning  

 fra 1. januar 1990 at optage forhandlinger om gennemførelse af en projektløn  

 (svarende til garantibetaling på det private arbejdsmarked). Projektlønnen  

 gælder umiddelbart for unge, der ansættes i egentlige  

 beskæftigelsesprojekter.
København, den 23. oktober 1989 Lager- og Handels- Finansministeriet arbejdernes Forbund P.M.V.
 E.B.
Erik Juel Larsen Niels Paludan Bilag 6 1. marts 1989 Oversigt over lønninger til lager- og handelsarbejdere i henhold til  

 overenskomst mellem Finansministeriet og Lager- og Handelsarbejdernes  

 Forbund.
