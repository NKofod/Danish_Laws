 I medfør af kapitel 7, § 149, stk. 4, stk. 12 og stk. 13, samt § 153 i lov  

 om luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Ministeriet for  

 Offentlige Arbejder følgende:
1. Referencedokumenter 1.1 Bestemmelser vedrørende erhvervsmæssig fotograferingsflyvning, seneste  

 udgave, for tiden Ministeriet for Offentlige Arbejders bekendtgørelse af 28.  

 juli 1958.
 1.2 Driftsforskrifter vedrørende taxaflyvning, seneste udgave, for tiden  

 Ministeriet for Offentlige Arbejders bekendtgørelse af 27. juni 1966, som  

 ændret ved bekendtgørelse nr. 397 af 11. oktober 1967.
 1.3 Gebyrreglement for Statens Luftfartsvæsen, det til enhver tid  

 gældende, for tiden det med gyldighed fra 1. januar 1987.
 1.4 BL 5-1, Erhvervsmæssig ambulanceflyvning og sygetransport, seneste  

 udgave, for tiden 3. udgave af 1. september 1982.
 1.5 BL 5-2, Landbrugsflyvning, seneste udgave, for tiden 4. udgave af 1.  

 oktober 1981.
 1.6 BL 5-4, Rundflyvning med landflyvemaskiner og godkendelse af  

 midlertidige landingspladser (rundflyvningspladser), seneste udgave, for  

 tiden 2. udgave af 1. maj 1957.
 1.7 BL 5-8, Målflyvning, målbugsering, reklameflyvning og  

 reklamenedkastning, seneste udgave, for tiden 1. udgave af 1. november 1959.
 1.8 BL 5-36, Ledningsinspektion udført fra helikopter, seneste udgave, for  

 tiden 1. udgave af 1. januar 1983.
 1.9 BL 5-37, Rundflyvning med helikopter, seneste udgave, for tiden 1.  

 udgave af 15. juni 1983.
 1.10 BL 6-07, Luftfartsskole - flyveskole, seneste udgave, for tiden 2.  

 udgave af 1. marts 1986.
2. Generelt 2.1 Koncession til erhvervsmæssig luftfart, bortset fra ruteflyvning, med  

 luftfartøjer, hvis højst tilladte startmasse ikke overstiger 5.700 kg, eller  

 som ifølge luftdygtighedsbeviset er godkendt til befordring af højst 10  

 passagerer, meddeles af Statens Luftfartsvæsen efter bestemmelserne i denne  

 BL.
 2.2 Ansøgning om udstedelse af en koncession skal indsendes på en  

 formular, der er autoriseret af Statens Luftfartsvæsen.
 2.3 Koncession kan kun meddeles til den, der opfylder de gældende vilkår i  

 luftfartslovens § 7, stk. 1, for registrering af luftfartøjer her i landet.
 2.4 Opfylder indehaveren af en koncession ikke længere de betingelser, der  

 er fastsat for opnåelse af denne, tilbagekaldes koncessionen, hvis forholdet  

 ikke bliver rettet inden en frist, der er fastsat af Statens Luftfartsvæsen.
 2.5 Koncession meddeles på bestemt tid og kan gøres afhængig af de vilkår,  

 som skønnes påkrævede.
 2.6 Hvis der under udøvelsen af den virksomhed, som koncessionen omfatter,  

 finder væsentlig tilsidesættelse sted af bestemmelserne i denne BL eller de i  

 øvrigt gældende forskrifter for virksomheden, kan koncessionen tilbagekaldes.  

 Hvor det antages, at koncessionens indehaver ikke er i stand til behørigt at  

 iværksætte eller opretholde den tilladte virksomhed, kan koncessionen  

 ligeledes tilbagekaldes.
3. Koncessioner 3.1 Taxaflyvning 3.1.1 Ved taxaflyvning forstås ikke-regelmæssig, erhvervsmæssig transport  

 af passagerer udført med luftfartøjer, som er godkendt til befordring af  

 højst 10 passagerer, og ikke-regelmæssig, erhvervsmæssig transport af fragt,  

 udført med luftfartøjer, hvis højst tilladte startmasse ikke overstiger 5.700  

 kg.
3.1.2 Koncession til taxaflyvning giver ret til i erhvervsøjemed at udføre  

 lejlighedsvis befordring af passagerer og fragt på bestilling.
For flyvning  

 med passagerer gælder, at bestemmelsesstedet skal være valgt af den eller  

 dem, som har bestilt transporten, og at ingen del af luftfartøjets kapacitet  

 må videresælges til offentligheden.
3.1.2.1 Koncession til taxaflyvning IFR med flyvemaskiner og VFR/IFR med  

 helikopter giver tillige ret til at udføre ambulanceflyvning, jf.
BL 5-1.
3.1.3 For særlige strækninger kan Statens Luftfartsvæsen efter  

 bemyndigelse fra Ministeriet for Offentlige Arbejder godkende, at der udføres  

 rutetaxaflyvning.
Herved forstås taxaflyvning efter annoncerede, faste  

 afgangstider og med individuelt salg.
Rutetaxaflyvning betragtes ikke som  

 ruteflyvning.
3.1.3.1 Tilladelse til rutetaxaflyvning kan på en strækning meddeles til  

 flere koncessionshavere.
Dette gælder dog ikke ved flyvning til og fra Læsø,  

 Anholt, Samsø og Ærø samt flyvning i Grønland.
 3.1.4 Koncession til taxaflyvning udstedes gældende for taxaflyvning VFR  

 og/eller taxaflyvning IFR.
 3.1.5 Taxaflyvning skal udføres i overensstemmelse med de  

 driftsforskrifter, der til enhver tid er fastsat vedrørende denne form for  

 flyvning.
3.2 Flyveskolevirksomhed 3.2.1 Ved skoleflyvning forstås flyvning ved en flyveskole med det formål,  

 at en elev kan opnå certifikat/bevis eller PFT.
 3.2.2 Koncession til flyveskolevirksomhed giver ret til i erhvervsøjemed  

 at udføre praktisk undervisning, for så vidt angår de uddannelser af elever,  

 der er nævnt i koncessionen, til disses opnåelse af certifikat/bevis eller  

 PFT.
 3.2.3 Flyveskolevirksomhed skal drives i overensstemmelse med BL 6-07.
3.3 Rundflyvning 3.3.1 Ved rundflyvning forstås flyvning, der udføres med start og landing  

 på samme plads, og som foregår inden for et område, der dækkes af en cirkel  

 med centrum i pladsens midte og med en radius på 50 km, og hvorunder der  

 medføres passagerer mod betaling.
 3.3.2 Koncession til rundflyvning udstedes gældende for henholdsvis  

 flyvemaskine eller helikopter.
 3.3.3 Koncession til rundflyvning giver ret til i erhvervsøjemed at udføre  

 rundflyvning som defineret i pkt. 3.3.1.
 3.3.4 Rundflyvning med flyvemaskine skal udføres i overensstemmelse med BL  

 5-4. Rundflyvning med helikopter skal udføres i overensstemmelse med BL 5-37.
3.4 Fotograferingsflyvning 3.4.1 Ved fotograferingsflyvning forstås flyvning, hvorunder der foretages  

 fotografering af jord-, sø- eller luftmål med henblik på efterfølgende salg  

 eller anden erhvervsmæssig udnyttelse af optagelserne.
 3.4.2 Koncession til fotograferingsflyvning giver ret til i erhvervsøjemed  

 at udføre fotograferingsflyvning som defineret i pkt. 3.4.1.
 3.4.3 Fotograferingsflyvning skal udføres i overensstemmelse med  

 Ministeriet for Offentlige Arbejders bekendtgørelse af 28. juli 1958.
3.5 Landbrugsflyvning 3.5.1 Ved landbrugsflyvning forstås sprøjtning, pudring, tilsåning eller  

 gødskning af skov- og landbrugsarealer fra luftfartøj.
 3.5.2 Koncession til landbrugsflyvning giver ret til i erhvervsøjemed at  

 udføre landbrugsflyvning som defineret i pkt. 3.5.1.
 3.5.3 Landbrugsflyvning skal udføres i overensstemmelse med BL 5-2.
3.6 Ledningsinspektion udført fra helikopter 3.6.1 Ved ledningsinspektion forstås flyvning i lav højde langs ledninger  

 med det formål at udføre inspektion eller rengøring af ledninger, master  

 eller anlæg i tilknytning hertil.
 3.6.2 Koncession til ledningsinspektion udført fra helikopter giver ret  

 til i erhvervsøjemed at udføre ledningsinspektion som defineret i pkt. 3.6.1.
 3.6.3 Ledningsinspektion udført fra helikopter skal udføres i  

 overensstemmelse med BL 5-36.
3.7 Målflyvning, målbugsering, reklameflyvning og reklamenedkastning 3.7.1 Ved målflyvning forstås flyvning, hvor et luftfartøj fungerer som  

 mål ved sigteøvelser.
 3.7.2 Ved målbugsering forstås flyvning, hvor et luftfartøj bugserer mål,  

 der benyttes til sigte- eller skydeøvelser.
 3.7.3 Ved reklameflyvning forstås flyvning, der fortrinsvis udføres med  

 det formål at reklamere fra luftfartøjet.
 3.7.4 Ved reklamenedkastning forstås nedkastning under flyvning af  

 reklamesedler eller andre reklamegenstande fra et luftfartøj.
 3.7.5 Koncession til målflyvning, målbugsering, reklameflyvning og  

 reklamenedkastning giver ret til i erhvervsøjemed at udføre denne form for  

 flyvning som defineret i pkt. 3.7.1, 3.7.2, 3.7.3 og 3.7.4.
 3.7.6 Målflyvning, målbugsering, reklameflyvning og reklamenedkastning  

 skal udføres i overensstemmelse med BL 5-8.
3.8 Andet Statens Luftfartsvæsen kan tillade andre former for erhvervsmæssig  

 flyvning.
Luftfartsvæsenet fastsætter i hvert enkelt tilfælde de gældende  

 vilkår for flyvningen.
4. Luftfartøjer 4.1 Koncessionshaveren skal være registreret eneejer af mindst et  

 luftfartøj, der er egnet til koncessionsudøvelsen.
 4.2 Hvis koncessionshaveren i forbindelse med taxa- og rundflyvning ønsker  

 at benytte luftfartøjer, der er stillet til rådighed for ham, skal det  

 godkendes af Statens Luftfartsvæsen.
 4.3 Koncessionshaveren er ansvarlig for, at et luftfartøj, der benyttes på  

 koncessionen, er luftdygtigt.
5. Passagerforsikring For luftfartøjer, der benyttes til taxaflyvning og rundflyvning, skal der  

 være tegnet en passagerforsikring, der dækker det ansvar, der er nævnt i  

 luftfartslovens § 111 og § 111a.
Dokumentation herfor skal foreligge i  

 Statens Luftfartsvæsen i en form, der er godkendt af luftfartsvæsenet.
6. Gebyr For udstedelse, opretholdelse og fornyelse eller ved ændring af en  

 koncession skal der betales gebyr i henhold til det gebyrreglement, der til  

 enhver tid er gældende for Statens Luftfartsvæsen.
7. Straf 7.1 Udførelse af erhvervsmæssig luftfart uden koncession straffes i medfør  

 af luftfartslovens § 149, stk. 4, med bøde eller hæfte.
7.2 Udførelse af erhvervsmæssig luftfart i strid med den meddelte  

 koncession straffes i medfør af luftfartslovens § 149, stk. 12, med bøde  

 eller hæfte.
På samme måde straffes den, som i erhvervsmæssigt øjemed  

 formidler befordring med et luftfartøj, vidende om at befordringen udføres i  

 strid med sådanne vilkår.
Der kan pålægges en virksomheds ejer eller bruger  

 bødeansvar, selv om lovovertrædelsen ikke kan tilregnes som forsætlig eller  

 uagtsom.
For bødeansvaret fastsættes ingen forvandlingsstraf.
 7.3 For overtrædelser, der begås af aktieselskaber eller lignende, kan der  

 pålægges selskabet som sådant bødeansvar, jf. luftfartslovens § 149, stk. 13.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
10. Ikrafttræden Denne BL træder i kraft den 1. august 1987.
