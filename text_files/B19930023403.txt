 VI MARGRETHE DEN ANDEN, af Guds Nåde Danmarks Dronning,  

 gør vitterligt:
I henhold til § 1 i lov nr. 156 af 10. maj 1967 om visse forholdsregler i henhold til De Forenede Nationers pagt, som ændret ved lov nr. 228 af 6. juni 1985, §§ 1-2 i lov om anvendelse af visse af De Europæiske Fællesskabers retsakter om ind- og udførsel af varer, jf. lovbekendtgørelse nr. 267 af 11. april 1988, samt under henvisning til Rådets forordning (EØF) nr. 990/93 af 26. april 1993 og afgørelse nr. 93/235/EKSF truffet af repræsentanterne for regeringerne for Det Europæiske Kul- og Stålfællesskabs medlemsstater forsamlet i Rådet den 26. april 1993 fastsættes herved til opfyldelse af De Forenede Nationers Sikkerhedsråds resolutioner nr. 757 af 30.
maj 1992, nr. 760 af 18. juni 1992, nr. 787 af 16. november 1992 og nr. 820 af 17. april 1993:
§ 1.  Tilladelse til udførsel af varer fra Danmark i  

 henhold til bestemmelserne i Rådets forordning (EØF) nr. 990/93 af 26. april 1993 og afgørelse nr. 93/235/EKSF af 26. april 1993 (leverancer udelukkende til medicinsk brug, levnedsmidler samt varer, som skal dække væsentlige humanitære behov) udstedes af industriministeren.
 § 2.  Tilladelse til transit gennem Serbien eller  

 Montenegro (»Forbundsrepublikken Jugoslavien«), herunder transit på  

 Donau, i henhold til bestemmelserne i Rådets forordning (EØF) nr. 990/93 af  

 26. april 1993 og afgørelse nr. 93/235/EKSF af 26. april 1993 udstedes af  

 industriministeren (leverancer udelukkende til medicinsk brug, levnedsmidler  

 samt varer, som skal dække væsentlige humanitære behov). Tilladelse til  

 transit af andre varer kan i særlige undtagelsestilfælde gives af  

 industriministeren.
 § 3.  Tilladelse til at sejle i Serbien og Montenegros  

 (»Forbundsrepublikken Jugoslaviens«) territorialfarvand i henhold  

 til bestemmelserne i Rådets forordning nr. 990/93 af 26. april 1993 og  

 afgørelse nr. 93/235/EKSF af 26. april 1993 udstedes af industriministeren.
 § 4.  Tilgodehavender, herunder værdipapirer, og  

 likvide midler, der tilhører Serbien og Montenegro (»Forbundsrepublikken  

 Jugoslavien«) eller juridiske og fysiske personer, som er hjemmehørende  

 heri eller er kontrolleret derfra, skal indsættes på spærrede konti eller  

 depoter i danske pengeinstitutter.
 Stk. 2.  De kontoførende institutter skal spærre de  

 konti i Værdipapircentralen, hvor Serbien eller Montenegro  

 (»Forbundsrepublikken Jugoslavien«) eller de i stk. 1 nævnte  

 personer er registrerede som ejere eller rettighedshavere.
 Stk. 3.  Transferering til udlandet af betalingsmidler  

 af enhver art til brug eller rådighed for Serbien eller Montenegro  

 (»Forbundsrepublikken Jugoslavien«) eller de i stk. 1 nævnte  

 personer kan ikke foretages uden tilladelse fra industriministeren.
 Stk. 4.  De i stk. 1 og 2 nævnte spærrede konti og  

 depoter kan ikke åbnes uden tilladelse fra industriministeren, undtagen for  

 betaling af varer og dermed forbundne tjenesteydelser, for hvilke der er  

 udstedt dansk udførselstilladelse i henhold til § 1.
 § 5.  Det er forbudt at yde finansielle  

 tjenesteydelser til personer eller virksomheder hjemmehørende i Serbien eller  

 Montenegro (»Forbundsrepublikken Jugoslavien«).
 Stk. 2.  Når humanitære eller andre særlige hensyn taler  

 derfor, kan industriministeren dispensere fra bestemmelsen i stk. 1 og  

 bestemmelserne i Rådets forordning (EØF) nr. 990/93 af 26. april 1993 og  

 afgørelse nr. 93/235/EKSF af 26. april 1993 om forbudet mod ydelse af  

 ikke-finansielle tjenesteydelser.
 § 6.  Når humanitære eller andre særlige hensyn taler  

 derfor, kan udenrigsministeren dispensere fra forbudet i Rådets forordning  

 (EØF) nr. 990/93 af 26. april 1993 mod at lade luftfartøjer til eller fra  

 Serbien eller Montenegro (»Forbundsrepublikken Jugoslavien«) afgå  

 fra, lande på eller overflyve dansk territorium.
 § 7.  Denne anordnings bestemmelser finder ikke  

 anvendelse for aktiviteter knyttet til FN's fredsbevarende styrker  

 (UNPROFOR), Den internationale fredskonference om det tidligere Jugoslavien  

 eller EF's overvågningsmission (ECMM).
 § 8.  Erstatningskrav fra myndigheder i Serbien eller  

 Montenegro (»Forbundsrepublikken Jugoslavien«), fra juridiske og  

 fysiske personer i Serbien eller Montenegro (»Forbundsrepublikken  

 Jugoslavien«) eller krav på deres vegne i forbindelse med kontrakter  

 eller andre transaktioner, hvis gennemførelse er blevet hindret på grund af  

 bestemmelserne i denne anordning, vil ikke kunne rejses.
 § 9.  Personer, herunder bestyrelsesmedlemmer i  

 virksomheder, der overtræder §§ 4 eller 5 eller bestemmelserne i Rådets  

 forordning (EØF) nr. 990/93 af 26. april 1993 eller afgørelse nr. 93/235/EKSF  

 af 26. april 1993, straffes efter § 110 C, stk. 2, i straffeloven med bøde,  

 hæfte eller under skærpende omstændigheder med fængsel indtil 4 år.
 Stk. 2.  Er overtrædelser af bestemmelserne i Rådets  

 forordning (EØF) nr. 990/93 af 26. april 1993 eller afgørelse nr. 93/235/EKSF  

 af 26. april 1993 begået af et aktieselskab, andelsselskab, anpartsselskab  

 eller lignende, kan der pålægges selskabet som sådant bødeansvar.
§ 10.  Udbyttet ved handlinger, der er strafbare efter  

 § 9, konfiskeres.
Straffelovens § 75, stk. 1, 2. pkt., § 76, stk. 1 og stk.  

 3-5 og § 77, stk. 1 og 3, finder tilsvarende anvendelse på konfiskation efter  

 denne bestemmelse.
Stk. 2.  Fartøjer, fragtkøretøjer, rullende materiel og  

 luftfartøjer, der befinder sig på dansk territorium, og hvorover juridiske  

 eller fysiske personer, der er hjemmehørende i eller som udøver sine  

 aktiviteter fra Serbien eller Montenegro (»Forbundsrepublikken  

 Jugoslavien«), har kontrollerende interesser, tilbageholdes.
Såfremt der  

 er sket overtrædelse af bestemmelser i denne anordning eller bestemmelser i  

 Rådets forordning (EØF) nr. 990/93 af 26. april 1993 eller afgørelse nr.  

 93/235/EKSF af 26. april 1993, kan de i 1. punktum nævnte fartøjer,  

 fragtkøretøjer, rullende materiel og luftfartøjer konfiskeres.
 Stk. 3.  Fartøjer, fragtkøretøjer, rullende materiel,  

 luftfartøjer og varer, der mistænkes for at blive eller have været anvendt  

 til overtrædelse af bestemmelserne i denne anordning eller bestemmelserne i  

 Rådets forordning (EØF) nr. 990/93 af 26. april 1993 eller afgørelse nr.  

 93/235/EKSF af 26. april 1993, tilbageholdes eller, såfremt der er sket  

 overtrædelse af de nævnte bestemmelser, beslaglægges eller i særlige tilfælde  

 konfiskeres.
 § 11.  Forholdsreglerne i denne anordning omfatter  

 også danske statsborgere, der opholder sig uden for den danske stat.
§ 12.  Anordningen træder i kraft ved bekendtgørelsen  

 i Lovtidende.
Samtidig ophæves anordning nr. 413 af 2. juni 1992, som ændret  

 ved anordning nr. 800 af 25. september 1992.
 § 13.  Anordningen gælder ikke for Færøerne og  

 Grønland.
Givet på Fredensborg Slot, den 30. april  

 1993 Under Vor Kongelige Hånd og Segl MARGRETHE R.
