 Indholdsfortegnelse.
 1. Skolevirksomheden.
 1.1 Svæveflyveskolen.
 1.2 Lokaler og undervisningsmateriel.
 1.3 Svæveplanet.
 1.4 Flyvepladsen.
 1.5 Skoleflyvning.
 1.6 Kursusplan.
 1.7 Teoriprøven.
 2. Uddannelse til S-certifikat.
 2.1 Eleven.
 2.2 Den teoretiske uddannelse.
 2.3 Den praktiske uddannelse.
 2.3.3 Uddannelsestidens begrænsning.
 2.3.4 Aspiranter med certifikat til motormaskine.
 2.4 Udstedelse af S-certifikat.
 2.5 Rettigheder.
 3. Fornyelser og udvidelser af S-certifikat.
 3.1 Fornyelse af S-certifikat.
 3.2 Omskoling.
 3.3 Tilladelse til at føre svæveplan med passagerer.
 3.4 Tilladelse til at føre flyvemaskine ved slæb af svæveplan.
 3.5 Genudstedelse af certifikater.
 4. Svæveflyvning udover skoleflyvning.
 4.1 Svæveplanet.
 4.2 Føreren.
 4.3 Flyvepladsen.
 4.4 Forhold ved flyvningen.
 4.5 Forhold ved havari.
 5. Hjælpemateriel.
 5.1 Faldskærm.
 5.2 Startspil.
 6. Svæveflyveinstruktørbevis.
 6.2 Hjælpeinstruktør.
 6.3 Førsteinstruktør.
 6.4 Udstedelse.
 6.5 Fornyelse af førsteinstruktørbevis.
 7. Svæveplaner med hjælpemotor.
 Svæveflyvning.
 Under henvisning til Ministeriet for Offentlige Arbejders bekendtgørelse  

 nr. 349 af 22. december 1956 om benyttelse af svæveplaner, faldskærme og  

 luftfartøjer, som er i stand til at styres uden fører, og som ingen fører har  

 om bord m.v. samt samme ministeriums bekendtgørelse nr. 159 af 20. marts 1963  

 om luftfartøjers bemanding, luftfartscertifikater m.m. fastsættes herved  

 følgende:
 1. Skolevirksomhed.
 1.1 Svæveflyveskolen.
 1.1.1 En svæveflyveskole skal råde over det fornødne antal lærer i de  

 forskellige fag og det fornødne antal svæveflyveinstruktører.
 1.2 Lokaler og undervisningsmateriel.
 1.2.1 Til brug ved den teoretiske uddannelse skal skolen råde over  

 passende undervisningslokaler og anvende egnede lærebøger.
 1.2.2 For undervisningen som helhed gælder, at demonstrationsmateriel,  

 såsom rids, plancher, svæveplansmodeller, instrumenter m.v. skal være til  

 rådighed i tilstrækkeligt omfang.
 1.3 Svæveplanet.
 1.3.1 Skoleflyvning må kun udføres med svæveplaner, der har gyldigt  

 luftdygtighedsbevis.
 Luftdygtighedsbevis, registreringsbevis og svæveplansjournal skal  

 forefindes på flyvepladsen eller i svæveplanet under flyvning.
 1.4 Flyvepladsen.
 1.4.1 Skoleflyvning må kun udføres fra offentlige landingspladser eller  

 fra godkendte svæveflyveområder.
1.4.1.1 Offentlige landingsplaner må benyttes både til spilstart og til  

 flyvemaskineslæb.
Findes der på en sådan plads flyveledelse eller  

 flyvepladsledelse i funktion, skal dennes tilladelse til beflyvning først  

 indhentes.
 1.4.1.2 Et areal vil kunne godkendes som svæveflyveområde, såfremt  

 følgende krav er opfyldt:
 1. Ejerens skriftlige tilladelse til benyttelse skal  

 foreligge.
 2. Området skal have en passende overflade (græs, ikke  

 over 20 cm højt, stubmark eller lignende).
 3. Området skal have en sådan størrelse og være fri  

 for hindringer i et sådant omfang, at der kan indrettes et eller flere jævne  

 start/landingsfelter på 30 250 meter, omgivet af egnet landingsterræn af en  

 bredde på mindst 35 meter på hver side af et felt og mindst 125 meter i hver  

 ende af feltet.
 For sådanne felter, der udelukkende anvendes ved starter, kræves intet  

 landingsterræn i læenden.
 4. De skal være frie indflyvningsforhold.
 5. Såfremt området agtes anvendt til flyvemaskineslæb,  

 skal det specielt godkendes hertil.
1.4.2 Andragende om godkendelse af et svæveflyveområde indsendes til  

 luftfartsdirektoratet under anvendelse af blanket nr. 24 ledsaget af en  

 erklæring fra en svæveflyveinstruktør om områdets beskaffenhed og egnethed,  

 ejerens tilladelse til benyttelsen og et målebordsblad, hvorpå området er  

 indtegnet, samt gebyr i henhold til det af Ministeriet for Offentlige  

 Arbejder udstedte gebyrreglement.
Såfremt luftfartsdirektoratet finder det  

 nødvendigt at foretage en besigtigelse af området, skal der yderligere  

 indsendes besigtigelsesgebyr.
 1.4.3 Godkendelsesbeviset, som er gyldigt i to år, skal forefindes på  

 området, når dette benyttes til svæveflyvning.
1.4.4 Andragende om fornyelse af et svæveflyveområde indsendes til  

 luftfartsdirektoratet under anvendelse af blanket nr. 26 senest 3 uger før  

 gyldighedsperiodens udløb.
Andragendet bilægges godkendelsesbevis samt  

 fornyelsesgebyr.
Såfremt luftfartsdirektoratet finder det nødvendigt at  

 foretage en besigtigelse af området, skal der yderligere indsendes  

 besigtigelsesgebyr.
Såfremt et svæveflyveområde ikke ønskes fornyet, skal  

 godkendelsesbeviset indsendes til luftfartsdirektoratet senest 8 dage efter  

 dets gyldighedsperiodes udløb.
 1.5 Skoleflyvning.
 1.5.1 Skoleflyvning må kun finde sted under overvågelse af en  

 svæveflyveinstruktør og i overensstemmelse med bestemmelserne i BL 8-2  

 »Instruks for svæveflyveinstruktører«.
1.5.2 Eneflyvning skal udføres inden for en sådan afstand fra pladsen, at  

 svæveplanets manøvrer til enhver tid kan ses af instruktøren, og at føreren  

 af svæveplanet til enhver tid kan se signaler, der måtte blive afgivet fra  

 flyvepladsen.
Såfremt der findes skyer i dette rum, er begrænsningen opad en  

 vandret flade 150 meter under skybasis.
 Al svæveflyvning inden for dette luftrum skal, når der finder  

 skoleflyvning sted, foregå under kontrol af en svæveflyveinstruktør.
 1.6 Kursusplan.
 1.6.1 Forud for hvert teorikursus skal skolen udfærdige og til  

 luftfartsdirektoratet indsende en kursusplan (blanket nr. 20) in duplo med  

 angivelse af timeantal i de enkelte fag, lærere og lærebøger, der agtes  

 anvendt, og elevfortegnelse. (For skoler under KDA skal er ikke indsendes  

 nogen kursusplan, men svæveflyverådet skal underrettes, når teorikurser  

 begynder).
 1.6.2 Undervisningen skal følge en plan og omfatte et pensum, der er  

 godkendt af luftfartsdirektoratet. (For skoler under KDA anvendes de af KDA  

 udsendte SM-blade).
 1.6.3 Indstilling til teoriprøve skal foregå gennem anerkendt  

 svæveflyveskole under anvendelse af blanket nr. 43, der indsendes for hver  

 enkelt elev, og samtidig indsendes gebyr.
 1.7 Teoriprøven.
 1.7.1 Censurering af opgavebesvarelserne sker efter nærmere aftale mellem  

 de enkelte skoler og luftfartsdirektoratet.
 1.7.2 Ved bedømmelsen anvendes en procentskala, og minimunskravene for at  

 bestå er følgende:
Love og bestemmelser 65% Øvrige fag 40% Gennemsnit for samtlige fag 65% 1.7.3 Såfremt en elev ikke har bestået den teoretiske prøve, afholdes  

 omprøve efter nærmere aftale mellem svæveflyveskolen og  

 luftfartsdirektoratet. (For skoler under KDA afholdes omprøve efter nærmere  

 aftale mellem svæveflyverådet og luftfartsdirektoratet).
 1.7.4 Består en elev ikke 3 på hinanden følgende prøver, er han afskåret  

 fra at aflægge ny prøve i eet år fra datoen for sidste omprøve at regne.
 2. Uddannelse til S-certifikat.
 2.1 Eleven.
 2.1.1 Før eleven må flyve alene, skal følgende fordringer være opfyldt:
 2.1.1.1 Minimumsalder: 15 år.
 2.1.1.2 Der skal til luftfartsdirektoratet være indsendt en helbredsattest  

 under anvendelse af formular 0a 08,5-42.
 2.1.1.3 Foruden den under 2.1.1.2 nævnte helbredsattest skal der til  

 luftfartsdirektoratet være indsendt en flyvebog, udfyldt med elevens  

 personlige oplysninger.
 2.1.1.4 Den i punkt 2.1.1.3 nævnte flyvebog skal være returneret forsynet  

 med luftfartsdirektoratets godkendelsespåtegning.
 2.2 Den teoretiske uddannelse.
 2.2.1 Eleven skal gennemgå et af direktoratet godkendt kursus ved en skole  

 for uddannelse af svæveflyvere og skal som afslutning herpå bestå en  

 skriftlig eksamen.
 Uddannelsen omfatter følgende fag:
 Luftfartens love, reglementer og bestemmelser.
 Meteorologi.
 Aerodynamik.
 Materiellære.
 Flyvelære og kortlære.
 2.3 Den praktiske uddannelse.
 2.3.1 Eleven skal gennemgå en uddannelse efter en af luftfartsdirektoratet  

 godkendt plan. (For skoler under KDA anvendes SM-bladenes skolingsnorm).  

 Eleven skal herunder gennem mindst 60 flyvninger erhverve en samlet flyvetid  

 som fører af svæveplan på mindst 6 timer, hvoraf mindst 2 timers eneflyvning  

 på ikke under 20 flyvninger.
 2.3.2 Praktiske prøver.
2.3.2.1 Eleven skal for en af luftfartsdirektoratet udpeget kontrollant  

 bestå en prøve omfattende 3 flyvninger.
Kontrollanten skal være med ombord på  

 mindst een flyvning, medens mindst to flyvninger skal være eneflyvninger.  

 Enhver af disse skal omfatte start-, manøvre- og landingsprøve efter følgende  

 program:
 2.3.2.1.1 Startprøve, der skal foretages med den startmetode, eleven er  

 oplært på, og hvorunder udkoblingen skal ske i en højde af ikke under 300  

 meter og ikke over 500 meter.
 2.3.2.1.2 Manøvreprøve, der skal omfatte følgende øvelser, der efter  

 kontrollantens anvisninger fordeles på de i 2.3.2.1 nævnte flyvninger:
En fuldkreds til venstre efterfulgt af en fuldkreds til højre med skift på  

 en forud fastsat kurs.
Krængningerne under drejene skal være på 45 grader.  

 Stalling og opretning i en mindste højde af 300 meter.
 Dyk og opretning i en mindste højde af 300 meter.
 2.3.2.1.3 Landingsprøve, der skal foretages med landing efter lang  

 indflyvning efter kontrollantens anvisninger og efter en rute, som fastsættes  

 af denne.
 Landingen skal foretages over en virkelig eller tænkt forhindring og  

 afsluttes inden for et landingsfelt på 30 30 meter.
 2.3.2.1.4 Såfremt der ved skolingen er anvendt flyvemaskineslæb, skal  

 eleven tillige have bestået de i punkt 3.2 nævnte prøver.
 2.3.3 Uddannelsestidens begrænsning.
2.3.3.1 Samtlige betingelser for opnåelse af svæveflyvercertifikat skal  

 være opfyldt inden et tidsrum af 4 år.
Andragende om udstedelse af certifikat  

 skal fremsendes inden for samme tidsrum.
 De under punkt 2.2.1 og 2.3.2 nævnte prøver samt den under punkt 2.3.1  

 nævnte flyvetid skal dog være foregået de sidste 18 måneder forud for  

 certifikatets udstedelse.
 2.3.4 Aspiranter med certifikat til motorflyvemaskine.
 2.3.4.1 Har eleven gyldigt certifikat til motorflyvemaskine, behøver han  

 ikke at indsende helbredsattest, men fuld S-teoriprøve må aflægges.
 Endvidere kan den under punkt 2.3.1 krævede flyveerfaring nedsættes til  

 ialt 2 timers samlet flyvetid, omfattende mindst 20 eneflyvninger udført i  

 svæveplan.
 2.4 Udstedelse af S-certifikat.
 2.4.1 Minimumsalder: 17 år.
 2.4.2 Ansøgning indsendes til luftfartsdirektoratet på blanket nr. 27,  

 bilagt:
 Dåbs- eller fødselsattest.
 To vellignende fotografier 4,5 5 centimeter.
 Pas eller anden dokumentation for højde samt hår- og øjenfarve.
 Gebyr for udstedelsen i henhold til det af Ministeriet for Offentlige  

 Arbejder udstedte gebyrreglement.
 Helbredsattest skal indsendes direkte af den undersøgende læge og kræves i  

 de tilfælde, hvor den senest indsendte attest ikke har en tilbageværende  

 gyldighed på mindst 1 måned.
 2.5 Rettigheder.
 2.5.1 S-certifikatet giver indehaveren ret til at udføre svæveflyvning i  

 ikke-erhvervsmæssig luftfart med svæveplaner af den klasse eller type, for  

 hvilken hans certifikat er gyldigt.
 3. Fornyelser og udvidelser af S-certifikat.
 3.1 Fornyelse af S-certifikat.
 3.1.1 For at få et certifikat fornyet må indehaveren i løbet af de sidste  

 2 år have udført mindst 15 flyvninger med en sammenlagt flyvetid på mindst 90  

 minutter eller om fornødent aflægge nye prøver efter luftfartsdirektoratets  

 nærmere bestemmelser.
3.1.2 Andragende om fornyelse indsendes til luftfartsdirektoratet på  

 blanket nr. 28 senest 14 dage og tidligst 30 dage før gyldighedsperiodens  

 udløb bilagt certifikat, flyvebog og gebyr i henhold til det af Ministeriet  

 for Offentlige Arbejder udsendte gebyrreglement.
Helbredsattest indsendes  

 samtidig af lægen.
 For certifikatindehavere, der er fyldt 40 år, skal helbredsattest dog  

 indsendes hvert år.
 3.1.3 Har indehaveren af et S-certifikat tillige gyldigt certifikat til  

 motorflyvemaskine, er dette tilstrækkeligt grundlag til fornyelse af  

 S-certifikat.
 Anm.: Om genudstedelse af certifikat se pkt. 3.5.
 3.2 Omskoling.
 3.2.1 For at blive omskolet til en anden startmetode end den, vedkommende  

 er opskolet på, eller omskolet til en anden flytype, skal aspiranten under  

 ledelse af en instruktør gennemgå omskoling efter en til formålet egnet  

 skolingsnorm, der er godkendt af luftfartsdirektoratet. (For skoler under KDA  

 anvendes de af KDA udsendte SM-blade).
 3.2.2 Tilladelse til at anvende anden startmetode eller anden flytype  

 gives efter gennemgået omskoling ved attestation i flyvebogen af en  

 førsteinstruktør.
 3.3 Tilladelse til at føre svæveplan med passager.
 3.3.1 En S-certifikatindehaver må kun medføre passager i svæveplan, når  

 følgende betingelser er opfyldt:
 3.3.2 Tilladelse til at flyve med passager i andre typer end den, hvorpå  

 prøven i henhold til punkt 3.3.1 er aflagt, gives ved attestation i  

 flyvebogen af en førsteinstruktør.
 3.3.3 Har en indehaver af gyldigt S-certifikat tillige gyldigt certifikat  

 til motorflyvemaskine, gives tilladelse til flyvning med passager efter  

 reglerne i punkt 3.3.1, dog kan eneflyvningserfaringen på svæveplan nesættes  

 til 10 timer og 50 flyvninger.
 3.4 Tilladelse til føring af motorflyvemaskine, der slæber svæveplan.
 3.4.1 En indehaver af S-certifikat, der tillige er indehaver af  

 A-certifikat eller højere certifikat, kan opnå tilladelse til slæb af  

 svæveplan med flyvemaskine, når han opfylder følgende betingelser:
 3.4.1.1 Aspiranten skal under en mundtlig overhøring, foretaget af en  

 dertil af luftfartsdirektoratet godkendt kontrollant, godtgøre, at han har  

 indgående kendskab til de for slæb af svæveplan gældende bestemmelser, særlig  

 tegngivning.
 3.4.1.2 Aspiranten skal have påtegning i sin flyvebog om tilladelse til  

 flyvemaskinslæb.
 3.4.1.3 Han skal have mindst 75 timers flyvetid som fører af flyvemaskine  

 samt kunne godtgøre, at han er vel indfløjet på den luftfartøjstype, med  

 hvilken prøverne i slæb skal udføres.
3.4.1.4 Aspiranten skal aflægge en prøve, omfattende mindst 5 slæb af  

 svæveplan.
Aspiranten skal herunder i en højde af mindst 400 meter udføre en  

 serie drej i form af 3 ottetaller omkring to på forhånd fastlagte punkter med  

 en indbyrdes afstand af ikke over 1000 meter.
 Prøverne skal udføres under kontrol af en dertil af luftfartsdirektoratet  

 godkendt kontrollant.
 Under mindst 2 af flyvningerne skal kontrollanten føre svæveplanet.
 3.4.2 Indehavere af A-certifikat eller højere certifikat, der ikke er  

 indehavere af S-certifikat, kan opnå tilladelse til slæb af svæveplan med  

 flyvemaskine, når følgende betingelser er opfyldt:
 3.4.2.1 Aspiranten skal efter fornøden instruktion suppleret med en  

 mundtlig afhøring, foretaget af en dertil godkendt kontrollant, godtgøre, at  

 han har indgående kendskab til:
 3.4.2.2 Aspiranten skal have udført mindst 10 starter i tosædet svæveplan  

 med instruktør under slæb af flyvemaskine og skal herunder gøres fortrolig  

 med de problemer, som flyvemaskinslæbet stiller til føreren af svæveplanet.
 3.4.2.3 Han skal have mindst 75 timers flyvetid som fører af flyvemaskine  

 samt kunne godtgøre, at han er vel indfløjet på den flyvemaskintype, med  

 hvilken prøverne i slæb skal udføres.
3.4.2.4 Aspiranten skal aflægge en prøve, omfattende mindst 5 slæb af  

 svæveplan.
Aspiranten skal herunder i en højde af mindst 400 meter udføre en  

 serie drej i form af 3 ottetaller omkring to på forhånd fastlagte punkter med  

 en indbyrdes afstand af ikke over 1000 meter.
 Prøverne skal udføres under kontrol af en dertil af luftfartsdirektoratet  

 godkendt kontrollant.
 Under mindst 2 af flyvningerne skal kontrollanten føre svæveplanet.
 Førerne af svæveplanet under de øvrige flyvninger skal være i besiddelse  

 af bevis som fører af svæveplan i flyvemaskinslæb.
 3.4.3 Andragende om bevis som fører af flyvemaskine ved slæb af svæveplan  

 indsendes til luftfartsdirektoratet på blanket nr. 15, bilagt flyvebog,  

 certifikater og gebyr i henhold til det af Ministeriet for Offentlige  

 Arbejder udsendte gebyrreglement.
 3.5 Genudstedelse af S-certifikat. (Dvs., at fornyelse først finder sted  

 på et tidspunkt senere end gyldighedsperiodens udløb).
 3.5.1 Før aspiranten må genoptage flyvningen, skal følgende fordringer  

 være opfyldt:
 3.5.1.1 Der skal til luftfartsdirektoratet være indsendt en helbredsattest  

 under anvendelse af formular nr. 0a 08,5-43.
 3.5.1.2 Foruden den under punkt 3.5.1.1 nævnte helbredsattest skal  

 aspirantens personlige flyvebog indsendes til luftfartsdirektoratet.
 3.5.1.3 Den i punkt 3.5.1.2 nævnte flyvebog skal være tilbagesendt,  

 forsynet med luftfartsdirektoratets godkendelsespåtegning.
 3.5.1.4 Såfremt aspiranten opfylder kravene med hensyn til flyvetid og  

 antal flyvninger som nævnt under punkt 3.1.1, genudsteder  

 luftfartsdirektoratet S-certifikatet.
3.5.1.5 Såfremt aspiranten ikke opfylder de under punkt 3.5.1.4 nævnte  

 krav, skal han under en godkendt svæveflyveinstruktørs vejledning gennemgå en  

 træning til opnåelse af den i punkt 3.1.1 krævede flyvetid og det foreskrevne  

 antal landinger.
Svæveflyveinstruktøren skal tillige under anvendelse af  

 formular nr. 28 attestere, at han anser aspiranten for egnet til at få  

 S-certifikatet genudstedt.
 3.5.1.6 Under samme forhold, som nævnt under punkt 3.5.1.5, skal  

 svæveflyveinstruktøren endvidere under anvendelse af formular nr. 28  

 attestere, at han også, for så vidt angår de teoretiske krav, anser  

 aspiranten for egnet.
 Luftfartsdirektoratet kan i særlige tilfælde kræve aspiranten til prøve i  

 samtlige teoretiske fag.
 3.5.2 Gebyr.
 3.5.2.1 For genudstedelse af S-certifikat erlægges gebyr i henhold til det  

 af Ministeriet for Offentlige Arbejder udstedte gebyrreglement.
 4. Svæveflyvning udover skoleflyvning.
 4.1 Svæveplanet.
 4.1.1 Svæveflyvning må kun udføres med svæveplaner, der har gyldigt  

 luftdygtighedsbevis.
 4.1.2 Forinden flyvning påbegyndes, skal svæveplanet underkastes dagligt  

 tilsyn i henhold til bestemmelserne i BL 8-3, punkt 2.2.7.
 4.2 Føreren.
4.2.1 Flyvning må kun udføres af en person, der er i besiddelse af gyldigt  

 S-certifikat.
Dette må omfatte såvel den art flyvning, som agtes udført, som  

 den svæveplantype, der skal anvendes ved vedkommende flyvning.
 4.3 Flyvepladsen.
4.3.1 Flyvning må foretages fra godkendt svæveflyveområde og fra  

 offentlige landingspladser under anvendelse af de for pågældende område eller  

 plads godkendte startmetoder.
Endvidere må flyvning foretages fra offentlige  

 lufthavne og fra de under punkt 4.3.3 nævnte pladser.
 4.3.2 Såfremt starten foregår fra en offentlig lufthavn eller en anden  

 plads, på hvilken flyveledelse, flyvepladsledelse eller  

 svæveflyveinstruktører fungerer, skal føreren indhente denne eller disses  

 tilladelse til start samt gøre sig bekendt med de bestemmelser, der måtte  

 gælde for manøvrering på og i nærheden af pladsen.
 4.3.3 Svæveflyvning, der foretages af personer med gyldigt S-certifikat,  

 må endvidere foretages fra pladser, som ikke forud er godkendt dertil eller  

 til anden form for flyvning, såfremt pladsen opfylder følgende betingelser:
 4.3.4 Såfremt flyvningen ikke ledes af en autoriseret  

 svæveflyveinstruktør, må der på en plads højst være een startanordning og to  

 svæveplaner i brug.
 4.3.5 Start af svæveplaner må ikke foregå, medens motormaskiner, der ikke  

 er underlagt fælles trafikledelse, starter og lander.
 4.4 Forhold ved flyvningen.
 4.4.1 Al flyvning skal foregå under overholdelse af gældende love og andre  

 forskrifter.
 4.4.2 Med svæveplanet må kun udføres de manøvrer og den form for flyvning,  

 der er tilladt ifølge luftdygtighedsbeviset.
4.4.3 Gyldig svæveplansjournal, luftdygtighedsbevis, registreringsbevis,  

 certifikat og flyvebog skal medføres ombord.
I journalen skal der,  

 umiddelbart efter sidste landing, af føreren indføres oplysninger om de af  

 ham udførte flyvninger.
 4.4.4 Foregår flyvningen fra en plads, hvor der finder skoleflyvning sted,  

 er den underkastet pågældende svæveflyveinstruktørs eller trafikleders  

 ledelse. (Se BL 8-2, afsnit 14).
 4.4.5 Ved termikflyvning skal en svæveflyver, der ønsker at kredse i et  

 opvindsområde, hvor et andet svæveplan i forvejen kredser, benytte samme  

 omløbsretning, som det i forvejen kredsende svæveplan benytter.
 4.4.6 Har kun føreren tilladelse til at føre svæveplan med passager, skal  

 styrepinden ved passagersædet være fjernet.
4.4.7 Har begge ombordværende tilladelse til at føre svæveplan med  

 passager, skal der foreligge en klar aftale om, hvem der under flyvningens  

 forskellige faser er fører.
Landingen skal udføres af den fører, der sidder i  

 forreste sæde.
 4.5 Forhold ved havari.
 4.5.1 Havari er en hændelse, hvorved et svæveplan beskadiges således, at  

 det ikke mere er luftdygtigt, hvorved ombordværende omkommer eller kommer til  

 skade, eller hvorved svæveplanet forårsager skade på personer eller gods uden  

 for fartøjet.
4.5.2 Ved havarier, hvor der er forårsaget skal politiet og luftfartsdirektoratet omgående underrettes.
Af hensyn til  

 opklaringen af havariets årsag skal spor og vragrester, medmindre det er  

 nødvendigt for at befri personer eller dyr fra vraget, lades urørt, indtil  

 politiet i forståelse med luftfartsdirektoratet har givet tilladelse til  

 fjernelsen.
 4.5.3 Efter ethvert havari skal føreren eller svæveflyveinstruktøren inden  

 8 dage indsende havarirapport (formular nr. 36) til luftfartsdirektoratet.
 Endvidere skal svæveplanets ejer underrettes om havariet.
 (For klubber under KDA indsendes rapporten i 2 eksemplarer gennem  

 svæveflyverådet).
 5. Hjælpemateriel.
 5.1 Faldskærm.
 5.1.1 Faldskærm skal bæres af samtlige ombordværende under:
 Kunstflyvninger.
 Prøveflyvninger.
 Flyvestævner (konkurrenceflyvninger), hvor 3 eller flere svæveplaner  

 deltager i flyvninger, som kan medføre, at der startes med korte  

 tidsintervaller, eller således at flere planer kommer til at befinde sig  

 samtidig inden for et begrænset luftrum.
 Skyflyvning og bølgeflyvning.
5.1.2 Piloten skal inden starten forvisse sig om, at faldskærmens  

 pakningsfrist ikke er overskredet, og at plomberingen er ubrudt.
Endvidere  

 skal han påse, at eventuelle gummistropper eller fjedre for oplukning er  

 spændt.
 5.2 Startspil.
5.2.1 Piloten skal ved spilstart forvisse sig om, at det benyttede  

 startspil er godkendt og i god driftssikker stand, og at startwiren er i god  

 forsvarlig stand.
Endvidere skal han forvisse sig om, at der i startwiren  

 forefindes sprængstykke med den i luftdygtighedsbeviset for det pågældende  

 svæveplan foreskrevne brudstyrke.
 6. Svæveflyveinstruktørbevis.
 6.1 Svæveflyveinstruktørgodkendelse gives til følgende kategorier:
 6.2 Hjælpeinstruktør.
 6.2.1 Minimumsalder: 21 år.
 6.2.2 Aspiranten skal mindst være i besiddelse af gyldigt S-certifikat,  

 have passagertilladelse og derefter have udført mindst 15 flyvninger med  

 passager og mindst 15 flyvninger med instruktør på pågældende type.
 6.2.3 Aspiranten skal have gennemgået et kursus i instruktørvirksomhed og  

 flyveledelse af mindst 7 dages varighed samt have bestået en teoretisk og  

 praktisk prøve.
 6.2.4 Rettigheder.
6.2.4.1 En hjælpeinstruktør har ret til at undervise svæveflyvere indtil  

 aflæggelse af prøver til S-certifikat samt til at fungere som svæveflyveleder  

 ved brug af højst een startanordning og højst to svævefly.
Han må desuden  

 give undervisning i omskoling til anden startmetode, såfremt han i sin  

 flyvebog har påtegning fra en S-kontrollant herom.
 6.2.4.2 En hjælpeinstruktør kan ikke påtegne indstillinger til  

 duelighedsprøver, kan ikke uden godkendelse af en førsteinstruktør sende en  

 elev solo og kan ikke give påtegning i en flyvebog om omskoling til anden  

 startmetode eller til passagertilladelse.
 6.2.4.3 Godkendelsespåtegning som hjælpeinstruktør foretages af  

 svæveflyverådet i den pågældendes flyvebog og skal efter hver toårsperiode  

 fornyes af svæveflyverådet.
 6.3 Førsteinstruktør.
 6.3.1 Betingelserne for at opnå godkendelse som førsteinstruktør er:
 6.3.1.1 Tilladelse til at virke som instruktør på en ny type gives ved  

 attestation i flyvebogen af en førsteinstruktør.
 6.3.2 Rettigheder.
 6.3.2.1 En førsteinstruktør kan undervise svæveflyvere og indstille disse  

 til aflæggelse af prøver for opnåelse af S-cerrifikat samt undervise i  

 videregående svæveflyvning.
 6.3.2.2 Han har desuden ret til at fungere som svæveflyveleder.
 6.3.2.3 Han har tillige ret til at påtegne flyvebøger om tilladelse til at  

 medføre passager samt om omskoling til anden startmetode og til anden  

 flytype.
 6.4 Udstedelse.
 6.4.1 Andragende om udstedelse af et førsteinstruktørbevis indsendes til  

 luftfartsdirektoratet under anvendelse af blanket nr. 30 A, bilagt flyvebog  

 og gebyr i henhold til det af Ministeriet for Offentlige Arbejder udsendte  

 gebyrreglement. (For medlemmer under KDA indsendes andragende gennem  

 svæveflyverådet). Beviset udstedes med gyldighedsperiode på 24 måneder.
 6.5 Fornyelse af førsteinstruktørbevis.
 6.5.1 Andragende om fornyelse af førsteinstruktørbevis indsendes til  

 luftfartsdiektoratet under anvendelse af blanket nr. 32, bilagt  

 instruktørbevis, rapport over instruktørvirksomhed og gebyr i henhold til det  

 af Ministeriet for Offentlige Arbejder udsendte gebyrreglement. (For  

 medlemmer under KDA indsendes andragende gennem svæveflyverådet).
 7. Svæveplaner med hjælpemotor.
 Følgende retningslinier gælder for registrering og anvendelse af  

 svæveplaner med hjælpemotor:
 1. De pågældende luftfartøjer skal være typegodkendt i  

 henhold til de af luftfartsmyndighederne i fremstillingslandet udarbejdede  

 bestemmelser for konstruktion og bygning af svæveplaner med hjælpemotor.
 2. Luftfartøjerne skal leveres fra fabrikationslandet  

 med gyldigt luftdygtighedsbevis med tilhørende flyvehåndbog.
 3. Dersom de under punkt 1 og 2 nævnte krav er  

 opfyldt, vil luftfartøjerne kunne registreres her i landet som svæveplaner og  

 skal da anvendes under overholdelse af de for sådanne gældende bestemmelser.  

 Luftdygtighedsbeviserne begrænses til flyvning i Danmark og giver ikke ret  

 til erhvervsmæssig flyvning.
 4. Udover den normale svæveplansjournal skal der for  

 sådanne luftfartøjer føres motorjournal som for motordrevne luftfartøjer.
 5. Til brug ved kontrollen af motorgangtiden skal  

 luftfartøjerne være forsynet med en omdrejningsviser, der registrerer  

 motorens totale gangtid (tachograf).
 6. Dersom motoren er forsynet med tryksmøring, skal  

 der være monteret et olietermometer.
 7. Luftfartøjerne kan vedligeholdes efter samme  

 retningslinier, som er gældende for svæveplaner, idet dog motoren i  

 forbindelse med fornyelse af luftdygtighedsbeviset skal inspiceres af en  

 autoriseret flyvemekaniker.
 8. Luftfartøjer af den omhandlede art kan føres af  

 personer, som er indehavere af S-certifikat, gældende for den pågældende  

 type.
9. Svæveplaner med hjælpemotor skal i relation til  

 lufttrafikreglernes bestemmelser om vigepligt etc. betragtes som svæveplaner,  

 uanset om motoren er i gang eller ej.
Anvendelse af svæveplaner med  

 hjælpemotor må kun ske, når der er tegnet forsikring for skade på trediemand  

 og ting (lovpligtig ansvarsforsikring), dækkende samme erstatningssummer, som  

 er gældende for motordrevne luftfartøjer. (Jfr. luftfartslovens § 130).
