Skriftlig fremsættelse (10. november  

 2000) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed m.v. (Gennemførelse af Medieaftale 2001-2004  

 m.v.).
(Lovforslag nr.
L 79).
 Regeringen indgik den 28. marts 2000 en aftale med  

 Socialdemokratiet, Det Radikale Venstre, Socialistisk Folkeparti og  

 Centrum-Demokraterne om mediepolitikken for perioden 2001-2004.
Det foreliggende lovforslag har som hovedformål at  

 gennemføre de nødvendige ændringer i radio- og  

 fjernsynsloven som følge af den mediepolitiske aftale.
Lovforslaget  

 gennemfører endvidere tillægsaftalen af 14. marts 2000 til den  

 gældende medieaftale af 10. maj 1996 om anvendelse af de danske  

 digitale radiofrekvens-ressourcer (DAB).
 Hovedpunkterne i lovforslaget er følgende:
De overordnede principper for udøvelse af public  

 service-virksomhed præciseres i loven.
Samtidig hermed ændres  

 strukturen vedrørende de gældende bestemmelser om public  

 service-virksomhed, således at det bl.a. fremgår af loven, at  

 public service-virksomhed ikke længere er knyttet til bestemte  

 institutioner eller medier.
 DR´s og TV 2´s public service-forpligtelser fastholdes og  

 udbygges på en række områder, bl.a. i forhold til  

 børn og unge, dansk kunst og kultur, indvandrere og flygtninge,  

 handicappede, undervisning samt folkeliggørelse af IT.
 DR´s og TV 2´s on-line virksomhed gøres til en del  

 af public service-virksomheden og omfattes af reglerne herfor.
 Reglerne for udpegning af medlemmer til og  

 sammensætningen af DR´s og TV 2´s bestyrelser justeres.
 Der etableres et retligt grundlag for udbud af den fjerde,  

 landsdækkende radiokanal og den femte, næsten landsdækkende  

 radiokanal, således at alle på åbne og ikke-diskriminerende  

 vilkår kan komme i betragtning.
Der oprettes et uafhængigt Radio og tv-nævn,  

 som dels skal tage stilling til, hvem der skal have rådighed over den  

 fjerde og den femte radiokanal, dels skal varetage de opgaver, der hidtil er  

 blevet varetaget af Udvalget vedr.
Lokal Radio og TV, Radio- og  

 TV-Reklamenævnet samt Satellit- og Kabelnævnet, som  

 foreslås nedlagt.
 Der foreslås en hjemmel til, at kulturministeren kan  

 fastsætte bindende regler om begrænsning af børnereklamer  

 i tv, såfremt det ikke viser sig muligt at indgå frivillige  

 aftaler med tv-stationerne eller selvreguleringen ikke fungerer efter  

 hensigten.
 Det eksisterende forbud mod udsendelse af programmer  

 sponsoreret af fagforeninger eller arbejdsgiverforeninger samt  

 religiøse bevægelser ophæves.
 Der oprettes et uafhængigt Public Service Råd  

 med henblik på »revision« af først og fremmest DR s og TV 2 s  

 public service regnskaber.
Endvidere indeholder lovforslaget enkelte andre forslag,  

 herunder en række præciseringer af de gældende regler.
Det  

 drejer sig bl.a. modernisering af bestemmelserne vedrørende TV 2´s  

 regionale virksomheder, lempelse af reglerne for genbeskikkelse af  

 medlemmerne af TV 2´s bestyrelse samt de regionale bestyrelser, og adgang til  

 udpegning af suppleanter for medarbejderrepræsentanter i DR´s, TV 2´s  

 centrale bestyrelse samt TV 2´s regionale bestyrelser.
Endelig indeholder lovforslaget en ordensmæssig  

 ændring af selskabsskatteloven, idet skattefritagelsen for den ikke  

 længere eksisterende TV 2-fond ophæves.
Tilsvarende gælder  

 det ligeledes ikke længere eksisterende TV 2 Reklame A/S.
 Det er hensigten, at de nye regler på området  

   bortset fra reglerne om DR´s og TV 2´s bestyrelser - skal træde i  

 kraft 1. januar 2001.
 Idet jeg i øvrigt henviser til lovforslaget med  

 bemærkninger, skal jeg anbefale lovforslaget til hurtig og velvillig  

 behandling.
