Vedr.: Nærhed og bygningsskader.
Erstatning for bygningsskader ydet  

 trods mangler ved fundering, idet de anlægsarbejder, der er foregået tæt på  

 ejendommens bygning, oversteg hvad der havde kunnet forventes at ville foregå  

 i ejendommens nabolag.
UDSKRIFT AF FORHANDLINGSPROTOKOLLEN FOR EKSPROPRIATIONSKOMMISSIONEN VEDRØRENDE MOTORVEJSANLÆG I JYLLAND HOLSTED - VEJEN (Protokoltilførsel den 28. januar 1997) 53. hæfte Tirsdag den 28. januar 1997 lod kommissarius protokollen tilføre  

 nedenstående kendelse vedrørende et erstatningsspørgsmål, hvorom der ikke  

 blev opnået forlig under forretningen den 10. december 1996.
Lb. nr. 25.  Matr. nr. 43f Vejen By, Vejen Ejere: Finn Hahn og Gunhild Byriel Da der ikke er opnået enighed om erstatningsspørgsmålet, afsagdes  

 sålydende KENDELSE:
Fra ejendommen, der før ekspropriationen havde et areal på 1.186 (m2), heraf 500 (m2) offentlig vej, og som er bebygget med et parcelhus, blev der ved ekspropriationsforretningen den 17. marts 1993 afstået i alt ca. 70 (m2) af vejarealet, nemlig ca. 50 (m2) til motorvej og ca. 20 (m2) til vendeplads.
Der blev ikke ydet erstatning for det afståede vejareal.
Det blev besluttet, at den resterende del af vejarealet (ca. 430 (m2)) efter anlæggets udførelse skulle overgå til ejernes frie rådighed, ligesom et mindre areal på ca. 890 (m2) fra samme tidspunkt skulle tillægges ejendommen uden vederlag.
Ejendommen ville blive direkte nabo til motorvejen, men spørgsmålet om erstatning for ejendomsforringelse i den anledning blev udsat til efter motorvejens åbning, jfr. §21 i statsekspropriationsloven.
 Ved breve af 28. oktober 1996, 9. oktober 1996 og 8. december 1996 har  

 ejerne anmodet kommissionen om at behandle erstatningsspørgsmålene vedrørende  

 ejendommens forringelse som følge af nærhed til motorvejen samt skader på  

 beboelsesbygningen i form af revnedannelser m.v. og tab i forbindelse med  

 tørlægning af brønd alt som følge af anlægsarbejdet.
Relevante data Motorvejen ligger i en afstand af ca. 25 m fra beboelsesbygningen, målt  

 fra vejskel til nærmeste hushjørne, og 17 m fra carport, målt på samme måde.
Anlægsmyndigheden har med ejernes indforståelse etableret en ca. 2,8 m høj  

 jordvold ud for ejendommen.
Denne vold er en forlængelse af en afskærmning,  

 som Vejdirektoratet har måttet lave ud for naboejendommen, lb. nr. 23 af  

 hensyn til virkosmheden på denne.
Arealet, der er medgået til volden på  

 ejernes ejendom, udgør ca. 500 (m2).
 Motorvejen ligger ca. 2,3 m under terræn ud for ejendommens bygninger.
 Støjberegninger udført af Vejdirektoratet i december 1996 giver følgende  

 resultater:
Udendørs støjniveau med jordvold 52,5 dB(A) Indendørs støjniveau med jordvold 27,7 dB(A) Beregningerne er udført på grundlag af følgende trafikdata for  

 åbningsåret:
Årsdøgnstrafik 6.400 Andel tunge køretøjer (%) 15 Hastighed (km/t) 110 Af en af anlægsmyndigheden indhentet erklæring fra Geoteknisk Institut af  

 30. juli 1996 fremgår følgende:
»Ved undersøgelsen er det konstateret, at huset er funderet på  

 syldsten med underside ca. 0,4 under terræn.
Under syldstenene er der fundet  

 0,6 m overjord bestående af muld og muldholdigt sand.
Overjorden hviler på  

 sand, der skønnes at være af senglacial oprindelse.
 Der er ikke konstateret noget grundvandsspejl.
Med de fundne funderingsforhold er der ingen tvivl om, at den egentlige  

 årsag til skaderne er differenssætninger, der er opstået, fordi funderingen  

 ikke er ført til bæredygtige aflejringer og frostsikker dybde.
Det er meget  

 sandsynligt, at rystelserne under anlægsarbejderne ved motorvejen har forøget  

 skaderne, men vi skønner, at der i så vald i det væsentligste er tale om  

 udløsning af skader, der alligevel ville opstå på et senere tidspunkt.« Ejendommen var efter den offentlige vurdering pr. 1. januar 1992 vurderet  

 til ejendomsværdi på 230.000 kr.
Ved den 20. almindelige vurdering er  

 ejendommen ansat til 400.000 kr.
Ejerne har klaget over denne vurdering, idet  

 de ikke finder, at der ved vurderingen er taget hensyn til naboskabet til  

 motorvejen.
Resultatet af denne klage forelå ikke ved ofrretningen den 10.  

 december 1996.
 Motorvejen blev taget i brug den 20. juni 1996.
Parternes påstande Ejerne har nedlagt påstand om en betydelig erstatning for  

 ejendomsforringelse som følge af nærhed til motorvejen.
De har til støtte herfor anført, at de har forsøgt at optage lån i  

 ejendommen inden for dennes friværdi, men fået afslag fra 3  

 realkreditinstitutter med begrundelse, at ejendommen ligger så tæt på  

 motorvejen, at den er nærmest usælgelig. »Unikredit« har begrundet  

 afslaget ved brev af 7. juni 1996 med at »ejendommen anses for at være  

 vanskelig omsættelig«.
I forbindelse med låneansøgningerne blev  

 ejendommen vurderet af 4 forskellige ejendomsmæglere, der på trods af de  

 tiltag, der er gjort for at skærme for motorvejen, mente, at salgsprisen i  

 dag kun vil udgøre ca. 200-225.000 kr.
Med henvisning til den af anlægsmyndigheden etablerede jordvold har ejene  

 oplyst, at anlægsmyndigheden af Vejen Kommune var blevet anmodet om at udføre  

 en afskærmningsvold på naboejendommen for at skjule synet af gamle bilvrag  

 for motorvejens trafikanter.
Da naboejendommen havde arealer på begge sider  

 af ejernes ejendom, foreslog anlægsmyndigheden at føre volden igennem ejernes  

 ejendom af rent æstetiske grunde.
Ejerne blev i den forbindelse gjort  

 opmærksomme på, at volden ikke måtte benævnes eller forveksles med en  

 støjvold, idet lodsejere andre steder, hvis ejendomme også lå tæt på  

 motorvejen, ellers ville kunne gøre krav på en sådan vold.
Med hensyn til erstatning for revnedannelser har ejeren nedlagt påstand om  

 et beløb på 12.150 kr. + moms, opgjort med 9.950 kr. til murerarbejde og  

 2.200 kr. til maling.
Skaderne består dels i revner og ydermure og revner i  

 og løsning af indvendige gulvklinker i badeværelse og gang.
 Anlægsmyndigheden har henvist til de foretagne støjberegninger, der giver  

 til resultat, at de beregnede støjbelastninger ligger under de gærnseværdier,  

 der skal overholdes ved nybyggeri langs eksisterende veje på henholdsvis 55  

 og 30 dB(A).
Med hensyn til revnedannelser har anlægsmyndigheden henvist til Geoteknisk  

 Instituts rapport af 30. juli 1996, hvorefter årsagen til skaderne skyldes  

 differenssætninger som følge af, at ejendommens fundering ikke er ført ned  

 til bæredygtige jordlag og til frostfri dybde.
Endvidere er det anført, at  

 ved bygningseftersyn, som blev udført inden anlægsarbejdernes igangsættelse,  

 blev der konstateret fine revner i ydervæggene.
Der blev ikke foretaget  

 indvendigt eftersyn.
Anlægsmyndigheden mener ikke, at anlægsarbejderne er den  

 egentlige årsag til skaderne.
Med hensyn til den tørlagte brønd er der ikke fra ejernes side nedlagt  

 nogen konkret erstatningspåstand.
Ejendommen er tilsluttet det offentlige  

 vandværk.
Brønden blev alene brugt i sin tid til havevanding.
Ejerne har  

 ingen vandindvindingstilladelse og finder ikke anledning til nu, hvor brønden  

 er tørlagt, at søge en sådan.
 Ejerne har accepteret kommissionens nedenstående erstatningsforslag under  

 forudsætning af, at dette også accepteres af anlægsmyndigehden.  

 Anlægsmyndigheden har ved brev af 16. januar 1997 afslået accept.
Ekspropriationskommissionens afgørelse I afgørelsen har deltaget 4 medlemmer, idet 1 medlem havde meldt forfald.
 Med hensyn til erstatningsspørgsmålet vedrørende nærhed til motorvejen  

 bemærkes indledningsvis, at den foreliggende støjberegning er foretaget på  

 grundlag af trafikdata for åbningsåret med en årsdøgntrafik på 6.400. Dette  

 tal må formodes at ville stige, når hele motorvejen Koldong-Esbjerg er åbnet.  

 Det blev under forretningen oplyst fra kommunal side, at en stor del af  

 trafikken fortsat foregår ad den gamle hovedlandevej mellem Vejen og Holsted.  

 Derudover bemærkes, at naboskab til motorvejen kan skabe andre gener for de  

 tilgrænsende ejendomme end støj.
Med den afstand, der i den konkrete sag er tale om, anser kommissionen det  

 for utvivlsomt, at der er påført ejendommen, der hidtil har ligget i  

 fredelige og landlige omgivelser, meget betydelige ulemper, og det uanset den  

 opførte jordvold.
Dette berkæftes også af de nagative reaktioner, ejerne har  

 modtaget fra forskellige kreditinstitutter.
Kommissionen finder derfor, at  

 der foreligger sådanne ganske særlige forhold, at ejerne efter naboretlige  

 regler har krav på erstatning for ejendommens værdiforringelse, der er en  

 følge af disse ulemper.
Der er herefter ikke anledning til at tage stilling  

 til, om erstatningen - under hensyn til at det afståede areal var vejareal -  

 også ville kunne tilkendes på ekspropriationsretligt grundlag.
For så vidt angår erstatning for skader på bygningen som følge af  

 anlægsarbejdernes udførelse finder kommissionen, at anlægsmyndigheden ikke  

 under henvisning til §12, stk. 2 i byggeloven ganske kan friholde sig for  

 ansvar.
Det bemærkes i denne forbindelse, at de anlægsarbejder, der rent  

 faktisk har foregået tæt på ejendommens bygning, med den fundering den som  

 beskrevet i Geoteknisk Instituts erklæring af 30. juli 1996 har, overstiger,  

 hvad der havde kunnet forventes at ville foregå i ejendommens nabolag.
Kommissionen finder herefter, at der ud over erstatning for ejendommens  

 værdiforringelse som følge af nærhed til motorvejen også bør ydes en vis,  

 ganske vist betydeligt mindre erstatning for bygningsskader.
Ved  

 fastsættelsen af den samlede erstatning har kommissionen været opmærksom på,  

 at der er medgået et areal på ca. 500 (m2) til etablering af jordvolden, og  

 at den ovennævnte brønd er tørlagt.
 Hvad angår størrelsen af den samlede erstatning skønner 2 medlemmer,  

 herunder formanden, at den passende kan fastsættes til 200.000 kr. 1 medlem  

 finder, at den samlede erstatning bør fastsættes til 175.000 kr. og 1 medlem,  

 at den bør være 150.000 kr.
 Afgørelsen træffes efter flertallet.
 Med hensyn itl forrentning og godtgørelse afor udgifter til indhentning af  

 panthaversamtykke forholdes som neden for anført.
Herefter b e s t e m m e s:
Den ejerne tilkommende erstatning for ejendomsforringelse som følge af  

 nærhed til motorvejen og bygningsskader i forbindelse med anlægsarbejderne  

 fatssættes Renter 10 1/2% p.a. fra den 17. marts 1993.
Således passeret K.
Junge Pedersen Underskriftens rigtighed bekræftes.
