Bekendtgørelse om anmeldelse og  

 registrering af navnestempler for arbejder af ædle metaller I medfør af § 7, stk. 9, og § 18, stk. 2, i lov nr. 308 af 17. maj  

 1995 om kontrol med arbejder af ædle metaller m.v. som ændret ved  

 lov nr. 1051 af 11. december 1996, fastsættes:
 § 1. Navnestempler for arbejder af ædle  

 metaller skal bestå af indehaverens navn eller firma eller en  

 forkortelse heraf.
 Stk. 2. Når et navnestempel anbringes på et  

 arbejde af ædle metaller, er det tilladt at omgive det med en ramme,  

 der på naturlig måde afgrænser det felt, hvori  

 navnestemplet er anbragt.
 § 2. Anmeldelse om registrering af navnestempler  

 indgives skriftligt til Ædelmetalkontrollen på dertil bestemte  

 blanketter, der kan fås udleveret i Ædelmetalkontrollen.  

 Anmeldelsen skal indeholde en tydelig gengivelse af navnestemplet,  

  oplysninger om anmelderens navn og CPR/SE-nr. samt hjemsted og postadresse.  

 Anmeldelsen skal være ledsaget af anmeldelsesafgiften, jf. § 7, samt,  

 hvis anmelderen er registreringspligtig i henhold til  

 Merværdiafgiftsloven (Momsloven), af bevis for registreringen.
 Stk. 2. Samme person eller firma kan anmelde flere  

 navnestempler ved særskilt anmeldelse for hvert stempel.
 Stk. 3. Importøren eller forhandleren eller den,  

 der erhvervsmæssigt formidler salg af arbejder af ædle metaller,  

 skal afgive oplysninger til Ædelmetalkontrollen om navnestempler  

 på importerede arbejder af ædle metaller fra et andet land i  

 EU/EØS, jf. lovens § 7, stk. 3, jf. stk. 2.
Oplysningerne skal indgives skriftligt på dertil  

 bestemte oplysningsblanketter, der kan fås udleveret i  

 Ædelmetalkontrollen, første gang arbejder med et bestemt  

 navnestempel markedsføres.
Oplysningerne skal indeholde en tydelig  

 gengivelse af navnestemplet samt oplysning om såvel importørens  

 eller forhandlerens som fabrikantens navn og postadresse.
Stk. 4. Navnestempler efter lovens § 7, stk. 2,  

 sidestilles  med danske navnestempler, hvorved arbejderne ikke skal  

 underkastes yderligere kontrol og stempling, under forudsætning af, 1)	at det kan dokumenteres, at holdigheden har været underlagt en  

 kontrol, der kan sidestilles med den danske, jf. lovens § 6, stk. 2, 2)	at det er muligt at identificere fabrikanten, 3)	at fabrikanten kan dokumentere  sin ret til at påføre  

 arbejderne det pågældende navnestempel, samt 4)	at den benyttede mærkning ikke er forvekslelig med en  

 mærkning, der allerede er benyttet i Danmark.
 Stk. 5. Det påhviler importøren eller  

 forhandleren eller den, der erhvervsmæssigt formidler salg af arbejder  

 af ædle metaller, at oplyse Ædelmetalkontrollen om navnestempler  

 som anført i stk. 4, jf. stk. 3, herunder at sikre sig, at  

 sådanne navnestempler kan sidestilles med danske navnestempler, samt at  

 der på anmodning fra Ædelmetalkontrollen kan fremlægges  

 dokumentation herfor.
 Stk. 6. Såfremt navnestempler på importerede  

 arbejder af ædle metaller fra et andet land i EU/EØS ikke kan  

 sidestilles med danske navnestempler efter stk. 4, skal importøren  

 have et registreret navnestempel i det danske navnestempelregister, som skal  

 være påført de fremstillede arbejder af ædle  

 metaller.
 § 3. Anmeldelserne forsynes af  

 Ædelmetalkontrollen med påtegning om dato for deres modtagelse,  

 og der gives anmelderen kvittering for modtagelsen af anmeldelsen.
 § 4. Et navnestempel må ikke  

 registreres:
1)	når stemplet indeholder navn, firma eller forkortelse heraf,  

 som er forskellig fra anmelderens eget navn eller firma, 2)	når stemplet ikke tydeligt adskiller sig fra tidligere  

 anmeldte stempler, 3)	når stemplet ikke tydeligt adskiller sig fra  

 EU/EØS-navnestempler, hvorom der tidligere er indgivet oplysning til  

 Ædelmetalkontrollen, jf. § 2, stk. 3.
 Stk. 2. Afgørelsen af, om et navnestempel tydeligt  

 adskiller sig fra et andet, træffes af Ædelmetalkontrollen  

 på baggrund af en samlet vurdering af alle foreliggende  

 oplysninger.
 Stk. 3. Et navnestempel, der er slettet af registeret,  

 kan i 3 år herefter ikke på ny registreres for nogen anden end  

 den tidligere navnestempelindehaver, medmindre denne giver sit samtykke.
 § 5. Godkendes anmeldelsen, registreres  

 navnestemplet i navnestempelregisteret, og anmelderen underrettes om  

 registreringen.
 Stk. 2. Har anmelderen ikke iagttaget de om anmeldelse  

 givne forskrifter, fastsætter Ædelmetalkontrollen en frist til at  

 berigtige anmeldelsen.
 Stk. 3. Er anmeldelsen ikke berigtiget inden  

 udløbet af den fastsatte frist eller findes i øvrigt noget til  

 hinder for navnestemplets registrering, meddeler Ædelmetalkontrollen  

 anmelderen, at registrering ikke har kunnet finde sted.
 § 6. Et navnestempel skal slettes af registeret,  

 når indehaveren eller dennes bo anmoder herom, eller hvis  

 navnestempelindehaverens virksomhed ophører.
 Stk. 2. Såfremt en navnestempelindehaver  

 ophører med at drive virksomhed, skal dette anmeldes til  

 Ædelmetalkontrollen.
 Stk. 3. Såfremt en navnestempelindehavers navn  

 eller firma ændres, skal ændringen anmeldes til  

 Ædelmetalkontrollen, der afgør, om navnestemplet kan opretholdes  

 uændret.
 Stk. 4. Ændring af en navnestempelindehavers  

 hjemsted skal ligeledes anmeldes til Ædelmetalkontrollen.
 Stk. 5. Registreringer og ændringer i registeret  

 bekendtgøres af Ædelmetalkontrollen i Dansk  

 Varemærketidende.
§ 7. For anmeldelse om registrering af et  

 navnestempel betales et anmeldelsesgebyr.
Gebyret tilbagebetales ikke i  

 tilfælde af, at registreringen nægtes eller anmeldelsen  

 tilbagekaldes.
 Stk. 2. For en udskrift af navnestempelregisteret betales  

 et gebyr.
 Stk. 3. Størrelsen af de gebyrer, der er  

 anført i stk. 1 og 2, fastsættes i Erhvervsfremme Styrelsens  

 bekendtgørelse om afgifter m.v. til dækning af  

 Ædelmetalkontrollens udgifter.
 § 8. Overtrædelse af § 2, stk. 3 og 5,  

 straffes med bøde.
 Stk. 2. Med bøde straffes den, der undlader at  

 gøre anmeldelse til Ædelmetalkontrollen om de forhold, der er  

 omhandlet i denne bekendtgørelses § 6, stk. 2-4.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 9. Denne bekendtgørelse træder i  

 kraft den 1. april 1999.
 Stk. 2. Samtidig ophæves bekendtgørelse nr. 1090 af  

 12. december 1996 om anmeldelse og registrering af navnestempler for arbejder  

 af ædle metaller.
