 I henhold til § 2, stk. 2, i hovedaftalen af 27. oktober 1969 med  

 tjenestemændenes centralorganisationer aftales følgende i medfør af § 8, stk.  

 6, i lov nr. 123 af 31. marts 1985 om fornyelse og forlængelse af kollektive  

 overenskomster og aftaler m.v.:
 § 1.  Aftalen omfatter ledere og lærere ved  

 handelsskoler, tekniske skolers eksamensafdelinger, maskinmesterskoler m.v.
 § 2.  De i gældende regler fastsatte pligtige  

 undervisningstimetal nedsættes med 1/40.
 Stk. 2.  For ugentlige timetal foretages afrunding til  

 nærmeste timetal med 2 decimaler og for årlige timetal med 1 decimal.
 § 3.  De i henhold til § 2 nedsatte pligtige timetal  

 anvendes ved beregningen af overtimebetaling i stedet for de hidtil gældende  

 pligtige timetal.
 § 4.  De i gældende regler fastsatte timereduktioner  

 på grund af alder (aldersreduktioner) nedsættes med 1/40.
 Stk. 2.  En tilsvarende nedsættelse foretages af de  

 timetal eller timetalsintervaller, på grundlag af hvilke aldersreduktionens  

 størrelse fastsættes.
 Stk. 3.  Afrundinger foretages efter reglerne i § 2,  

 stk. 2.
 § 5.  Denne aftale træder i kraft 1. januar 1987.
København, den 6. oktober 1986 Akademikernes Centralorganisation Erik Stig Jørgensen Statstjenestemændenes Centralorganisation II hans Strunge Finansministeriet P.
M.
V.
E.
B.
