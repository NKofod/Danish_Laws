Lov om ændring af lov om orlov til lønmodtagere,  

 der passer  

  

 nærtstående med handicap eller alvorlig sygdom, og lov om  

  

 social service (Ret til orlov til  

 pasning af døende og ret til refusion til en arbejdsgiver, der yder løn under  

 fravær) VI MARGRETHE DEN ANDEN, af  

 Guds Nåde Danmarks Dronning, gør vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 359 af 6.  

 juni 2002 om orlov til lønmodtagere, der passer nærtstående med handicap  

 eller  

 alvorlig sygdom, foretages følgende ændringer:
 1.  

  

 I  

 lovens  

  

 titel  

  

 ændres »med handicap eller  

 alvorlig sygdom« til: »døende, handicappede eller alvorligt syge«.
 2.  

  

 Efter § 1 indsættes:
 »§ 1a.  

  

 En lønmodtager  

 har ret til fravær fra arbejdet i den eller de perioder, hvor lønmodtageren  

 modtager plejevederlag i henhold til § 104 i lov om social service for  

 at  

 passe en nærtstående døende, der ønsker at dø i eget hjem.
 Stk. 2.  

  

 En lønmodtager,  

 der ønsker at udnytte retten til fravær efter stk. 1, skal senest  

 samtidig  

 med indgivelse af ansøgning om plejevederlag til kommunen give arbejdsgiveren  

 meddelelse om det forventede tidspunkt for plejeorlovens påbegyndelse og om  

 den  

 forventede varighed af plejeorloven.
 Stk. 3.  

  

 En lønmodtager,  

 der udnytter retten til fravær efter stk. 1, skal senest 2 hverdage  

 efter  

 den nærtståendes død underrette arbejdsgiveren om, hvornår arbejdet  

 genoptages.  

 Lønmodtageren har pligt til at genoptage arbejdet 14 dage efter den  

 nærtståendes død, medmindre andet aftales med arbejdsgiveren.
Stk. 4.  

  

 I tilfælde af  

 afbrydelse af plejeforholdet skal lønmodtageren underrette arbejdsgiveren  

 herom  

 hurtigst muligt og samtidig hermed underrette arbejdsgiveren om, hvornår  

 arbejdet genoptages.
Lønmodtageren har pligt til at genoptage arbejdet senest  

 14 dage efter plejeforholdets afbrydelse, medmindre andet aftales med  

 arbejdsgiveren.« 3.  


  

 § 2  

  

 affattes således:
»§ 2.  

  

 En lønmodtager,  

 der udnytter retten til fravær efter § 1, og som ønsker at genoptage  

 arbejdet før det oprindelig varslede tidspunkt, skal senest 4 uger før  

 genoptagelsen af arbejdet give arbejdsgiveren meddelelse herom.« 4.  

  

 I  

  

 § 3, stk. 1,  

  

 indsættes efter  

 »§ 1«: »eller § 1a«.
§ 2 I lov om social  

 service, jf. lovbekendtgørelse nr. 708 af 29. juni 2004, som ændres senest  

 ved  

 det af Folketinget den 17. december 2004 vedtagne forslag til lov om ændring  

 af  

 lov om social service, lov om social pension og lov om højeste, mellemste,  

 forhøjet almindelig og almindelig førtidspension m.v. (Udvidelse af den  

 personkreds, der er berettiget til plejevederlag ved pasning af nærstående  

 døende), foretages følgende ændring:
 1.  

  

 I  

  

 § 104  

  

 indsættes som  

  

 stk. 2:
»Stk. 2.  

  

 En  

 arbejdsgiver, der yder løn til en ansat under dennes fravær fra arbejdet i  

 forbindelse med pasning af en nærtstående efter stk. 1, således at den  

 ansatte ikke har en tabt arbejdsindtægt, er berettiget til at få udbetalt det  

 beløb, som den ansatte ellers ville være berettiget til i plejevederlag efter  

 § 105, stk. 1.« § 3 Loven træder i kraft  

 den 1. april 2005.
Givet på MarselisborgSlot, den 22. december  

 2004 Under Vor Kongelige Hånd og Segl MARGRETHE R.
