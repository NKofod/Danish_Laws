 I henhold til § 5, stk. 2 i lov om frikommuner, jf. lovbekendtgørelse nr.  

 316 af 15. juni 1988, som senest ændret ved lov nr. 323 af 24. maj 1989,  

 meddeles:
 § 1.  Indenrigsministeriet har den 19. juni 1989  

 godkendt frikommuneregulativ nr. 6 for Lyngby-Taarbæk kommune om ændring af  

 standardartsinddeling i det kommunale budget- og regnskabssystem.
 § 2.  Frikommuneregulativet indebærer, at følgende  

 bestemmelser i Indenrigsministeriets »Budget- og regnskabssystem for  

 kommuner og amtskommuner«, jf. § 38, stk. 2 og § 54, stk. 1, i lov om  

 kommunernes styrelse fraviges i Lyngby-Taarbæk kommune:
 Afsnit 1.5 om standardartsinddelingen.
 § 3.  Regulativet træder i kraft den 1. juli 1989 og  

 bortfalder den 31. december 1993. Regnskab for 1989 aflægges i  

 overensstemmelse med § 2.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
