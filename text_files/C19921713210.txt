Cirkulæreskrivelse om meddelelse om udbetaling af  

 feriegodtgørelse Kommentarer  

 m.v.:
 Forældreorlov og uddannelsesorlov er ikke en  

 såkaldt kvalificeret feriehindring, som berettiger til udbetaling af  

 feriegodtgørelse uden afholdelse af ferie.
 Meddelelse  

 om afgørelsen:
 Departementet har anmodet direktoratet om at  

 orientere arbejdsløshedskasserne om, at et medlem, der er på orlov  

 (forældreorlov eller uddannelsesorlov), ikke er berettiget til at få udbetalt  

 feriegodtgørelse uden afholdelse af ferie.
 Der henvises til § 29 i bekendtgørelse om  

 feriegodtgørelse, der udtømmende opremser de feriehindringer, der berettiger  

 til udbetaling af feriegodtgørelse, uden at ferie holdes.
 Arbejdsløshedskasserne bør derfor vejlede  

 medlemmerne om, at det er op til de 2 parter (lønmodtager og arbejdsgiver) at  

 indrette deres orlovsaftale, således at lønmodtageren får mulighed for at  

 afholde ferie.
 Afholdes optjent ferie med feriegodtgørelse  

 under orloven, skal der foretages fradrag i orlovsydelsen for den periode,  

 som  

 udbetalingen dækker, jf. § 4, stk. 1, i direktoratets bekendtgørelse om  

 arbejdes og indtægters betydning for arbejdsløshedsdagpengenes størrelse.
 Direktoratet skal samtidig oplyse, at der  

 snarest vil blive udsendt en revideret B-vejledning om de forsikringsmæssige  

 aspekter af henholdsvis lov om forældreorlovsydelse og lov om orlovsydelse  

 til  

 uddannelse, hvor der vil ske en sammenskrivning af de hidtil udsendte  

 administrative retningslinier.
