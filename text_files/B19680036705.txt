 Den 24. september 1968 er i Thorshavn undertegnet en  

 aftale mellem den danske regering og Færøernes landsstyre til undgåelse af  

 dobbeltbeskatning m.v. af følgende ordlyd:
 Aftale mellem den danske regering og Færøernes landsstyre til undgåelse af  

 dobbeltbeskatning vedrørende skatter af indkomst samt om bistand i  

 skattesager.
Artikel 1 1. Denne aftale finder anvendelse på fysiske personer,  

 som er bosat i Danmark eller på Færøerne, samt på danske og færøske juridiske  

 personer.
 2. Denne aftale gælder ikke for Grønland.
 3. For så vidt ikke andet fremgår af sammenhængen,  

 skal i nærværende aftale:
Artikel 2 1. Aftalen angår skatter af indkomst, hvad enten de  

 udskrives til staten, til landskassen eller til en kommune.
 Som skatter af indkomst anses:
A.
For så vidt angår lovgivningen i Danmark: 1) indkomstskat til staten,  

 2) kommunal indkomstskat.
B.
For så vidt angår lovgivningen på Færøerne: 1) skat til landskassen, 2)  

 kommunal indkomstskat.
C.
For så vidt angår lovgivningen såvel i Danmark som på Færøerne:  

 Skatter, der udskrives på samme grundlag som nogen af de under A og B nævnte  

 skatter.
 2. Som skatter af indkomst efter denne aftale anses  

 ikke særlige skatter på lotterigevinster og væddemål samt arve- og  

 gaveskatter.
Artikel 3 1. Såfremt ikke andet er fastsat i denne aftale,  

 beskattes indkomst kun i den del af riget, hvor den skattepligtige er bosat.
 2. Fysisk person anses ifølge denne aftale for at være  

 bosat i en del af riget, hvis han der har sin faste bopæl og hjemsted eller  

 stadig opholder sig der, eller i øvrigt i henseende til beskatningen der skal  

 behandles på samme måde som en i den pågældende del af riget bosat person.  

 Skulle anvendelsen af den nævnte regel medføre, at han måtte anses for bosat  

 i begge dele af riget, skal han ifølge denne aftale anses for bosat i den del  

 af riget, med hvilken han har de stærkeste personlige og økonomiske  

 forbindelser (midtpunkt for sine livsinteresser). Kan det ikke afgøres, i  

 hvilken del af riget personen har midtpunkt for sine livsinteresser, skal han  

 anses for bosat i den del af riget, i hvilken han sædvanligvis opholder sig.  

 Kan spørgsmålet om, hvor den pågældende skal anses for at være bosat, heller  

 ikke afgøres ved anvendelse af sidstnævnte regel, skal de kompetente  

 myndigheder træffe aftale fra tilfælde til tilfælde.
 3. For en skattepligtig, som flytter fra den ene del  

 af riget for at bosætte sig i den anden del af riget, ophører  

 indkomstskattepligten i førstnævnte del af riget - for så vidt skattepligten  

 er afhængig af den skattepligtiges bopælsforhold - ved udgangen af det  

 kvartal, i hvilket flytningen fandt sted.
 4. Juridisk person anses ifølge denne aftale for at  

 være bosat i den del af riget, hvor den juridiske person er indregistreret.  

 Juridisk person, der ikke er indregistreret, anses for at være bosat i den  

 del af riget, hvor bestyrelsen eller den øverste ledelse har sit sæde.
 5. Uskiftet dødsbo anses for at være bosat i den del  

 af riget, hvor afdøde i henhold til punkt 2 i denne artikel skal anses for at  

 have været bosat ved dødsfaldet.
Artikel 4 1. Skat af indkomst af fast ejendom, beliggende i en  

 del af riget, erlægges kun i denne del af riget.
2. Som indkomst af fast ejendom anses såvel indkomst,  

 erhvervet ved umiddelbar udnyttelse og brug af den faste ejendom, som  

 indkomst ved udleje, bortforpagtning og enhver anden slags anvendelse af  

 ejendommen, samt realisationsfortjeneste, der erhverves ved afhændelse af  

 fast ejendom.
Fast ejendom omfatter tilbehør til ejendommen, herunder - for  

 så vidt angår landbrug og skovbrug - besætning, redskaber og andet løsøre.
Artikel 5 1. Såfremt ikke andet er bestemt i denne aftale, skal  

 skat af indkomst af erhvervsvirksomhed eller frit erhverv, som hidrører fra  

 fast driftssted i en del af riget, kun erlægges i denne del af riget.
Findes  

 faste driftssteder i begge dele af riget, oppebærer hver del af riget skat af  

 den del af indkomsten, der erhverves fra fast driftssted indenfor den  

 pågældende del af riget.
 2. Som indkomst af erhvervsvirksomhed anses såvel  

 indkomst, erhvervet ved umiddelbar drift af virksomheden, som indkomst ved  

 virksomhedens udleje til en anden, samt fortjeneste ved afhændelse af  

 virksomheden eller en del af denne eller af genstande, som anvendes i  

 virksomheden.
 Som indkomst af erhvervsvirksomhed anses også indkomst, som nogen  

 oppebærer som deltager i en virksomhed, dog ikke indkomst af aktier eller  

 lignende værdipapirer.
 3. Som indkomst af frit erhverv anses navnlig indkomst  

 af selvstændigt drevet videnskabelig, kunstnerisk, undervisende og opdragende  

 virksomhed, samt virksomhed som læge, advokat, arkitekt og ingeniør.
Artikel 6 1. Som fast driftssted anses ethvert sted, hvor der  

 findes særligt anlæg eller er truffet særlig foranstaltning til stadig brug  

 ved virksomhedens eller erhvervets udøvelse, såsom sted, hvor foretagendet  

 har sin ledelse, kontor, filial, produktionssted, værksted eller lignende,  

 salgssted, varelager, grube eller anden lignende naturforekomst, som er  

 genstand for udnyttelse.
 2. Med fast driftssted ligestilles plads for  

 byggeforetagende, hvis udførelse har overskredet, eller såvidt det kan  

 forudses, kommer til at overskride et tidsrum af seks måneder.
 3. Fast driftssted foreligger også, når et i den ene  

 del af riget hjemmehørende foretagende i den anden del af riget har en  

 repræsentant (agent), som stadig virker der for foretagendets regning og har  

 fuldmagt til at afslutte forretninger på foretagendets vegne.
 Derimod skal fast driftssted ikke anses for at foreligge alene af den  

 grund, at et i den ene del af riget hjemmehørende foretagende har et  

 datterselskab i den anden del af riget eller der opretholder  

 forretningsforbindelser alene gennem en fuldstændig uafhængig repræsentant  

 eller gennem en repræsentant (agent), som vel stadig virker for foretagendets  

 regning, men kun formidler forretninger uden at have fuldmagt til at afslutte  

 forretninger på foretagendets vegne.
Artikel 7 Når et foretagende i en del af riget driver virksomhed i den anden del af  

 riget fra et der beliggende fast driftssted, skal følgende iagttages med  

 hensyn til fordelingen af beskatningsretten: Det faste driftssted skal anses  

 for at have oppebåret den indkomst af virksomheden, som driftsstedet kan  

 antages at ville have oppebåret, såfremt driftsstedet havde været et helt  

 uafhængigt foretagende, som selvstændigt havde afsluttet forretninger med det  

 foretagende, som det faste driftssted tilhører.
Hvis det faste driftssted har  

 selvstændig bogføring, bør denne, hvor det kan ske, lægges til grund ved  

 indkomstens opgørelse, men når den på grundlag af bogføringen opgjorte  

 indkomst afviger fra den, som ville være fremkommet ved anvendelse af det  

 ovenfor angivne princip, skal behørig berigtigelse af den opgjorte indkomst  

 finde sted ved ligningen.
Findes bogføringen ikke at kunne lægges til grund  

 ved indkomstopgørelsen, kan indkomsten fastsættes til en rimelig procentdel  

 af driftsstedets omsætning.
Når forholdene ikke kræver andet, kan  

 procentsatsen fastsættes under hensyntagen til tilsvarende opgørelser for  

 lignende foretagender i samme del af riget.
Når det er påkrævet, skal de  

 kompetente myndigheder fra tilfælde til tilfælde træffe særlige aftaler om  

 fordelingen af beskatningsretten.
 Myndighederne skal give hinanden underretning om den indkomst, af hvilken  

 et fast driftssted i sådanne tilfælde ansættes, og søge i mindelighed at  

 afgøre spørgsmålet om beskatningsrettens rigtige fordeling.
Artikel 8 Indkomst af foretagende, der udøver skibs- eller luftfartsvirksomhed, og  

 hvis virkelige ledelse har sit sæde i en del af riget, beskattes kun i denne  

 del af riget.
Artikel 9 1. Royalty, som erlægges for udnyttelsen af fast  

 ejendom eller for driften af grube eller anden naturforekomst, beskattes kun  

 i den del af riget, hvor den faste ejendom, gruben eller naturforekomsten er  

 beliggende.
 2. Anden royalty end omhandlet under punkt 1 beskattes  

 i den del af riget, hvor indtægtsnyderen er bosat.
 Med udtrykket royalty forstås i dette punkt enhver slags royalty (eller  

 andet periodisk forfaldende beløb), der erlægges som vederlag for brugsretten  

 eller eneretten til enhver art af forfatter- og forlagsret, patent, tegning,  

 hemmelig fabrikationsmetode og recept, varemærke eller lignende.
Artikel 1 1. Såfremt ikke andet følger af de nedenfor anførte  

 bestemmelser i denne artikel, beskattes indkomst af personligt arbejde  

 (herunder ikke medregnet indkomst af frit erhverv og ej heller pensioner og  

 livrenter) kun i den del af riget, hvor den skattepligtige har udført den  

 virksomhed, hvorved indkomsten er indtjent.
 2. Indkomst af arbejde, som helt eller hovedsageligt  

 udføres om bord på dansk eller færøsk skib, skal kun beskattes i den del af  

 riget, hvor skibet er hjemmehørende.
 Indkomst af arbejde, som helt eller hovedsageligt udføres om bord på skib  

 som befragtes på såkaldt bareboat basis af et foretagende i en af de to dele  

 af riget, skal kun beskattes i den del af riget, hvor foretagendets virkelige  

 ledelse har sit sæde.
 3. Indkomst af arbejde skal dog beskattes i den del af  

 riget, hvor den skattepligtige er bosat, i følgende tilfælde:
Artikel 11 Studerende, lærlinge og lignende, der udelukkende i studie- eller  

 uddannelsesøjemed midlertidigt opholder sig i en del af riget, beskattes ikke  

 i denne del af riget af beløb, som de modtager fra den anden del af riget  

 eller fra udlandet til underhold, studier eller uddannelse, eller af beløb,  

 der udbetales som vederlag for tjenesteydelser udført i den del af riget,  

 hvor de midlertidigt opholder sig, forudsat at disse tjenesteydelser har  

 forbindelse med de pågældendes studier eller uddannelse eller er nødvendige  

 for deres ophold.
Artikel 12 Indkomst, hvoraf uskiftet dødsbo i henhold til denne aftale beskattes i  

 den ene del af riget, kan ikke tillige beskattes hos lodtagere i boet i den  

 anden del af riget.
Artikel 13 Hver del af riget er berettiget til i overensstemmelse med sin interne  

 lovgivning at foretage berigtigelse af indkomst og formue i tilfælde, hvor Når sådanne spørgsmål opstår i en del af riget, skal den kompetente  

 myndighed i den anden del af riget underrettes herom, for at nødvendig  

 berigtigelse skal kunne ske med hensyn til opgørelsen af indkomst og formue  

 for det foretagende, som er hjemmehørende der.
Når der foreligger grund  

 dertil, skal de kompetente myndigheder træffe rimelig afgørelse vedrørende  

 indkomstens eller formuens opgørelse.
Artikel 14 1. Personer, som er bosat i en del af riget, skal ikke  

 i den anden del af riget kunne undergives en beskatning, som er af anden art,  

 højere eller mere tyngende end den beskatning, som personer, som er bosat i  

 denne anden del af riget, er eller måtte blive undergivet der.
 2. Juridiske personer, som er bosat i en del af riget,  

 skal ikke i den anden del af riget kunne undergives en beskatning, som er af  

 anden art, højere eller mere tyngende end den beskatning, som juridiske  

 personer, der er bosat i denne anden del af riget, er eller måtte blive  

 undergivet der.
Artikel 15 Den del af riget, hvor den skattepligtige er bosat, er berettiget til i  

 beskatningsgrundlaget også at medregne de indkomster, med hensyn til hvilke  

 den anden del af riget i henhold til de foregående artikler har en  

 beskatningsret, men skal ved skatteberegningen fradrage et beløb svarende til  

 den del af indkomstskatten, der forholdsmæssigt falder på de indkomster, som  

 den anden del af riget har ret til at beskatte.
Artikel 16 Kan den skattepligtige påvise, at den fremgangsmåde, som  

 skattemyndighederne i de to dele af riget har anvendt, for ham har medført  

 eller vil medføre dobbeltbeskatning, kan han gøre indsigelse herimod hos den  

 kompetente myndighed i den del af riget, hvor han er bosat.
Anses indsigelsen  

 for begrundet, kan den kompetente myndighed i denne del af riget træffe  

 aftale med den kompetente myndighed i den anden del af riget for at undgå  

 dobbeltbeskatning.
Artikel 17 1. De kompetente myndigheder vil udveksle de  

 oplysninger, som står til deres rådighed, eller som de kan fremskaffe i  

 henhold til gældende love, og som er nødvendige for gennemførelsen af denne  

 aftale eller for at hindre skattesvig.
Indholdet af disse oplysninger skal  

 holdes hemmeligt og må kun gøres tilgængeligt for personer, som efter de  

 gældende lovbestemmelser medvirker ved påligningen eller opkrævningen af de  

 skatter, der omhandles i denne aftale.
Disse personer har samme tavshedspligt  

 som de kompetente myndigheder.
 2. Bestemmelserne i denne artikel skal ikke kunne  

 fortolkes således, at der pålægges nogen del af riget pligt til at meddele  

 oplysninger, som ikke kan kræves i medfør af lovgivningen i denne del af  

 riget, eller som ville røbe en erhvervsmæssig eller faglig hemmelighed.  

 Bestemmelserne i denne artikel skal heller ikke kunne fortolkes således, at  

 der pålægges nogen del af riget pligt til at foretage forvaltningsakter, der  

 strider mod dens retsregler eller dens forvaltningspraksis.
Artikel 18 1. De to dele af riget vil yde hinanden hjælp og  

 bistand ved i overensstemmelse med deres lovgivning at opkræve de i artikel  

 2, punkt 1, nævnte skatter, herunder tillæg til skatter, renter og  

 omkostninger, når disse beløb i henhold til lovgivningen i den del af riget,  

 der anmoder om bistand, er eksigible.
 2. De dokumenter, som ifølge lovgivningen i den del af  

 riget, som anmoder om bistand, er nødvendige for at godtgøre, at de beløb,  

 der skal inddrives, er eksigible, skal vedlægges begæringen.
 3. På grundlag af disse dokumenter skal der i den del  

 af riget, til hvilken anmodningen om bistand er rettet, foretages opkrævning  

 og inddrivelse i overensstemmelse med de der gældende lovregler.
Artikel 19 I tilfælde, hvor der opstår vanskeligheder eller tvivl ved fortolkningen  

 og anvendelsen af denne aftale, kan de kompetente myndigheder i de to dele af  

 riget træffe særskilte aftaler.
Artikel 2 De kompetente myndigheder i de to dele af riget kan træffe rimelig  

 afgørelse af ethvert andet spørgsmål, som - uden at være udtrykkeligt  

 reguleret i denne aftale - på grund af forskelligheder mellem de i de to dele  

 af riget gældende principper for skattens påligning eller i øvrigt kan opstå  

 vedrørende de direkte skatter.
Artikel 21 Ved "kompetente myndigheder" forstås i denne aftale, for så vidt  

 angår Danmark, finansministeren og, for så vidt angår Færøerne, landsstyret  

 eller den myndighed i hver af de to dele af riget, som bemyndiges til i  

 henholdsvis finansministerens og landsstyrets sted at behandle spørgsmål i  

 henhold til denne aftale.
Artikel 22 Aftalen finder første gang anvendelse på skatter af indkomst, som  

 udskrives på grundlag af skatteligningen for skatteåret 1966-67.
Artikel 23 Aftalen forbliver gældende, sålænge den ikke opsiges af nogen af de to  

 dele af riget.
Opsigelse skal finde sted mindst 6 måneder før et kalenderårs  

 udgang.
Er dette opsigelsesvarsel blevet iagttaget, finder overenskomsten  

 sidste gang anvendelse på skatter af indkomst, som udskrives på grundlag af  

 skatteligningen for det skatteår, som begynder i det kalenderår, der følger  

 nærmest efter det, i hvilken opsigelsen har fundet sted.
 Til bekræftelse heraf har undertegnede, dertil behørigt befuldmægtiget,  

 underskrevet denne aftale.
 Thorshavn, den 24. september 1968.
 For den danske regering:
M.
Wahl For Færøernes landsstyre:
K.
Djurhuus Hvilket herved bringes til almindelig kundskab.
 Finansministeriet, den 10. oktober 1968.  

 Poul Møller.
