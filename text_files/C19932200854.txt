(Alle lærerseminarier) Undervisningsministeriet har indgået vedlagte aftale af 18. marts 1993 med  

 Dansk Magisterforening, der hjemler ydelse af skemalægningsvederlag ved  

 læreruddannelsen.
 Aftalen træder i kraft den 1. april 1993, således at skemalægning for det  

 kommende undervisningsår omfattes af aftalen, hvis arbejdet ikke er udført  

 før denne dato.
 Aftalen finder også anvendelse for overenskomstansatte lærere ved  

 lærerseminarier.
 Skemalægningsopgaven varetages som udgangspunkt inden for arbejdstiden.  

 Hvis skemalægningen dog varetages uden for arbejdstiden, vederlægges opgaven  

 med de aftalte vederlag, der i aktuelt niveau, april 1992, udgør henholdsvis  

 16.161,30 kr. (§ 2, stk. 1) og 30.830,79 kr. (§ 2, stk. 2).
 Vi henviser i øvrigt til muligheden for anvendelse af lokallønsmidler.
Med venlig hilsen Kirsten Michelle Danielsen fuldmægtig Bilag Aftale mellem Undervisningsministeriet og Dansk Magisterforening om  

 skemalægningsvederlag ved læreruddannelsen.
 Efter bemyndigelse fra Finansministeriet og i henhold til § 45, stk. 2, i  

 lov om tjenestemænd i staten, folkeskolen og folkekirken samt i henhold til §  

 2, stk. 2, i hovedaftale af 27. oktober 1969 mellem ministeriet for statens  

 lønnings- og pensionsvæsen og tjenestemændenes centralorganisationer aftales  

 følgende:
 § 1. Opgaven med lægning af skema for lærerudannelsen ved  

 folkeskolelærerseminarier varetages som udgangspunkt som en del af  

 arbejdsopgaverne inden for lærernes arbejdstid.
 § 2. Hvis opgaven varetages uden for arbejdtiden, vederlægges  

 skemalægning med 13.000 kr. for hvert undervisningsår.
 Stk. 2. Ved Blaagaard Statsseminarium og ved Københavns Dag- og  

 Aftenseminarium vederlægges skemalægning dog med 24.800 kr. for hvert  

 undervisningsår.
 § 3. De nævnte tillæg er angivet i grundbeløb oktober  

 1984-niveau.
 § 4. Aftalen har virkning fra 1. april 1993.
København, den 18. marts 1993 Dansk Magisterforening Helge Nielsen Undervisningsministeriet p.m.v.
 e.b.
