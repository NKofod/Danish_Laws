Beretning afgivet af Erhvervsudvalget den 21. september 2006 Beretning over Forslag til folketingsbeslutning om en  

 national turismeindsats [af Johs.
Poulsen (RV) m.fl.] 1. Udvalgsarbejdet Beslutningsforslaget blev fremsat den 8. december 2005 og var  

 til 1. behandling den 7. februar 2006. Beslutningsforslaget blev efter 1.  

 behandling henvist til behandling i Erhvervsudvalget.
Møder Udvalget har behandlet beslutningsforslaget i 4 møder.
2. Politiske bemærkninger Et  

  

 flertal  

  

 i udvalget (V, DF og KF) påpeger med udgangspunkt i  

 Folketingets debat om den Turismepolitiske Redegørelse (februar 2006) og  

 debatten  

 under førstebehandlingen af B 45 vigtigheden af kontinuerlig opbakning fra  

 statens side til indholds- og udviklingsmæssig styrkelse af den danske  

 turismeindustri.
Flertallet udtaler, at der  

 aktuelt desuden er behov for yderligere koordinering af turismeindsatsen i  

 Danmark.
Den danske turismeindsats bliver stærkest, når der både i erhvervet  

 og  

 politisk er forståelse for baggrunden for og indholdet i de forskellige  

 initiativer og aktiviteter.
Således kan der i højere grad arbejdes med fælles  

 målsætninger og trækkes på samme hammel i erhvervet og politisk.
Flertallet udtaler  

 desuden, at det er partiernes målsætning at opnå en forbedring i antallet af  

 udenlandske overnatninger i Danmark, både i de traditionelle turismetilbud og  

 på områder, hvor der i disse år udvikles nye markeder inden for turisme.  

 Regeringens turismepolitiske redegørelse indeholder en række konkrete  

 initiativer, der adresserer denne udfordring.
Initiativer, der suppleres af  

 den  

 indsats, der forventes iværksat af de seks regionale vækstfora.  

 Samtidig ønsker partierne at styrke  

 markedsføringen af Danmark i udlandet, herunder på turismeområdet og på det  

 kreative område, som beskrevet i velfærdsforliget indgået mellem regeringen,  

 Socialdemokraterne, Dansk Folkeparti og Det Radikale Venstre.
 V, DF og KF finder det nødvendigt løbende at vurdere dansk  

 turismes konkurrencekraft og ønsker derfor, at Økonomi- og  

 Erhvervsministeriet  

 senest i 2008 udarbejder en redegørelse om turismeerhvervets udvikling og  

 rammebetingelser.
 Et  

  

 mindretal  

  

 i udvalget (S,  

 RV og SF) påpeger  

 med udgangspunkt i Folketingets debat om den  

 Turismepolitiske Redegørelse (februar 2006) og debatten under  

 førstebehandlingen af B 45 vigtigheden af kontinuerlig opbakning fra statens  

 side til indholds- og udviklingsmæssig styrkelse af den danske  

 turismeindustri.
Mindretallet udtaler, at  

 der aktuelt desuden er behov for yderligere koordinering af turismeindsatsen  

 i  

 Danmark.
Den danske turismeindsats bliver stærkest, når der både i erhvervet  

 og  

 politisk er forståelse for baggrunden for og indholdet i de forskellige  

 initiativer og aktiviteter.
Således kan der i højere grad arbejdes med fælles  

 målsætninger og trækkes på samme hammel i erhvervet og politisk.
Mindretallet udtaler  

 desuden, at det er partiernes målsætning at opnå en betydelig forbedring i  

 antallet  

 af udenlandske overnatninger i Danmark.
Både i de traditionelle turismetilbud  

 og på områder, hvor der i disse år udvikles nye markeder inden for turisme.  

 Samtidig ønsker partierne at styrke de danske turismeorganisationer, så de  

 økonomisk og organisatorisk er parate til at øge den generelle indsats,  

 håndtere spektakulære enkeltbegivenheder, store internationale begivenheder  

 og  

 klare opgaver i konkurrence med andre landes turismeorganisationer.
S, RV og  

 SF  

 ønsker at styrke Danmarks deltagelse i turisme- og oplevelsesøkonomien både  

 på  

 kort og på lang sigt.
Denne målsætning er også beskrevet i velfærdsforliget  

 indgået mellem regeringen, Socialdemokraterne, Dansk Folkeparti og Det  

 Radikale  

 Venstre.
 Partierne finder det  

 derfor nødvendigt at se fremadrettet på turismeindustrien og i dette  

 perspektiv  

 vurdere, om der i forbindelse med  

 finanslovforhandlingerne/velfærdsforhandlingerne  

 er behov for yderligere bevillinger og økonomisk fokusering allerede fra  

 2007.  

 Senest i 2008 skal der sikres en revurdering af behovet for yderligere at  

 målrette og effektivisere bevillingerne til den danske turismeindsats.
 S, RV og SF vil følge  

 udviklingen af den danske turisme i de nye vækstfora og forventer, at denne  

 vil  

 blive evalueret første gang senest i 2008.
Et  

  

 andet mindretal  

  

 i udvalget (EL) udtaler, at Enhedslisten går ind  

 for bedre kontakt mellem folk over grænserne, men ser ikke yderligere  

 kommerciel turisme bare som et fremskridt.
Der er brug for at tage hensyn til  

 naturen og se på reglerne for indrejse i Danmark, og skal der reklameres for  

 mere kommerciel turisme, kan branchen selv betale for det.
P.u.v.  

  

 Kurt Kirkegaard  

  

 formand Bilag 1 Oversigt over bilag vedrørende B 45 Bilagsnr.
