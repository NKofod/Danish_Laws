 Til samtlige ministerier og styrelser m.fl.
 Finansministeriet udsender hermed nyt cirkulære om udveksling mellem  

 EU-landenes forvaltninger af nationale embedsmænd, der har til opgave at  

 gennemføre EU-forskrifterne vedrørende det indre marked (Karolus-programmet).
 Udvekslingsprogrammet trådte i kraft den 1. januar 1993 og er forudsat at  

 løbe over en femårsperiode.
 Med virkning fra 1. januar 1995 kan udvekslingsophold i begrundede  

 tilfælde og i forståelse med Kommissionen afvikles i flere  

 institutioner/afdelinger af en forvaltning ligesom der er åbnet mulighed for,  

 at et udvekslingsophold kan tilrettelægges således, at det dækker forskellige  

 områder/emner inden for de prioriterede emner i programmet.
Finansministeriet håber, at ovenstående muligheder vil medføre, at der  

 gøres øget brug af programmet som jo både er et udvekslings- og  

 udviklingsprogram såvel for ansøgeren som for ansættelsesmyndigheden.
Ud over  

 der sker en erfaringsudveksling, skabes der også kontakter mellem landene,  

 hvilket er et positivt element der tillægges en væsentlig betydning iflg. de  

 rapporter, der hidtil er udarbejdet af deltagerne i programmet.
 Cirkulæret er tilrettet med de ændringer, der er sket i listen over  

 tilskudsberettigede prioriterede områder for 1995 og for programmet i øvrigt  

 og erstatter cirkulære af 25. februar 1994, APD nr. 24/94.
Finansministeriet Den 13. november 1995 P.M.V.
 E.B.
Jette Skov Cirkulære om EU-UDVEKSLINGSPROGRAMMET Karolus:
1. Formål Rådet for De Europæiske Fællesskaber vedtog den 22. september 1992 en  

 handlingsplan for udveksling mellem medlemsstaterne af embedsmænd beskæftiget  

 med gennemførelsen af EU-forskrifterne vedrørende det indre marked.
 Udvekslingsordningen, som kaldes Karolus-programmet, har til formål:
 EU-kommissionens vejledning om ordningen er optaget som bilag til dette  

 cirkulære.
2. Omfang og område Karolus-programmet er gældende fra 1. januar 1993 og for en 5-årig  

 periode.
Det er forudsat, at ordningen skal omfatte ca. 1.900 embedsmænd i  

 nationale og lokale forvaltninger.
 Udvekslingsordningen er en generel ordning, og den berører ikke  

 embedsmandsudvekslinger i de tilfælde, hvor der er vedtaget særlige  

 arrangementer, f.eks. udvekslinger i overensstemmelse med  

 MATTHAEUS-programmet, INTERFISC-programmet og veterinærprogrammet.
 Ordningen indebærer, at danske embedsmænd kan opholde sig i de andre  

 landes forvaltninger, og at danske myndigheder skal modtage udenlandske  

 embedsmænd.
 Der tilstræbes en vis geografisk afbalancering i udvekslingerne mellem  

 EU-landene.
3. Hvilke embedsmænd er omfattet Ordningen henvender sig til såvel tjenestemænd som overenskomstansatte,  

 der på centralt eller lokalt niveau beskæftiger sig med at gennemføre  

 EU-forskrifter vedrørende det indre marked.
4. Prioriterede forvaltningsområder Kommissionen fastlægger årligt i samråd med EU-landene en række  

 priorite-rede områder, der er snævert forbundet med iværksættelsen af de  

 forskellige foranstaltninger til gennemførelse af det indre marked, og  

 udvekslingen i de enkelte år forudsættes at skulle ske inden for disse  

 områder.
De prioriterede områder for 1995 fremgår af bilaget til dette  

 cirkulære.
5. Udvekslingsopholdenes tidsmæssige udstrækning Udvekslingsopholdet skal i henhold til rådsbeslutningen af 22. september  

 1992 normalt have en tidsmæssig udstrækning på minimum to sammenhængende  

 måneder.
Ophold af kortere varighed kan også finde sted, og denne praksis har  

 for Danmarks vedkommende fundet anvendelse i flere tilfælde.
6. Funktionsmåde Udvekslingerne sker i et samspil mellem embedsmanden,  

 ansættelsesmyndigheden, den såkaldte nationale koordinator (som for Danmarks  

 vedkommende er Finansministeriet) EU-kommissionen samt Det Europæiske  

 Institut for Offentlig Forvaltning (EIOF) i Maastricht.
 Funktionsmåden foregår som beskrevet i bilag til cirkulæret.
 De til bilaget knyttede ansøgningsformularer mv. bedes benyttet.
Det anbefales, at myndighederne og/eller de pågældende embedsmænd benytter  

 sig af muligheden for gennem forhåndskontakt til potentielle myndigheder i de  

 andre EU-lande at undersøge mulighederne for og omfanget af udvekslingsophold  

 hos disse myndigheder.
En sådan forhåndskontakt fremmer behandlingen af  

 ansøgningen.
Såfremt der ikke har været en forhåndskontakt må der påregnes en  

 sagsbehandlingstid på ca. 4 måneder.
 Finansministeriet vil være behjælpelig med besvarelse af spørgsmål og  

 konkret vejledning om ordningen.
7. Seminarer Før og efter de enkelte udvekslingsophold gennemfører EU-kommissionen -  

 gennem Det Europæiske Institut for Offentlig Forvaltning (EIOF) i Maastricht  

 -afholdelse af henholdsvis et uddannelsesseminar og et evalueringsseminar for  

 de pågældende embedsmænd.
8. Økonomiske og ansættelsesretlige forhold Løn Udvekslinger sker efter ansøgning, og embedsmanden opnår ved imødekommelse  

 af ansøgningen tjenestefrihed med løn, hvilket betyder, at han eller hun  

 under opholdet/seminaret bevarer sin hidtidige løn fra  

 ansættelsesmyndigheden.
Under opholdet/seminaret optjener embedsmanden  

 sædvanlig lønanciennitet, og opholdet medfører ikke ændring i den  

 pensionsmæssige stilling.
Opholdsudgifter Til dækning af opholdsudgifter (forplejning, logi mv.) under  

 udvekslingsopholdet modtager embedsmanden dagpenge i overensstemmelse med  

 satserne i underbilag III til den som bilag optagne vejledning.
Dagpengene  

 reduceres med 25 pct., når udvekslingsperioden overstiger en måned.
Ved  

 deltagelse i seminarerne ydes ligeledes dagpenge med fradrag af udgifter til  

 kost og logi, som afholdes direkte af seminariets arrangør.
Rejseudgifter Embedsmanden har ret til godtgørelse af rejseudgifter i forbindelse med  

 udvekslingsopholdet, punkt 5 i bilaget, og i forbindelse med deltagelse i  

 seminaret.
Ved udvekslingsophold, der strækker sig ud over to måneder, har  

 embedsmanden yderligere ret til en tur/retur midtvejsrejse.
Ved to måneder  

 forstås 45 arbejdsdage.
 Når opholdet i begrundede tilfælde og i forståelse med Kommissionen  

 afvikles i flere afdelinger af en forvaltning i værtslandet, der ligger langt  

 fra hverandre, godtgøres rejseudgifterne i forbindelse hermed for højst 3  

 rejser på grundlag af den korteste strækning mellem disse forskellige  

 tjenestesteder og de billigste befordringsmidler.
 Når opholdet i begrundede tilfælde og i forståelse med Kommissionen  

 afvikles inden for de forskellige områder af programmet efter hinanden, tages  

 strækningerne mellem tjenestestederne ligeledes i betragtning.
Finansiering af løn, opholdsudgifter og rejseudgifter Ansættelsesmyndigheden afholder lønnen til embedsmanden og 50 pct. af de  

 fastsatte dagpenge under udvekslingsopholdet, idet bemærkes, at dette  

 dagpengebeløb baseres på EU-kommissionens overslag.
 EF-kommissionen finansierer de andre 50 pct. af dagpengene under  

 udvekslingsopholdet, alle rejseudgifterne i forbindelse hermed samt samtlige  

 rejse- og dagpengeudgifter i forbindelse med embedsmandens deltagelse i  

 seminarerne.
Forholdet til danske tjenesterejseregler De danske regler om tjenesterejser finder ikke anvendelse i forbindelse  

 med embedsmænds deltagelse i udvekslingsordningen, da der ikke er tale om  

 tjenesterejser i disse reglers forstand.
Reglerne om rejsegodtgørelse fastsættes af EU-kommissionen.
Refusionen  

 ydes ud fra følgende hovedkriterier:
1. Korteste og billigste togrejse på 1. klasse, herunder  

 sovevognsbillet, såfremt rejsen varer over seks timer i tidsrummet mellem kl.  

 22.00 og kl. 07.00, samt pladsbillet, 2. befordring med skib, dog ikke til overførsel af bil, 3. ved rejse i egen bil refunderes et beløb svarende til en  

 togbillet på 1. kl., 4. rejse med fly, såfremt rejsen med tog vil overstige 400 km,  

 eller såfremt rejsen foregår over vand på klassen umiddelbart under 1.  

 klasse.
Forsikring Ansættelsesmyndigheden skal for udvekslingsembedsmanden tegne forsikring  

 vedrørende sygdom, ulykke, hjemtransport, rejsegods mv.
Forsikringen tegnes i  

 henhold til en kollektiv ordning med Europæiske Rejseforskiring A/S.
Arbejde i udvekslingsperioden Tavshedspligt Udvekslingsembedsmanden forventes at deltage i det daglige arbejde i  

 værtsforvaltningen, og værtsforvaltningen er for sit vedkommende forpligtet  

 til at skabe de praktiske rammer herfor.
 Udvekslingsembedsmanden har tavshedspligt og vil i udvekslingsperioden  

 have samme juridiske status som ansatte i værtsforvaltningen.
 Det påhviler værtsmyndigheden (i Danmark den myndighed, som modtager  

 embedsmænd fra andre EU-landes forvaltninger) at gøre  

 udvekslingsembedsmændene bekendt med de regler om civilretsligt ansvar, som  

 embedsmanden er underkastet under opholdet hos værtsmyndigheden.
 Disse forhold er nærmere beskrevet i den som bilag optagne vejledning.
Sprogkundskaber Udvekslingsembedsmanden skal være i besiddelse af gode mundtlige og  

 skriftlige sprogfærdigheder, som skal benyttes under opholdet.
Udgifter til  

 eventuelle sprogkurser afholdes af ansættelsesmyndigheden.
 Det anbefales, at udvekslingsembedsmænd og myndighederne såvel ved  

 udsendelse af danske embedsmænd og ved modtagelsen af embedsmænd fra andre  

 EU-lande ved direkte kontakt afklarer, om andre sprog end værtsforvaltningens  

 nationale sprog kan anvendes.
9. Udvekslingsordningens funktionsmåde for danske  

 embedsmænd - Ansøgningsskemaet udfyldes af embedsmanden (bilag II i den som bilag  

 optagne vejledning). Skemaet udfyldes tillige på værtsmyndighedens sprog  

 eller på det sprog man måtte være blevet enig med værtsmyndigheden om at  

 benytte.
- Ansættelsesmyndigheden fremsender de attesterede ansøgningsskemaer samt  

 øvrige dokumenter - CV samt kort beskrivelse af arbejdsområde og hvad man  

 ønsker at beskæftige sig med - der ligeledes skal forefindes på  

 værtsmyndighedens sprog til Finansministeriet.
Se pkt. 7 i EU-bilag.
 - Finansministeriet fremsender rapport til Kommissionen.
10. Ansøgningsskemaer Ved ansøgning om udvekslingsophold benyttes det til bilag knyttede  

 ansøg-ningsskema.
Ansættelsesmyndigheden skal ved attestation af skemaet  

 checke, at ansøgningen er korrekt udfyldt, og vurdere, om ansøgeren har de  

 kvalifikationer og den kompetence, som Karolus-programmet forudsætter,  

 ansøgerne er i besiddelse af.
11. Afslutning Finansministeriet skal anmode om, at ansatte i ministerier og  

 institutioner gøres bekendt med denne udvekslingsordning.
Eventuelle  

 tvivlsspørgsmål kan rettes til Finansministeriet på telefon 33 92 33 33,  

 Jette Skov, lokal 24293.
Finansministeriet Den 13. november 1995 P.M.V.
 E.B.
Karsten Ole Knudsen EU-BILAG VEJLEDNING TIL EF'S HANDLINGSPLAN FOR UDVEKSLING MELLEM MEDLEMSSTATERNES FORVALTNINGER AF NATIONALE EMBEDSMÆND, DER HAR TIL OPGAVE AT GENNEMFØRE EF-FORSKRIFTERNE FOR DET INDRE MARKED (* 2) KAROLUS-PROGRAMMET Karolus-programmet er et uddannelses- og udvekslingsprogram for EF, der  

 startede i 1993, og som skal vare fem år.
I alt 1.900 kan deltage i  

 programmet.
Vejledningens formål er at give en kort oversigt over, hvad  

 deltagelse i Karolus-programmet indebærer.
1. MÅL Det endelige mål for Karolus-programmet er at fremme rigtig og ensartet  

 anvendelse af forskrifterne for det indre marked på hele EU's område.
Dette  

 skal ske ved:
2. MÅLGRUPPE Programmets deltagermålgruppe omfatter embedsmænd, der har til opgave at  

 gennemføre EF-forskrifterne inden for nedenstående emneområder med henblik på  

 virkeliggørelse af det indre marked.
Ikke kun embedsmænd, der arbejder på  

 nationalt plan kan ansøge om deltagelse, men også de, der arbejder på andre  

 forvaltningsplaner, f.eks. regionalt eller lokalt plan.
Ansatte i private  

 organer, der af medlemsstaternes forvaltninger har fået overdraget sådanne  

 opgaver, kan også deltage.
 Deltagerne må være ansat på mellemlederniveau, således at resultaterne  

 sikres størst mulig udbredelse: kategori eller grad er ikke af så stor  

 betydning, når blot embedsmanden arbejder med gennemførelse af  

 EF-forskrifter.
3. EF-FORSKRIFTERNES EMNEOMRÅDER EF-forskrifterne om det indre marked har mange emneområder i  

 Karolus-programmet.
De områder der har prioritet for 1995 opregnes nedenfor  

 (i bilag I findes en nærmere beskrivelse):
4. ARRANGEMENTER Som led i programmet tilrettelægges der følgende arrangementer for  

 deltagerne:
 Arrangementerne tilrettelægges af Det Europæiske Institut for Offentlig  

 Forvaltning (EIOF), Maastricht (NL) på Europa-Kommissionens vegne.
 Endvidere skal deltagerne udarbejde en rapport om deres udveksling.
Indledningsseminar Det 4-dages seminar afholdes med regelmæssige mellemrum på EIOF med  

 henblik på at forberede deltagerne inden udvekslingsopholdet.
Der sørges for  

 simultantolkning til engelsk og fransk (og om fornødent til et tredje sprog).  

 Emnerne er institutionel og lovgivningsmæssig opbygning af EF og EU,  

 forvaltningsmæssige og politiske systemer i medlemsstaterne, gennemførelse af  

 EF-forskrifter og relevante emner i programmet om virkeliggørelse af det  

 indre marked.
Uddannelsesmetoderne bygger almindeligvis på vekselvirkning og  

 består af indlæg fra eksperter og arbejdsgrupper.
Der gives også praktiske  

 oplysninger om udvekslingen.
Udveksling Udvekslingsopholdet afvikles i en forvaltning med opgaver, der er af  

 lignende art som hjemlandsforvaltningens.
Opholdet ordnes af EIOF i snævert  

 samarbejde med den nationale koordinator i den medlemsstat, hvor deltageren  

 ønsker at opholde sig.
Udvekslingerne skal ikke nødvendigvis være gensidige  

 mellem forvaltningerne, og det er de sædvanligvis ikke.
Den foretrukne varighed af en udveksling er 2 måneder, men der kan anmodes  

 om kortere eller længere ophold.
Varigheden afhænger nemlig af, hvor længe  

 der er en ledig plads i det ønskede værtsland, og af hvilke midler der er til  

 rådighed i hjemlandsforvaltningen, der bør bidrage med 50% af udgifterne til  

 dagpenge under udvekslingen.
Med hensyn til sprogkundskaber bør deltagerne almindeligvis mestre det  

 ønskede værtslands nationale sprog.
Alt efter, hvilken værtlandsforvaltning  

 der er tale om, er det imidlertid somme tider muligt for engelsktalende  

 deltagere et gennemføre deres udvekslingsophold i Danmark, Finland,  

 Grækenland, Nederlandene eller Sverige.
 Deltagerne forventes at deltage i det daglige arbejde i  

 værtslandsforvaltningen, og denne skal sørge for, at dette kan lade sig gøre.
I nogle medlemsstater, hvor forskellige afdelinger af samme forvaltninger  

 er decentraliserede, kan det blive nødvendigt for en embedsmand at opholde  

 sig på flere forskellige steder.
Dette er f.eks. tilfældet i Frankrig for  

 levnedsmiddelsektoren eller for vurdering af produktoverensstemmelse, hvor  

 værtslandet sædvanligvis først sender programmets deltagere til det centrale  

 direktorat i Paris i en uge, hvorefter resten af tiden tilbringes på to eller  

 tre forskellige steder såsom Bordeaux, Montpellier, Lille, Rouen.
Også  

 Storbritannien tilrettelægger ophold af denne art inden for visse områder.
 Under udvekslingsopholdet vil deltagernes civilretslige ansvar under  

 udførelsen af deres opgaver være det samme som værtslandets egne embedsmænds.  

 Deltagerne vil være o,fattet af samme bestemmelser om tavshedspligt som  

 værtslandets egne embedsmænd.
Udvekslingsrapport Hver deltager bør forelægge en udvekslingsrapport for Udvekslingsrapporten bør udfærdiges på grundlag af et spørgeskema, der  

 tilstilles deltageren af EIOF inden udvekslingen.
Endvidere skal deltageren udfylde et evalueringsskema fra EIOF.
Både  

 rapporten og spørgeskemaet skal bekræftes officielt af den myndighed, der har  

 ansvar for deltageren.
Evalueringsseminar På evalueringsseminaret aflægges der beretning om udvekslingen: deltagerne  

 drøfter, sammenligner og analyserer erfaringerne fra og resultaterne af deres  

 udveksling med deltagerne, der arbejder inden for samme emneområde.
5. FINANSIELLE ORDNINGER Udgifter i forbindelse med udvekslingen og de to seminarer godtgøres som  

 følger:
6. ANSØGNING En ansøgning bør omfatte følgende dokumenter:
Den færdige ansøgning bør sendes til den nationale koordinator i  

 hjemlandet.
I bilag IV findes adresserne på Karolus-koordinatorerne i hver  

 medlemsstat.
De nationale koordinatorer vil påse, at ansøgningen er  

 fuldstændig og opfylder de grundlæggende krav (ansøgers ansvar inden for et  

 prioriteret emneområde, relevante sprogkundskaber). Er dette tilfældet,  

 sendes ansøgningen til Europa-Kommissionen, der bestemmer, om ansøgningen kan  

 imødekommes eller ej.
 Da udvekslinger og seminarer finder sted over hele året, kan ansøgninger  

 indgives når som helst.
7. DELTAGELSE Den almindelige rækkefølge af de forskellige etaper af deltagelsen i  

 Karolus-programmet er som følger:
- ansøgeren sender ansøgningen til den nationale koordinator - den nationale koordinator sender ansøgningen til Europa- Kommissionen - Europa-Kommissionen sender bekræftelse til den nationale koordinator og  

 EIOF - den nationale koordinator afgiver bekræftelse over for deltageren - deltageren indbydes af EIOF til indledningsseminar i EIOF, Maastricht  

 (NL) - deltageren modtager bekræftelse om udvekslingen fra EIOF - deltageren afvikler udvekslingen - deltageren sender udvekslingsrapport til EIOF, værtslandsforvaltningen  

 og hjemlandets koordinator - deltageren overværer evalueringsseminar i EIOF i Maastricht.
8. OFFICIELLE EF-DOKUMENTER VEDRØRENDE KAROLUS-PROGRAMMET Henvisninger til de officielle EF-dokumenter vedrørende  

 Karolus-programmet:
-Rådets beslutning 92/481/EØF af 22. september 1992, EFT L 286 af  

 1.10.1992, s. 65 -Kommissionens beslutning 93/11/EØF af 22. december 1992, EFT L 8 af  

 14.1.1993, s. 17 -Kommissionens beslutning 93/11/EØF af 22. december 1992, EFT L 8 af  

 14.1.1993, s. 31 -Kommissionens beslutning 93/698/EF af 21. december 1993, EFT L 321 af  

 23.12.1993, s. 31 -Kommissionens beslutning 94/818/EF af 16. december 1994, EFT L 337 af  

 24.12.1994, s. 89 -Kommissionens beslutning 95/28/EF af 10. februar 1995, EFT L 37 af  

 17.2.1995, s. 39.
 Yderligere oplysninger hos den nationale koordinator i Deres land eller  

 hos Det Europæiske Institut for Offentlige Forvaltning i Maastricht (NL) (se  

 bilag IV).
Bilag: I-IV BILAG I AKTIVITETSOMRÅDER, SOM ER STØTTEBERETTIGEDE I HENHOLD TIL HANDLINGSPLANEN I 1995/96 (1996-områder forventes endelig godkendt ultimo 1995) .
 - Farmaceutiske produkter og veterinærmedicinske præparater (og navnlig  

 embedsmænd med ansvar for godkendelse af og tilsyn med lægemidler - herunder  

 indførelsen af et telenet vedrørende EDB-registrering af lægemidler, hvor  

 EDB-udvekslingerne af de dertil hørende oplysninger behandles fortroligt og  

 sikkert).
 - Offentlige indkøbsaftaler (og navnlig embedsmænd med administrativt  

 ansvar for udbudsprocedurer i forbindelse med aftaler, hvor beløbende når op  

 på eller overstiger de grænser, der er fastsat i Rådets direktiv 92/50/EØF,  

 93/36/EØF, 93/37/EØF og 93/38/EØF).
 - Eksportkontrol af en række varer og teknologier med dobbelt formål, som  

 er omfattet af Rådets forordning (EF)nr.3381/94, jf. dog anvendelsen af  

 nationale bestemmelser vedrørende beskyttelse af forsvarshemmeligheder (og  

 navnlig embedsmænd med ansvar for eksportgodkendelse og kontrol).
 - Eksportkontrol af kulturgoder (og navnlig embedsmænd med ansvar for  

 udførselstilladelse og kontrol).
 - Kontrol med fremstilling, markedsføring og udførelse af  

 forløberprodukter, såfremt disse overlades til andre forvaltninger end  

 toldvæsenet (personale i disse forvaltninger med ansvar for udstedelse af  

 import- og eksporttilladelser).
 - Import- og eksportkontrol af dyre- og plantearter, der er beskyttede i  

 henhold til CITES-konventionen (personale i de kompetente forvaltninger med  

 ansvar for udstedelse af import- og eksporttil-ladelser).
 - Overensstemmelsesvuderering og overvågning af markedet, (navnlig  

 personale med direkte ansvar for gennemførelse af direktiver vedrørende  

 legetøj, personlige værnemidler, måleinstrumenter, lavspænding,  

 elektromagnetisk kompatibilitet, materiel og sikringssystemer til anvendelse  

 i eksplosionsfarlig atmosfære, medicinske anordninger, gasapparater,  

 trykbeholdere, kemiske produkter, sprængstoffer til civilt brug, maskiner,  

 motorkøretøjer, lystbåde og personale med ansvar for iværksættelse af de  

 forskellige instrumenter til afprøvning af kvaliteten).
 - Levnedsmidler (og navnlig embedsmænd med ansvar for offentlig kontrol  

 med levnedsmidler inden for rammerne af Rådets direktiv 89/397/EØF og Rådets  

 direktiv 93/99/EØF om offentlig kontrol med levnedsmidler, særlig på området  

 for hygiejnekontrol med levnedsmidler, som omhandlet i Rådets direktiv  

 93/43/EØF).
 - Plantebeskyttelse (og navnlig embedsmænd med ansvar for plantekontrol og  

 kontrol med vegetabilske produkter på produktionsstedet og på de steder, hvor  

 de ankommer til Fællesskabet og med ansvar for typegodkendelse af og tilsyn  

 med plantebeskyttelsesmidler).
 - Banker, forsikringsselskaber, børser og investeringsforeninger (navnlig  

 personale i instanser, der fører tilsyn med institutter).
 - Forbrugerbeskyttelse på følgende områder: almindelig produktsikkerhed,  

 forbrugerkredit, pakkerejser.
 - Forvaltning af overførslen af affald mellem medlemsstaterne.
 - Landevejstransport (og navnlig personale med ansvar for gennemførelsen  

 og den faktiske anvendelse af forskrifterne, særlig sociale og tekniske  

 forskrifter).
 - Søtransport: havneinspektørers kontrol af, om fartøjerne er i  

 overensstemmelse med de internationale forskrifter for sikkerhed på søen, og  

 miljøbeskyttelse.
 - Lufttransport: (personale med ansvar for gennemførelsen og den faktiske  

 anvendelse af forordningerne om luftfartsselskabernes tilladelser (Rådets  

 forordning (EØF) nr. 2407/92), om trafikrettigheder (Rådets forordning (EØF)  

 nr. 2408/92), om lufthavnsnet, om bistand ved mellemlanding og om  

 lufthavnsafgifter, samt om luftfartssikkerhed (Rådets forordning (EØF) nr.  

 3922/91) og særlig om udstedelse af flyvercertifikater (Rådets direktiv  

 91/670/EØF).
 - De statistiske programmer i forbindelse med det indre marked (navnlig  

 sektorprogrammerne for samhandel med goder og udvekslinger af tjenesteydelser  

 mellem medlemsstaterne).
 - Konkurrence (embedsmænd eller personale med ansvar for udarbejdelse og  

 anvendelse af konkurrenceregler på området for aftaler, dominerende stilling  

 og fusioner).
 - Arbejdskraftens frie bevægelighed (navnlig embedsmænd, der beskæftiger  

 sig med anerkendelse af eksamensbeviser, udstedelse af opholdstilladelse og  

 med spørgsmål vedrørende social sikring samt med gennemførelse af  

 principperne om fri bevægelighed i de prioriterede sektorer indenfor det  

 nationale embedsværk, nemlig den offentlige undervisning, folkesundheden,  

 forskning med civile formål og offentlige organisationer, der driver  

 handelsvirksomhed: arbejdstilsynsførende og offentlige  

 arbejdsformidlingskontorer).
 - Gennemførelse af direktiv 83/189/EØF (tjenestemænd med ansvar for  

 ordningen vedrørende udveksling af oplysninger vedrørende forudgående  

 anmeldelse af udkast til nationale tekniske bestemmelser).
 - Kemiske produkter (embedsmænd med ansvar for markedsføring af farlige  

 stoffer, anmeldelse af nye farlige stoffer, eksport- og importkontrol af  

 farlige kemiske produkter, kontrol med risikoen ved eksisterende stoffer).
 - Bioteknologi (embedsmænd med ansvar for procedurer for miljøgodkendelse  

 af produkter, der består af eller indeholder genetisk modificerede  

 organismer).
 - Kontrol med luftforurenende stoffer (embedsmænd med ansvar for tilsyn  

 med fremstilling, markedsføring og udførsel af flydende brændstoffer,  

 flygtige organiske sammensætninger, samt stoffer, der nedbryder ozonlaget).
(* 3) BILAG III Når udvekslingsperioden overstiger en måned, reduceres dagpengesatsen med  

 25 pct. for den periode, der overstiger en måned.
