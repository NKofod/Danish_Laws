 Ved dom afsagt af højesteret den 11. maj 1976, (refereret i U.f.R. 1976,  

 side 528 ff), er det statueret, at en overenskomstansat sygeplejerske, der  

 ifølge ansættelsesbevis var antaget som aften/natsygeplejerske og til  

 stadighed under ansættelsen havde udført tjeneste som sådan, var berettiget i  

 medfør af funktionærlovens § 7, stk. 2, til under barselorlov at oppebære løn  

 beregnet på grundlag ikke blot af grundlønnen, men også af tillæg herudover  

 for aften- og nattjeneste m.v., som hun fast havde kunnet regne med i sin  

 månedlige indtægt.
 Denne afgørelse indebærer, at højesteret har underkendt hidtidig praksis  

 med hensyn til lønberegning i tilfælde, hvor en person, - der under  

 ansættelse i statstjenesten er beskæftiget i et arbejdsforhold af lignende  

 karakter som det i dommen omhandlede, - i medfør af funktionærloven oppebærer  

 løn under fravær fra tjenesten.
 I den anledning skal man anmode om, at der fremtidig på dette område  

 forholdes efter følgende retningslinier, der finder anvendelse for personer,  

 hvis ansættelsesforhold i statens tjeneste er omfattet af  

 funktionærloven,» eller som uden at være funktionærer ifølge  

 overenskomst eller på kontraktligt grundlag er berettigede til løn efter  

 funktionærlovens regler:
 1. Ved opgørelse af lønkrav medregnes som løn sådanne  

 ydelser, der tilkommer den ansatte som vederlag ud over stillingens grundløn  

 (skalaløn) for tjeneste, der udføres på andre tider end inden for normal  

 arbejdstid - f. eks. aften- og nattjeneste, tjeneste på søn- og helligdage -  

 eller som i øvrigt medfører særlige ulemper - eksempelvis arbejde i skiftende  

 turnus - når den ansatte ifølge ansættelsesbevis« er antaget til  

 tjeneste af denne art og faktisk udfører tjeneste i overensstemmelse hermed.
Særlige ydelser af den nævnte karakter medregnes endvidere som løn i  

 tilfælde, hvor det i øvrigt godtgøres, at den ansatte har udført en sådan  

 form for tjeneste regelmæssigt gennem længere tid, og har oppebåret vederlag  

 herfor som et fast påregneligt løntillæg.
Som vejledende udgangspunkt vil det  

 kunne lægges til grund, at forudsætningerne for at foretage medregning som  

 anført i almindelighed må anses for at være til stede, når det godtgøres, at  

 tjenesten i arbejdsforhold af den omhandlede karakter er udført gennem det  

 senest forløbne halve år og med en sådan bestandighed, at den ansatte har  

 kunnet regne med vederlag herfor som en fast bestanddel af arbejdsindtægten.
Det påhviler styrelserne i hvert enkelt tilfælde over for den lønanvisende  

 myndighed at tilvejebringe oplysninger om længden af det tidsrum, i hvilket  

 tjeneste afden omhandlede art er udført, og om den tilrettelæggelse, efter  

 hvilken tjenesten er af viklet.
For ansatte, der ifølge et ansættelsesbevis  

 er antaget til tjeneste af den nævnte karakter, må der tilvejebringes  

 dokumentation for, at tjenesten faktisk er afviklet i overensstemmelse  

 hermed.
 2. Særlige ydelser som nævnt under punkt 1 medregnes  

 vedopgørelsen af lønkrav, hvor den ansatte i tilfælde af lovligt forfald  

 efter funktionærloven er berettiget til at oppebære løn under fravær fra  

 tjenesten.
 Dette gælder ifølge lovens § 5, hvor funktionæren på grund af sygdom er  

 ude af stand til at udføre sit arbejde, efter § 6, stk. 2, under indkaldelse  

 til militærtjeneste efter 1. indkaldelse til aftjening af værnepligt og efter  

 § 7, stk. 2, i tilfælde af fravær, der skyldes arbejdsudygtighed som følge af  

 graviditet.
Krav på løn under lovligt forfald opgøres på grundlag af de regler, der  

 ifølge overenskomst, kontrakt eller med anden hjemmel er gældende for det  

 enkelte ansættelsesforhold.
Dette gælder, uanset om den ansatte ifølge  

 ansættelsesgrundlaget er omfattet af bestemmelser om løn under fravær fra  

 tjenesten på grund af svangerskab og fødsel, som afviger fra reglerne i  

 funktionærlovens § 7.
Særlige ydelser af den i dette cirkulære omhandlede beskaffenhed medregnes  

 desuden ved opgørelse af sådanne af et funktionæransættelsesforhold afledede  

 betalingskrav, som ifølge funktionærloven afstemmes i forhold til lønnen  

 forud for ansættelsesforholdets ophør.
Disse betalingskrav omfatter krav på  

 fratrædelsesgodtgørelse i henhold til lovens § 2 a og krav på efterløn i  

 henhold til lovens § 8.
 3. Ved lønberegning efter de angivne retningslinier  

 medtages sådanne tillæg, der ydes i form af kontant godtgørelse, som har til  

 formål at give den ansatte en indtægt - f. eks. tillæg i form af kontant  

 godtgørelse for aften- og nattjeneste eller for tjeneste på søn- og  

 helligdage.
 Er der tale om ydelser af den under punkt 1 nævnte beskaffenhed, der  

 normalt gives i form af frihed - f. eks. indtjent frihed som godtgørelse for  

 aften- og nattjeneste - er den ansatte, som under lovligt forfald er  

 forhindret i at indtjene sådan ydelse, berettiget til frined på et forud  

 aftalt tidspunkt, som om denne frihed var optjent gennem udført tjeneste. -  

 Opsparet frihed, der skulle have været afviklet i en periode, hvor den  

 ansatte under lovligt forfald er fraværende fra tjenesten, erstattes ikke.
 Ydelser, der udelukkende tjener til dækning af merudgift er - f.eks.  

 befordringsgodtgørelse, time- og dagpenge - medregnes ikke ved opgørelse af  

 den ansattes lønkrav.
 4. Dette cirkulære har virkning fra 1. april 1977.  

 Tvivlstilfælde vedrørende anvendelse af de i cirkulæret angivne  

 retningslinier forudsættes forelagt for finansministeriets lønnings- og  

 pensionsdepartement.
P.
M.
V.
E.
B.
