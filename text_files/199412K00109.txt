Nr LSF 109 Forslag til Lov om ændring af lov om folkehøjskoler, efterskoler,  

 husholdningsskoler og håndarbejdsskoler og lov om erhvervsskoler (Långivning  

 til frie kostskoler og erhvervsskoler) Fremsat af undervisningsministeren (Ole Vig Jensen) den 11. januar 1995 Vedtaget ved tredjebehandling den 18. april 1995 Lov nr. 319 af 17/05/1995 § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 1191 af 23. december 1993,  

 foretages følgende ændringer:
 1. Overskriften til kapitel 4 affattes således:
 »Långivning«.
 2. § 32 affattes således:
»§ 32. For skoler, der er godkendt efter § 10, kan  

 undervisningsministeren stille garanti for lån optaget i Kongeriget Danmarks  

 Hypotekbank og Finansforvaltning til en andel af dokumenterede udgifter til  

 nybyggeri og til- og ombygning.
Andelen fastsættes på de årlige finanslove.
 Stk. 2. Undervisningsministeren kan i særlige tilfælde yde garanti  

 for lån til erhvervelse af fast ejendom på samme vilkår som for garanti givet  

 i medfør af stk. 1.
 Stk. 3. Undervisningsministeren kan modregne udbetalte beløb i  

 henhold til garantien i skolernes tilskud, jf. § 21, stk. 2. Ved gentagne  

 tilfælde af misligholdelse af lånevilkårene kan undervisningsministeren  

 tilbageholde en del af skolernes tilskud, jf. § 21, stk. 2, med henblik på  

 betaling af fremtidige ydelser på lånene.
 Stk. 4. Undervisningsministeren kan opsige garantien i forhold til  

 skolen, hvis skolen overtræder garantivilkårene eller har afgivet urigtige  

 oplysninger i forbindelse med opnåelse af garantien, eller hvis skolens  

 godkendelse bortfalder.
Stk. 5. Undervisningsministeren fastsætter nærmere regler om  

 vilkårene for ydelse af garanti, jf. stk. 1-4.« 3. §§ 33 og 34 ophæves.
§ 2 I lov om erhvervsskoler, jf. lovbekendtgørelse nr. 689 af 20. juli 1994,  

 foretages følgende ændringer:
 1. § 12 a affattes således:
»§ 12 a.
For erhvervsskoler, der er godkendt efter § 1, og  

 skolehjem, der er godkendt efter § 13, kan undervisningsministeren stille  

 garanti for lån optaget i Kongeriget Danmarks Hypotekbank og  

 Finansforvaltning til en andel af dokumenterede udgifter til nybyggeri og  

 til- og ombygning.
Andelen fastsættes på de årlige finanslove.
 Stk. 2. Undervisningsministeren kan i særlige tilfælde yde garanti  

 for lån til erhvervelse af fast ejendom på samme vilkår som for garanti givet  

 i medfør af stk. 1.
 Stk. 3. Undervisningsministeren kan modregne udbetalte beløb i  

 henhold til garantien i skolernes tilskud, jf. § 20, stk. 2. Ved gentagne  

 tilfælde af misligholdelse af lånevilkårene kan undervisningsministeren  

 tilbageholde en del af skolernes tilskud, jf. § 20, stk. 2, med henblik på  

 betaling af fremtidige ydelser på lånene.
 Stk. 4. Undervisningsministeren kan opsige garantien i forhold til  

 skolen, hvis skolen overtræder garantivilkårene eller har afgivet urigtige  

 oplysninger i forbindelse med opnåelse af garantien, eller hvis skolens  

 godkendelse bortfalder.
Stk. 5. Undervisningsministeren fastsætter nærmere regler om  

 vilkårene for ydelse af garanti, jf. stk. 1-4.« § 3 Undervisningsministeren fastsætter tidspunktet for lovens ikrafttræden.
Oprindeligt fremsat forslag § 1 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 1191 af 23. december 1993,  

 foretages følgende ændringer:
 1. Overskriften til kapitel 4 affattes således:
»Långivning« 2. § 32 affattes således:
»§ 32. For skoler, der er godkendt efter § 10, kan  

 undervisningsministeren stille garanti for lån optaget i Kongeriget Danmarks  

 Hypotekbank og Finansforvaltning til en andel af dokumenterede udgifter til  

 nybyggeri og til- og ombygning.
Andelen fastsættes på de årlige finanslove.
 Stk. 2. Undervisningsministeren kan i særlige tilfælde yde garanti  

 for lån til erhvervelse af fast ejendom på samme vilkår, som for garanti  

 givet i medfør af stk. 1.
 Stk. 3. Undervisningsministeren kan modregne udbetalte beløb i  

 henhold til garantien i skolernes tilskud, jf. § 21, stk. 2. Ved gentagne  

 tilfælde af misligholdelse af lånevilkårene kan undervisningsministeren  

 tilbageholde en del af skolernes tilskud, jf. § 21, stk. 2, med henblik på  

 betaling af fremtidige ydelser på lånene.
 Stk. 4. Undervisningsministeren kan opsige garantien i forhold til  

 skolen, hvis skolen overtræder garantivilkårene eller har afgivet urigtige  

 oplysninger i forbindelse med opnåelse af garantien, eller hvis skolens  

 godkendelse bortfalder.
 Stk. 5. Undervisningsministeren fastsætter nærmere regler om  

 vilkårene for ydelse af garanti, jf. stk. 1-4.
 3. §§ 33 og 34 ophæves.
§ 2 I lov om erhvervsskoler, jf. lovbekendtgørelse nr. 689 af 20. juli 1994,  

 foretages følgende ændringer:
 1. § 12 a. affattes således:
»§ 12 a.
For erhvervsskoler, der er godkendt efter § 1, og  

 skolehjem, der er godkendt efter § 13, kan undervisningsministeren stille  

 garanti for lån optaget i Kongeriget Danmarks Hypotekbank og  

 Finansforvaltning til en andel af dokumenterede udgifter til nybyggeri og  

 til- og ombygning.
Andelen fastsættes på de årlige finanslove.
 Stk. 2. Undervisningsministeren kan i særlige tilfælde yde garanti  

 for lån til erhvervelse af fast ejendom på samme vilkår, som for garanti  

 givet i medfør af stk. 1.
 Stk. 3. Undervisningsministeren kan modregne udbetalte beløb i  

 henhold til garantien i skolernes tilskud, jf. § 20, stk. 2. Ved gentagne  

 tilfælde af misligholdelse af lånevilkårene kan undervisningsministeren  

 tilbageholde en del af skolernes tilskud, jf. § 20, stk. 2, med henblik på  

 betaling af fremtidige ydelser på lånene.
 Stk. 4. Undervisningsministeren kan opsige garantien i forhold til  

 skolen, hvis skolen overtræder garantivilkårene eller har afgivet urigtige  

 oplysninger i forbindelse med opnåelse af garantien, eller hvis skolens  

 godkendelse bortfalder.
Stk. 5. Undervisningsministeren fastsætter nærmere regler om  

 vilkårene for ydelse af garanti, jf. stk. 1-4.« § 3 Undervisningsministeren fastsætter tidspunktet for lovens ikrafttræden.
Bemærkninger til lovforslaget A.
Baggrunden for lovforslaget Med indførelse af lån i Kongeriget Danmarks Hypotekbank og  

 Finansforvaltningen (Hypotekbanken) med garanti fra Undervisningsministeriet  

 til frie kostskoler, er det hensigten at give disse skoler et tiltrængt  

 supplement til realkreditbelåning, som mange skoler har vanskeligt ved at  

 opnå i tilstrækkeligt omfang.
Lånene er som hovedregel begrænset til  

 nybyggeri og om- og tilbygning, der udvider eller forbedrer skolens  

 bygningskapacitet.
Hvis der i forbindelse med et sådant byggeprojekt indgår  

 ejendomskøb, kan hypotekbanlån eventuelt indgå i finansieringen.
Det er  

 derimod ikke hensigen med låneordningen at hypotekbanklån skal kunne  

 finansiere rene ejendomshandler, der ikke forøger skolens bygningskapacitet,  

 f.eks. hvis en skole vil afhænde en ejendom og købe en helt tilsvarende  

 finansieret ved hypotekbanklån.
En tilsvarende ordning blev med lov nr. 689  

 af 20. juli 1994 indført for erhvervsskolerne i forbindelse med overgang til  

 bygningstaxameter pr. 1. januar 1995. Denne ordning foreslås samtidig  

 præciseret på baggrund af fornyede drøftelser med Finansministeriet og  

 Hypotekbanken med henblik på at opnå en mere hensigtsmæssig administration af  

 garantistillelse og långivning under et.
1. Folkehøjskoler, efterskoler, husholdningsskoler og  

 håndarbejdsskoler Ministeriet har efter drøftelse med skoleorganisationerne besluttet, at de  

 tidligere refusionstilskud til renter m.v. i forbindelse med skolernes  

 investeringer fra den 1. oktober 1994 erstattes af faste tilskud, og at de  

 faste tilskud derefter gradvis erstattes af en bygningstaxameterordning.
Staten har indtil udgangen af 1994 ydet afdragsfrie lån til frie  

 kostskoler til byggeri og erhvervelse af fast ejendom.
Som følge af  

 overgangen til bygningstaxameterordning vil denne lånemulighed efter  

 lovforslaget bortfalde samtidig med, at bevillingen til statslån på  

 finansloven for 1995 er bortfaldet, men skolerne vil få mulighed for  

 optagelse af lån i Kongeriget Danmarks Hypotekbank og Finansforvaltning.  

 Ordningen svarer til den, der skal gælde for erhvervsskolerne, jf. lov om  

 erhvervsskoler, med de ændringer der følger af dette lovforslag.
2. Erhvervsskoler For erhvervsskolernes vedkommende indeholder lovforslaget i forhold til  

 lov om erhvervsskoler enkelte tilføjelser og præciseringer af mere teknisk  

 karakter med henblik på at sikre en mere hensigtsmæssig administrativ  

 ordning.
Det foreslås, at undervisningsministerens garanti bliver stillet på  

 vilkår som selvskyldnerkaution i stedet for tabskaution.
Garantien sikres ved  

 pant i skolens faste ejendom, hvorved pantsikring af selve lånene er  

 unødvendig.
Begge forslag vil kunne gennemføres administrativt.
Desuden giver  

 lovforslaget undervisningsministeren hjemmel til at modregne  

 Undervisningsministeriets udlæg i forbindelse med misligholdelse i skolernes  

 tilskud.
B.
Beskrivelse af ordningen Lånene afdrages som annuitetslån og forrentes med en rentesats, der  

 fastsættes på grundlag af Hypotekbankens lånerente.
Foruden rente betales et  

 administrationsbidrag og garantiprovision.
Løbetiderne bliver op til 30 år  

 med tilpasning af renten til det aktuelle renteniveau hvert 5. år.
Lånene  

 sikres ved garanti stillet af Undervisningsministeriet.
Garantiforpligtelsen  

 sikres ved, at Undervisningsministeriet får modregningsadgang i skolernes  

 tilskud for træk på garantien.
Garantien vil blive ydet på vilkår som selvskyldnerkaution for alle  

 ydelser på lånene inkl. garantiprovision og administrationsbidrag til  

 Hypotekbanken.
Garantien ydes dog kun, hvis investeringsudgiften står i  

 rimeligt forhold til skolens indtægtsgrundlag og samlede økonomi, herunder  

 eventuelle nye låneforpligtelser i forbindelse med den påtænkte investering.  

 Undervisningsministeriet opstiller objektive, forretningsmæssige kriterier  

 for garantistillelse, således at der ikke bliver tale om overinvesteringer i  

 forhold til f.eks. antal årselever.
Hermed bliver der tale om, at det er  

 skolens grundlag for at videreføre sin virksomhed på det med investeringen  

 tilsigtede niveau, der bliver afgørende for långivningen.
Dette skal ses i  

 modsætning til den vurdering, som realkreditinstitutter m.v. typisk anlægger  

 som grundlag for belåning, nemlig markedsværdien af bygningerne i en  

 tvangssalgssituation.
Denne markedsvurdering har i mange tilfælde gjort det  

 vanskeligt for skoler at opnå nødvendig og tilstrækkelig realkreditbelåning.  

 Formålet med garantistillelsen er, at lån i Hypotekbanken skal kunne supplere  

 realkreditbelåning og/eller egenfinansiering.
De nærmere vilkår for garantistillelse fastsættes af  

 undervisningsministeren efter forhandling med finansministeren, og de  

 offentliggøres ved bekendtgørelse.
Når vilkårne for grantistillelse er blevet  

 fastlagt, agter finansministeren at forelægge aktstykke for Finansudvalget om  

 de nærmere vilkår for selve lånere.
Der vil først blive stillet garanti og  

 ydet lån, når Finansudvalgets godkendelse foreligger.
Det vil blive et vilkår for garantistillelse, at garantierne over for  

 Undervisningsministeriet sikres ved pant i skolens faste ejendom.
Dette  

 skyldes, at man på denne måde kan gøre det til en betingelse for rykning for  

 andre lån med pant i skolens faste ejendom, at de oprindelige skoleøkonomiske  

 kriterier, der er en betingelse for ydelse af garanti og lån, også er opfyldt  

 i forbindelse med senere låneoptagelse.
Der vil således heller ikke i  

 situationer med eventuel senere rykning for andre lån blive taget stilling ud  

 fra pantets værdi, men ud fra grundlaget for skolens virksomhed.
Der ligger  

 samtidig en særlig sikringsakt i Undervisningsministeriets modregningsadgang  

 i skolernes tilskud i tilfælde af misligeholdelse.
Forslaget om for erhvervsskoler at ændre vilkårene for garantistillelsen i  

 forhold til Hypotekbanken fra vilkår som tabskaution til vilkår som  

 selvskyldnerkaution indebærer ikke en reel forøgelse af statens samlede  

 risiko.
Forslaget skal alene sikre en mere hensigtsmæssig opgavefordeling  

 mellem Hypotekbanken og Undervisningsministeriet, idet  

 Undervisningsministeriet ved hjælp af modregning i fremtidige  

 tilskudsudbetalinger bedre kan inddrive statens tilgodehavende end  

 Hypotekbanken.
Derfor er det også præciseret i lovforslaget, at  

 Undervisningsministeriet har en sådan ubeskåret modregningsadgang for  

 indfriede ydelser i henhold til garantien i uddannelsesinstitutionens  

 fremtidige tilskudsudbetalinger.
Hertil kommer, at Undervisningsministeriet  

 som ansvarlig myndighed er forpligtet til at varetage mere overordnede  

 tilsynsopgaver, hvor Hypotekbanken som kreditor kun har til opgave at sikre  

 inddrivelse af statens tilgodehavender.
Det følger af aftalen mellem Hypotekbanken og Undervisningsministeriet, at  

 hypotekbanklånene normalt ikke forfalder i deres helhed ved misligholdelse.  

 Dette forhold sammenholdt med, at ydelser, der indfries i henhold til  

 garantien, ikke forrentes, ville kunne betyde, at den enkelte skole eventuelt  

 så en likviditetsmæssig fordel i at trække på garantien i stedet for at  

 afdrage og forrente lånene i overensstemmelse med lånevilkårene.
Derfor  

 foreslås det samtidig, at Undervisningsministeriet i tilfælde at gentagne  

 misligholdelser får adgang til at tilbageholde en del af skolens tilskud med  

 henblik på, at Undervisningsministeriet erlægger de fremtidige ydelser på  

 lånene.
I praksis vil Undervisningsministeriet i sådanne tilfælde månedligt  

 tilbageholde 1/6 af de fremtidige terminsydelser i skolens tilskud.  

 Undervisningsministeriet kan i øvrigt opsige garantien i forhold til skolen  

 efter dansk rets almindelige regler.
Det er ikke tanken, at Hypotekbanken kan ændre lånevilkårene eller give  

 henstand over for uddannelsesinstitutionerne.
I de særlige tilfælde, hvor  

 dette måtte være nødvendigt, må det ske ved fornyelse af lån og garanti eller  

 ved, at Undervisningsministeriet benytter de eksisterende hjemler i  

 forbindelse med en eventuel betalingsstandsning.
 Efter bestemmelserne i stk. 5 kan undervisningsministeren fastsætte  

 nærmere regler både for ordningens indhold og vilkår samt for ordningens  

 administration.
 Det foreslås, at undervisningsministeren bemyndiges til at fastsætte  

 tidspunktet for lovens ikrafttræden, således at loven ikke får virkning, før  

 der er opnået enighed mellem Undervisningsministeriet og Finansministeriet om  

 vilkårene for garantistillelse, og Finansudvalget har tiltrådt  

 finansministerens aktstykke om ordningen.
C.
Administrative og økonomiske konsekvenser af forslaget Lovforslaget indebærer, at Undervisningsministeriets opgaver vedrørende  

 behandling af konkrete ansøgninger om igangsættelse af ombygninger og andre  

 byggearbejder samt indgåelse af lejemål bortfalder.
Denne administrative  

 lettelse vil dog i nogen grad blive opvejet af nye opgaver vedrørende  

 behandling af ansøgninger om hypotekbanklån.
Ministeriet vil fortsat skulle  

 overvåge skolernes kapitalforvaltning og administrationen af garantiordningen  

 vil blive baseret herpå.
 Opgaveomlægningerne og deraf følgende personaletilpasninger sker inden for  

 ministeriets samlede personaleramme.
Der er på finansloven for 1995 afsat 250 mio. kr. til garantistillelse for  

 begge skoleformer under et.
De økonomiske kriterier for opnåelse af garanti  

 og lån tænkes fastsat således, at kun skoler med en absolut god økonomi kan  

 komme i betragtning, og tabene forventes derfor at blive minimale i forhold  

 til garantisummen.
Der er for 1995 afsat 1 mio. kr. til tab på udlån.
