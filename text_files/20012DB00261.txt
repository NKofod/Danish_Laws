Betænkning afgivet af Forsvarsudvalget  

 den 10. januar 2002 Betænkning over Forslag til folketingsbeslutning om dansk  

 militær deltagelse i en international sikkerhedsstyrke i Afghanistan [af  

 udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 8. januar 2002 og  

 var til 1. behandling den 9. januar 2002. Beslutningsforslaget blev efter 1.  

 behandling henvist til behandling i Forsvarsudvalget.
Møder Udvalget har behandlet beslutningsforslaget i 2  

 møder.
Spørgsmål Udvalget har stillet 21 spørgsmål til  

 udenrigsministeren og 9 spørgsmål til forsvarsministeren til  

 skriftlig besvarelse, som disse har besvaret. 2 af udvalgets  

 spørgsmål til udenrigsministeren og 2 af udvalgets  

 spørgsmål til forsvarsministeren samt disses svar herpå er  

 optrykt som bilag 2 til betænkningen.
2. Indstillinger og politiske bemærkninger Udvalget indstiller beslutningsforslaget til  

vedtagelse uændret.
Et mindretal (EL) fremhæver, at partiet stemte imod,  

 da Folketinget i december 2001 besluttede at stille danske styrker til  

 rådighed for den USA-ledede krigsindsats i Afghanistan, jf.  

 beslutningsforslag nr.
B 37 om dansk militær deltagelse i den  

 internationale indsats mod terrornetværk i Afghanistan.
Denne modstand  

 fastholder Enhedslisten.
Selv om partiet langtfra kender sandheden om formål  

 med og konsekvenser af den USA-ledede krig, så står det klart, at  

 den har haft store menneskelige omkostninger.
Mange uskyldige civile  

 afghanere er blevet dræbt eller lemlæstet af fejlbombninger eller  

 andre krigshandlinger, og endnu flere lider under den hungersnød, som  

 krigen har forstærket.
Til gengæld støtter Enhedslisten det  

 foreliggende forslag til folketingsbeslutning, som omhandler et dansk bidrag  

 til den internationale sikkerhedsstyrke, der indsættes på  

 grundlag af et klart FN-mandat med henblik på at bidrage til at skabe  

 forudsætningerne for, at den afghanske befolkning, mænd og  

 kvinder, kan blive herre i eget hus.
Bidraget fra Danmark består af 50  

 mand til minerydningsopgaver i forbindelse med den internationale  

 sikkerhedsstyrkes opgaver.
 Det er Enhedslistens opfattelse, at enhver mine, der  

 bliver ryddet, og enhver ueksploderet amerikansk klyngebombe, som bliver  

 fjernet, vil gøre livet lettere for den humanitære indsats, som  

 mere end nogen sinde er nødvendig i Afghanistan, og dermed også  

 for den almindelige afghanske befolkning.
Som grundlag for sin tilslutning til beslutningsforslaget  

 har Enhedslisten herudover for det første noteret, at den  

 internationale sikkerhedsstyrke (ISAF), som Danmark skal deltage i med  

 minerydningskapacitet, intet har at gøre med den USA-ledede  

 krigskoalition.
Det fremgår bl.a. af den militærtekniske aftale,  

 som er indgået mellem ISAF og den midlertidige afghanske  

 overgangsadministration, hvori det i 4h hedder: »  

 The ISAF is not part of the Coalition Forces.« Det  

 samme fremgår af regeringens svar på spørgsmål 4, 6,  

 10, 11 og 30, hvori det bl.a. hedder: »Den  

 internationale sikkerhedsstyrke vil have til formål at støtte de  

 afghanske myndigheder med at opretholde sikkerheden i Kabul og  

 omkringliggende områder.
Sikkerhedsstyrken har ikke til formål at  

 bekæmpe Al-Qaida og Taliban. « For det andet har partiet noteret, at den internationale  

 sikkerhedsstyrkes funktionsområde klart er afgrænset til de  

 områder, hvor den midlertidige afghanske administration har kontrol (i  

 første omgang Kabul og omegn). Det fremgår af regeringens svar  

 på spørgsmål 7, hvor det bl.a. hedder: »I Bonnaftalen (annex I) af 5. december 2001 har de  

 afghanske parter fastlagt, at sikkerhedsstyrkens virkeområde om  

 nødvendigt gradvis vil kunne udvides til at omfatte andre  

 områder i Afghanistan.
Dette kan blive aktuelt i takt med, at den  

 midlertidige regering gradvis bliver i stand til at håndhæve sin  

 autoritet i hele Afghanistan.« Dette betyder, at den internationale sikkerhedsstyrke ikke  

 skal bidrage til den amerikansk ledede krigsførelse.
Men det betyder  

 også, at sikkerhedsstyrken ikke skal tage aktiv del i en eller flere  

 eventuelle afghanske borgerkrige, men alene sikre de områder, hvor den  

 midlertidige afghanske overgangsadministration har eller får  

 magten.
I den forbindelse afviser Enhedslisten regeringens  

 påstand om, at det er den amerikansk ledede militærindsats, der  

 har skabt forudsætningen for den nuværende situation, hvor en  

 international sikkerhedsstyrke på et klart FN-mandat kan  

 indsættes.
Ud over, at denne holdning undlader at tage højde for  

 alle de uskyldige civile ofre, som også er et resultat af den  

 amerikansk ledede krigsindsats, så bygger regeringens opfattelse  

 på, at kun en udenlandsk militær invasion ville kunne fjerne det  

 reaktionære Talibandiktatur.
Denne opfattelse deler Enhedslisten ikke,  

 og partiet støtter fortsat folkelige mobiliseringer som det vigtigste  

 redskab til at vælte diktatoriske regimer og sikre demokrati,  

 menneskerettigheder og social udvikling.
 Afslutningsvis vil Enhedslisten gøre  

 opmærksom på følgende vedrørende den procedure, der  

 er anvendt ved behandlingen af det foreliggende beslutningsforslag:  

 Enhedslisten har gentagne gange taget afstand fra den ulykkelige udvikling,  

 som betyder, at de procedurer, som netop er skabt for at sikre en  

 seriøs og grundig debat i Folketinget, sættes ud af kraft lige  

 præcis, når det handler om at sende danske soldater ud på  

 opgaver, hvor de risikerer at blive slået ihjel.
Netop fordi Enhedslisten har kritiseret dette  

 hastværk så skarpt (senest i december 2001), vil partiet  

 anerkende, at der denne gang har været lidt bedre tid.
Faktisk har der  

 været næsten to døgn fra førstebehandlingen i  

 Folketingssalen til den endelige vedtagelse.
Man kan selvfølgelig  

 synes, at det er en meget hurtig behandling, men det er dog lidt bedre end  

 tidligere.
 Tjóðveldisflokkurin og Inuit Ataqatigiit var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Kim Andersen (V)  

  Søren Gade (V) nfmd.  Ulrik Kragh (V)  

  Jens Hald Madsen (V)  Peter Skaarup (DF)  

  Søren Krarup (DF)  

 Helge Adam Møller (KF) fmd.  

  Kaj Ikast (KF)  Jann Sjursen (KRF)  

  Bjarne Laustsen (S)  Per Kaalund (S)  

  Poul Andersen (S)  Poul Qvist Jørgensen (S)  

 Villy Søvndal (SF)  

  Morten Helveg Petersen (RV)  

  Søren Søndergaard (EL)  

  Lars-Emil Johansen (SIU) Tjóðveldisflokkurin og Inuit Ataqatigiit havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 45 Bilagsnr.
Titel 1 Henvisning til Forsvarsudvalget samt åbning for  

 spørgsmål 2 Tidsplan for Forsvarsudvalgets behandling af B 45 3 Forslag til folketingsbeslutning om dansk militær deltagelse i en  

 international sikkerhedsstyrke i Afghanistan 4 Spm. 1 om mineryddergruppens aktiviteter i Afghanistan, til  

 forsvarsministeren, kopi til udenrigsministeren 5 Spm. 2 om uddannelse af herboende afghanere i minerydning, til  

 udenrigsministeren, kopi til forsvarsministeren Spm. 3 om uddannelse af lokale afghanere i minerydning, til  

 udenrigsministeren, kopi til forsvarsministeren 6 Spm. 4 om koordinationen mellem den amerikansk ledede indsats og den  

 internationale sikkerhedsstyrke, til forsvarsministeren, kopi til  

 udenrigsministeren Spm. 5 om størrelsen af Danmarks minerydningskapacitet, til  

 forsvarsministeren, kopi til udenrigsministeren Spm. 6 om militærteknisk aftale, til forsvarsministeren, kopi til  

 udenrigsministeren 7 Spm. 7 om minerydderdelegationens eventuelle indsættelse i andre  

 områder af Afghanistan, til udenrigsministeren, kopi til  

 forsvarsministeren Spm. 8 om teksten i FN-resolution 1386, til udenrigsministeren, kopi til  

 forsvarsministeren Spm. 9 om større minerydningsprojekt, til udenrigsministeren, kopi  

 til forsvarsministeren Spm. 10 om yderligere militære styrker i Afghanistan, til  

 udenrigsministeren, kopi til forsvarsministeren Spm. 11 om risiko for danske soldater, til udenrigsministeren, kopi til  

 forsvarsministeren Spm. 12 om beslutningen i beslutningsforslag nr.
B 37, til  

 udenrigsministeren, kopi til forsvarsministeren Spm. 13 om humanitær bistand, til udenrigsministeren, kopi til  

 forsvarsministeren Spm. 14 om USA s plan om permanent militær tilstedeværelse i  

 Afghanistan, til udenrigsministeren, kopi til forsvarsministeren Spm. 15 om fortsat amerikansk militær tilstedeværelse i  

 Afghanistan, til udenrigsministeren, kopi til forsvarsministeren 8 Spm. 16 om civile tab, til udenrigsministeren, kopi til forsvarsministeren Spm. 17 om humanitær bistand, til udenrigsministeren kopi til  

 forsvarsministeren Spm. 18 om oprydning af ammunition m.v., til udenrigsministeren, kopi til  

 forsvarsministeren Spm. 19 om Ruslands oprydning i Afghanistan, til udenrigsministeren, kopi  

 til forsvarsministeren Spm. 20 om parlamentarisk godkendelse, til udenrigsministeren, kopi til  

 forsvarsministeren Spm. 21 om Bonnaftalen, til udenrigsministeren, kopi til  

 forsvarsministeren Spm. 22 om den generelle situation i Afghanistan, til udenrigsministeren,  

 kopi til forsvarsministeren Spm. 23 om løsladelse af folk fra Talibanregimet, til  

 udenrigsministeren, kopi til forsvarsministeren 9 Godkendt tidsplan for udvalgets behandling af B 45 10 Svar på spm. 1 om mineryddergruppens aktiviteter i Afghanistan, fra  

 forsvarsministeren 11 Svar på spm. 4 om koordinationen mellem den amerikansk ledede  

 indsats og den internationale sikkerhedsstyrke, fra forsvarsministeren Svar på spm. 5 om størrelsen af Danmarks  

 minerydningskapacitet, fra forsvarsministeren Svar på spm. 6 om militærteknisk aftale, fra  

 forsvarsministeren 12 Svar på spm. 2 om uddannelse af herboende afghanere i minerydning,  

 fra udenrigsministeren Svar på spm. 3 om uddannelse af lokale afghanere i minerydning, fra  

 udenrigsministeren Svar på spm. 7 om minerydderdelegationens eventuelle  

 indsættelse i andre områder af Afghanistan, fra  

 udenrigsministeren Svar på spm. 8 om teksten i FN-resolution 1386, fra  

 udenrigsministeren Svar på spm. 9 om større minerydningsprojekt, fra  

 udenrigsministeren Svar på spm. 10 om yderligere militære styrker i Afghanistan,  

 fra udenrigsministeren Svar på spm. 11 om risiko for danske soldater, fra  

 udenrigsministeren Svar på spm. 12 om beslutningen i beslutningsforslag nr.
B 37, fra  

 udenrigsministeren Svar på spm. 13 om humanitær bistand, fra udenrigsministeren Svar på spm. 14 om USA s plan om permanent militær  

 tilstedeværelse i Afghanistan, fra udenrigsministeren Svar på spm. 15 om fortsat amerikansk militær  

 tilstedeværelse i Afghanistan, fra udenrigsministeren Svar på spm. 16 om civile tab, fra udenrigsministeren Svar på spm. 17 om humanitær bistand, fra udenrigsministeren Svar på spm. 18 om oprydning af ammunition m.v., fra  

 udenrigsministeren Svar på spm. 19 om Ruslands oprydning i Afghanistan, fra  

 udenrigsministeren Svar på spm. 20 om parlamentarisk godkendelse, fra  

 udenrigsministeren Svar på spm. 21 om Bonnaftalen, fra udenrigsministeren Svar på spm. 22 om den generelle situation i Afghanistan, fra  

 udenrigsministeren Svar på spm. 23 om løsladelse af folk fra Talibanregimet, fra  

 udenrigsministeren 13 Spm. 24 om initiativ til, at herboende afghanske flygtninge uddannes i  

 minerydning, til udenrigsministeren, kopi til forsvarsministeren 14 Spm. 25 om amerikansk bevilling til Talibanregimet, til  

 udenrigsministeren, kopi til forsvarsministeren 15 Spm. 26 om placering af amerikanske miner, til forsvarsministeren, kopi  

 til udenrigsministeren Spm. 27 om placering af russiske minefelter, til forsvarsministeren, kopi  

 til udenrigsministeren Spm. 28 om den militærtekniske aftale, til forsvarsministeren, kopi  

 til udenrigsministeren Spm. 29 om koordination mellem den internationale styrke og den amerikansk  

 ledede indsats, til forsvarsministeren, kopi til udenrigsministeren Spm. 30 om den internationale styrkes støtte til den amerikansk  

 ledede indsats, til forsvarsministeren, kopi til udenrigsministeren 16 1. udkast til betænkning over B 45 17 Svar på spm. 26 om placering af amerikanske miner, fra  

 forsvarsministeren Svar på spm. 27 om placering af russiske minefelter, fra  

 forsvarsministeren Svar på spm. 28 om den militærtekniske aftale, fra  

 forsvarsministeren Svar på spm. 29 om koordination mellem den internationale styrke og  

 den amerikansk ledede indsats, fra forsvarsministeren Svar på spm. 30 om den internationale styrkes støtte til den  

 amerikansk ledede indsats, fra forsvarsministeren 18 Svar på spm. 24 om initiativ til, at herboende afghanske flygtninge  

 uddannes i minerydning, fra udenrigsministeren Svar på spm. 25 om amerikansk bevilling til Talibanregimet, fra  

 udenrigsministeren Bilag 2 Nogle af udvalgets spørgsmål til  

 udenrigsministeren og forsvarsministeren samt disses svar herpå Spørgsmålene er optrykt efter ønske fra  

 Enhedslisten.
Spørgsmål nr. 1 Ministeren anmodes om at oplyse, om det også vil  

 indgå i den danske mineryddergruppes aktiviteter at demontere  

 ueksploderede amerikanske klyngebomber mv.
Svar Opgaven for det danske EOD-hold i Afghanistan er at rydde  

 miner og ammunition for den internationale sikkerhedsstyrke (ISAF). Det er  

 det, EOD holdet er sammensat til inden for rammerne af den samlede styrke og  

 det givne mandat.
 Den internationale sikkerhedsstyrke vil have til  

 formål at støtte de afghanske myndigheder med at opretholde  

 sikkerheden i Kabul og omkringliggende områder.
Konkret skal styrken bl.a. bistå afghanerne i at  

 skabe et sikkerhedsarrangement omkring politiske institutioner og andre  

 nøglefaciliteter i Kabul.
Endvidere kan styrken få til opgave at  

 bistå i forberedelserne af en ny afghansk sikkerhedsstyrke.
 Det forventes derfor, at den internationale  

 sikkerhedsstyrke vil iværksætte rydning af ammunition og miner  

 inklusive eventuelle ueksploderede klyngebomber ved hjælp af styrkens  

 EOD- og minerydningskapaciteter, herunder det danske EOD-hold, i det omfang  

 det findes nødvendigt af hensyn til løsning af styrkens  

 opgave.
Spørgsmål nr. 4 Ifølge bemærkningerne til B 45 er den  

 amerikansk ledede militære indsats og indsættelsen af den  

 internationale sikkerhedsstyrke »to separate, men  

 indbyrdes koordinerede operationer«.
Ministeren  

 bedes redegøre nærmere for, hvori koordinationen består,  

 og hvilke grænser der er for denne koordination.
Svar Den igangværende amerikansk ledede militære  

 indsats i Afghanistan har til formål at nedkæmpe Al-Qaida og  

 Talibanstyrker i Afghanistan samt i bred forstand at etablere et sikkert  

 miljø for den afghanske overgangsadministration og den  

 humanitære indsats.
Den internationale sikkerhedsstyrke skal  

 bistå den afghanske overgangsadministration med at opretholde sikre  

 rammer for administrationens og FN-personalets aktiviteter i Kabul og  

 omkringliggende områder.
 I henhold til den militærtekniske aftale  

 indgået mellem den internationale sikkerhedsstyrke og  

 overgangsregeringen i Afghanistan er den internationale sikkerhedsstyrke ikke  

 en del af den amerikansk ledede internationale koalition, men der vil i  

 sagens natur være en koordination mellem de to operationer.
De eksakte kommandoforhold for den internationale  

 sikkerhedsstyrke er endnu ikke endeligt afklaret, men den militære  

 kommando over sikkerhedsstyrken vil indledningsvis påhvile  

 Storbritannien.
For at sikre sammenhæng mellem de to operationer vil  

 Storbritannien koordinere tæt med USA (»Central Command«).
Spørgsmål nr. 10 Er regeringen enig i, at der ikke er behov for yderligere  

 militære styrker i Afghanistan, eftersom der kun er mindre lommer  

 tilbage af Al-Qaida-netværket? Svar Bekæmpelsen af Al-Qaida-netærket og Taliban  

 varetages af den amerikanskledede militære operation.
Det danske  

 styrkebidrag til den britiskledede internationale sikkerhedsstyrke har ikke  

 til formål at bekæmpe Al-Qaida og Taliban.
Sikkerhedsstyrken har  

 til formål støtte de afghanske myndigheder med at opretholde  

 sikkerheden i Kabul og omkringliggende områder.
Sikkerhedsstyrken er  

 sammensat efter dette formål, der bl.a. omfatter minerydningsopgaver,  

 som det danske ammunitionsrydningshold skal deltage i.
Spørgsmål nr. 11 Er regeringen enig i, at der ikke er grund til at sende  

 dansk militær personel af sted til Afghanistan, når ikke engang  

 USA er indstillet på at risikere egne soldaters liv i  

 eftersøgningen på de sidste rester af Al-Qaida-folk? Der  

 henvises her til en artikel i New York Times den 27. december 2001, hvor det  

 oplyses, at USA i stedet for at sende sine egne 500 marinesoldater   som var  

 i området   ind i Tora Bora-hulerne, har prøvet at betale lokale  

 afghanske styrker for at lave det arbejde, som de selv fandt for  

 risikabelt.
Svar USA har gennem hele den militære operation i  

 Afghanistan samarbejdet med lokale styrker.
Man har hver for sig  

 påtaget sig forskellige opgaver i forbindelse med bekæmpelsen af  

 Al-Qaida og Taliban.
Beslutningsforslag nr.
B 45 vedrører de  

 internationale sikkerhedsstyrke under britisk ledelse, der ikke skal deltage  

 i bekæmpelse af Al-Qaida og Taliban.
 Der henvises i øvrigt til besvarelse af  

 spørgsmål 10.
