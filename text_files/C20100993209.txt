Meddelelse nr. 3/2010 om juridiske arbejdsredskaber til anklagemyndighedens medarbejdere 1. Indledning Ved Rigsadvokatmeddelelse nr. 7/2007 blev der fastsat retningslinjer for, hvilke juridiske arbejdsredskaber i form af bøger og elektroniske opslagsværker mv. anklagemyndighedens medarbejdere skal have til rådighed i politikredsene, statsadvokaturerne og rigsadvokaturen.
Meddelelsen er blevet revideret, således at det nu er Rigsadvokaten der forestår indkøb af de bøger, som er nævnt nedenfor under afsnit 2.2.1. (Personlige arbejdsredskaber), for så vidt angår politikredsene.
Der henvises nærmere herom til afsnit 4.4. (Rigsadvokatens indkøb af bøger mv.) Derudover er der foretaget en enkelt tilføjelse til de bøger, der er nævnt i afsnit 2.2.2. (Yderligere litteratur), ligesom der er foretaget en enkelt ændring i listen af de bøger, der er nævnt under afsnit 3 (Politianklagere).
 Retningslinjerne har til formål yderligere at højne kvaliteten og effektiviteten i anklagemyndighedens arbejde ved at sikre, at alle anklagere har de relevante grundlæggende arbejdsredskaber til rådighed.
Meddelelsen fastlægger en fælles minimumsstandard for anklageres juridiske arbejdsredskaber.
Heri indgår dels centrale bøger og elektroniske opslagsværker, som enhver anklager skal have til rådighed som personlige arbejdsredskaber, dels bøger og tidsskrifter, som alle anklagere skal have let adgang til, uden at der dog er behov for at indkøbe et eksemplar til alle.
 Det vil fortsat være op til det enkelte tjenestested at vurdere, i hvilket omfang der er behov og mulighed for at indkøbe yderligere litteratur mv., herunder til embedernes biblioteker.
Retningslinjerne er opbygget således, at afsnit 2 indeholder retningslinjer for de personlige juridiske arbejdsredskaber til de juridiske anklagere, mens afsnit 3 indeholder retningslinjer for politianklagernes arbejdsredskaber.
Afsnit 4 fastsætter, hvem der er ansvarlig for indkøb af de juridiske arbejdsredskaber, som er nævnt i meddelelsen, og endelig indeholder afsnit 5 oplysning om retningslinjernes ikrafttræden.
 Retningslinjerne vil blive revideret, når der fremkommer nye opslagsværker mv., som bør indgå i anklagernes grundlæggende juridiske arbejdsredskaber.
2. Embedernes faste juridiske anklagere 2.1. Elektroniske opslagsværker De juridiske anklagere skal via Internettet have adgang til Karnov og Ugeskrift for Retsvæsen Basis, Karnov Forarbejder og Tidsskrift for Kriminalret.
 Derudover vil Rigsadvokaten i 2010 iværksætte en undersøgelse af, hvilke yderligere elektroniske opslagsværker der er behov for i embederne.
2.2. Bøger 2.2.1. Personlige arbejdsredskaber Nogle bøger bruges løbende af de juridiske anklagere i forbindelse med sagsbehandling, forberedelse af hovedforhandling mv., ligesom der ofte er behov for at medtage dem til retsmøder.
Hver enkelt juridisk anklager skal derfor have et eksemplar af den seneste udgave af disse centrale bøger.
Det drejer sig om følgende bøger:
 Karnov  Retspleje og strafferet  Greve m.fl.  Kommenteret straffelov, Almindelig og Speciel Del  Dellgren m.fl.  Systematisk oversigt over domme i kriminelle sager  Særtryk af færdselsloven, retsplejeloven og straffeloven (Schultz Grafisk)  Særtryk til anklagemyndigheden af Kommenteret retsplejelov, bind 3 og dele af bind 1 Bøgerne stilles til rådighed for den enkelte anklager, men tilhører embedet.
2.2.2. Yderligere litteratur Ud over de ovennævnte personlige arbejdsredskaber skal seneste udgave af de væsentligste juridiske bøger vedrørende straffeproces, strafferet og forvaltningsret mv. samt centrale juridiske tidsskrifter være let tilgængelige for de juridiske anklagere på alle tjenestesteder, uden at det dog er nødvendigt, at hver juridisk anklager har et eksemplar.
 Det drejer sig om følgende bøger og tidsskrifter:
Bøger  Karnovs Lovsamling (papirudgaven)  Lindencrone  Dansk retspleje  Jochimsen  Hovedforhandling i straffesager  Kommenteret Retsplejelov bind 1-2  Waaben m.fl.  Færdselsloven med kommentarer  Waage - Spirituskørsel  Smith m.fl.  Straffeprocessen  Henricson  Politiret  Vogter  Forvaltningsloven med kommentarer  Vogter  Offentlighedsloven med kommentarer  Korfits Nielsen og Waaben  Persondataloven med kommentarer  Lorenzen m.fl.  Den Europæiske Menneskerettighedskonvention  Kjølbro  Den Europæiske Menneskerettighedskonvention  for praktikere  Lone B.
Christensen m.fl. - Udlændingeret Tidsskrifter  Tidsskrift for Kriminalret (papirudgaven)  Ugeskrift for Retsvæsen (papirudgaven)  EU-ret & Menneskeret De enkelte embeder disponerer selv vedrørende indkøb af disse bøger og tidsskrifter, idet behovet vil variere fra tjenestested til tjenestested afhængigt af bl.a. placeringen af advokaturerne og antallet af medarbejdere.
Der skal dog indkøbes et passende antal eksemplarer, således at alle anklagere har let adgang til disse bøger og tidsskrifter.
Hvad særligt angår papirudgaverne af Karnovs Lovsamling, Tidsskrift for Kriminalret og Ugeskrift for Retsvæsen bemærkes, at anklagere ofte med kort varsel skal tage stilling til juridiske spørgsmål i forbindelse med forberedelse af retsmøder o.l.
Der er derfor fortsat et vist behov for papirudgaver af Karnovs Lovsamling, Tidsskrift for Kriminalret og Ugeskrift for Retsvæsen, hvis de elektroniske udgaver midlertidig ikke er tilgængelige.
3. Politianklagere Ligesom de juridiske anklagere skal også politianklagere have adgang til de elektroniske udgaver af Karnovs Lovsamling og Ugeskrift for Retsvæsen Basis.
 Derimod er der ikke nødvendigvis behov for, at der indkøbes personlige arbejdsredskaber i form af bøger til politianklagere, da disse ikke har samme behov for at medbringe bøger i retten som juridiske anklagere.
 En række bøger anvendes imidlertid meget ofte af politianklagerne og skal således være let tilgængelige for disse i seneste udgave.
 Det drejer sig om følgende bøger:
 Detailforskrifter for køretøjer (Færdselsstyrelsen)  Medicinhåndbogen, Dansk Lægemiddel Information  Gry Asnæs  Restaurationsloven i praksis  Borgaard m.fl.  Dyreværnsloven med kommentarer  Vagn Greve - Færdselsstrafferet  Lovsamling udgivet af Dyrenes Beskyttelse  Dellgren m.fl.  Systematisk oversigt over domme i kriminelle sager  Gorm Toftegaard Nielsen og Uno Valbak  Farlig kørsel & frakendelse  Poul Eefsen/Aage Hansen  Færdselslære  Juristforbundets færdselslovsamling, bind 1, 2, 2a, 3, 4, 5, 6, 7, 8 og 9 De enkelte embeder disponerer selv vedrørende indkøb af disse bøger, idet behovet vil variere fra tjenestested til tjenestested afhængigt af bl.a. placeringen af advokaturerne og antallet af medarbejdere.
Der skal dog indkøbes et passende antal eksemplarer, således at alle politianklagere har let adgang til disse bøger og tidsskrifter.
 Herudover har politianklagerne  ligesom de juridiske anklagere  behov for adgang til:
 Greve  Kommenteret straffelov, Almindelig og Speciel del  Vogter  Forvaltningsloven med kommentarer  Niels Waage  Spirituskørsel  Waaben m.fl.  Færdselsloven med kommentarer  Henricson  Politiret Af disse bøger indkøbes der som ovenfor anført et passende antal til embedets afdelinger, således at de er let tilgængelige for både juridiske anklagere og politianklagere.
4. Indkøb af elektroniske opslagsværker og bøger 4.1. Rigsadvokatens indkøb af bøger mv.
 Med henblik på at sikre, at alle juridiske medarbejdere til enhver tid er i besiddelse af et opdateret bogsæt som nævnt under afsnit 2.2.1. (Personlige arbejdsredskaber) ovenfor, vil Rigsadvokaten fremover sørge for den årlige opdatering af de eksisterende bogpakker for så vidt angår politikredsene.
Indkøb af bøger vil blive foretaget på grundlag af den normering for juridiske anklagere, som følger af POLPAI for de enkelte politikredse på tidspunktet for indkøb af de enkelte bøger.
Det er politikredsenes ansvar, at der til enhver tid forefindes det normerede antal bogsæt hos embedet.
Eventuelle erstatninger for bortkomne bøger vil de enkelte embeder selv skulle betale og bestille.
 Nye udgaver af ovennævnte bøger vil blive bestilt af Rigsadvokaten og sendt direkte til de enkelte politikredse.
De enkelte politikredse afholder udgiften til de ovennævnte indkøb.
Dog indkøber og afholder Rigsadvokaten udgiften for de elektroniske udgaver af Ugeskrift for Retsvæsen, Tidsskrift for Kriminalret og Karnovs Lovsamling.
 4.2. Politikredsenes og statsadvokaturernes indkøb af bøger mv.
 Statsadvokaturerne afholder udgiften til og indkøber de nødvendige antal bøger, som er nævnt i afsnit 2.2.1. (Personlige arbejdsredskaber).
De enkelte embeder (statsadvokaturerne og politikredsene) disponerer derudover selv vedrørende indkøb af nedenstående bøger og tidsskrifter, idet behovet kan variere fra tjenestested til tjenestested afhængig af bl.a. placeringen af advokaturerne og antallet af medarbejdere.
Der skal dog indkøbes et passende antal eksemplarer, således at alle anklagere har let adgang til disse bøger og tidsskrifter.
  Bøger og tidsskrifter nævnt under afsnit 2.2.2. (Yderligere litteratur).
  Bøger nævnt under afsnit 3 (Politianklagere).
5. Ikrafttræden og ophævelse af tidligere udsendte retningslinjer Retningslinjerne i denne meddelelse træder i kraft på datoen for udsendelse af meddelelsen.
Rigsadvokaten vil i forbindelse med den første opdatering af de eksisterende bogpakker (i efteråret 2010) orientere hver enkelt kreds om den nærmere procedure.
 Samtidig ophæves Rigsadvokatens Meddelelse nr. 7/2007 om juridiske arbejdsredskaber til anklagemyndighedens medarbejdere.
 Som bilag 1 er vedlagt en samlet oversigt over, hvem der er ansvarlig for indkøb af ovennævnte bøger.
 Bilag 1: Oversigt over ansvaret for indkøb af bøger mv.
 1. Rigsadvokatens indkøb af bøger mv.
 Rigsadvokaten afholder udgiften til og indkøber til samtlige juridiske anklagere og politianklagere i alle embeder følgende:
Elektroniske udgaver af  Ugeskrift for Retsvæsen  Tidsskrift for Kriminalret  Karnovs Lovsamling (inkl. forarbejder) Rigsadvokaten indkøber på vegne af de enkelte politikredse nye versioner af nedenstående bøger (samt hele bogsæt ved ændring af normeringen for juridiske anklagere i politikredsene):
 Karnov  Retspleje og strafferet  Greve m.fl.  Kommenteret straffelov, Almindelig og Speciel Del  Dellgren m.fl.  Systematisk oversigt over domme i kriminelle sager  Særtryk af færdselsloven, retsplejeloven og straffeloven (Schultz Grafisk)  Særtryk til anklagemyndigheden af Kommenteret retsplejelov, bind 3 og dele af bind 1 De enkelte embeder afholder udgiften hertil.
 2. Politikredsenes og statsadvokaturernes indkøb af bøger mv.
 Statsadvokaturerne indkøber og afholder udgiften til indkøb af følgende bøger:
 Karnov  Retspleje og strafferet  Greve m.fl.  Kommenteret straffelov, Almindelig og Speciel Del  Dellgren m.fl.  Systematisk oversigt over domme i kriminelle sager  Særtryk af færdselsloven, retsplejeloven og straffeloven (Schultz Grafisk)  Særtryk til anklagemyndigheden af Kommenteret retsplejelov, bind 3 og dele af bind 1 De enkelte embeder afholder udgiften hertil.
 De enkelte embeder (politikredsene og statsadvokaturerne) afholder udgiften til og indkøber et passende antal af nedenstående bøger og tidsskrifter til de juridiske anklagere:
Bøger  Karnovs Lovsamling (papirudgaven)  Lindencrone  Dansk retspleje  Jochimsen  Hovedforhandling i straffesager  Kommenteret Retsplejelov bind 1-2  Waaben m.fl.  Færdselsloven med kommentarer  Waage  Spirituskørsel  Smith m.fl.  Straffeprocessen  Henricson  Politiret  Vogter  Forvaltningsloven med kommentarer  Vogter  Offentlighedsloven med kommentarer  Korfits Nielsen og Waaben  Persondataloven med kommentarer  Lorenzen m.fl.  Den Europæiske Menneskerettighedskonvention  Kjølbro  Den Europæiske Menneskerettighedskonvention  for praktikere  Lone B.
Christensen m.fl.  Udlændingeret Tidsskrifter  Tidsskrift for Kriminalret (papirudgaven)  Ugeskrift for Retsvæsen (papirudgaven)  EU-ret & Menneskeret De enkelte embeder (politikredsene og statsadvokaturerne) afholder udgiften til og indkøber et passende antal af nedenstående bøger til politianklagere:
