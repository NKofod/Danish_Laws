En indehaver af en virksomhed, hvor den største del af omsætningen  

 hidrørte fra udlejning og opsætning af stilladser, men også omfattede nogen  

 tømrervirksomhed, blev anset for skattepligtig af værdi af eget arbejde og af  

 mestersalær ved opførelse af en hal til brug for virksomheden.
Der var  

 tidligere opført en lignende hal for fremmed regning.
At klageren oprindelig  

 var udlært som møbelsnedker, blev ikke anset for afgørende.
 A klagede for indkomståret 1986 over, at han var anset for skattepligtig  

 af værdi af eget arbejde, skønsmæssigt ansat til 8.000 kr., samt mestersalær  

 skønsmæssigt ansat til 11.124 kr.
Det fremgik af sagens oplysninger, at klageren, der var uddannet  

 møbelsnedker, drev virksomhed med udlejning og opsætning af stilladser, samt  

 udførelse af tømrerarbejde.
I 1986 havde klageren til brug for sin egen  

 virksomhed opført en lagerhal, svarende til en hal, han i 1985 havde opført  

 for fremmed regning.
 De stedlige skattemyndigheder havde under hensyn til det oplyste om  

 klagerens tilknytning til byggebranchen fundet, at klageren var  

 indkomstskattepligtig af værdien af eget arbejde samt mestersalær i  

 forbindelse med opførelsen af lagerhallen, opgjort til henholdsvis 8.000 kr.  

 og 11.124 kr.
Klagerens revisor, der ikke havde rejst indvendinger mod den beløbsmæssige  

 opgørelse af forhøjelserne, gjorde over for Landsskatteretten gældende, at  

 klageren ikke kunne anses for skattepligtig af værdi af eget arbejde samt  

 mestersalær.
Han henviste bl.a. til, at der ved opførelsen af lagerhallen  

 ikke var skabt et omsætteligt formuegode, idet hallen var opført efter en  

 midlertidig tilladelse, som indebar, at hallen måtte blive stående i en  

 periode på 5 år.
Selv om tilladelsen skulle blive forlænget eller gjort  

 permanent, havde hallen, der var specielt opført til den drevne  

 stilladsforretning, efter revisorens opfattelse ikke forhøjet ejendommens  

 handelsværdi.
Endvidere henviste revisoren til, at arbejdet ikke kunne anses  

 for udført inden for klagerens aktuelle arbejds- og fagområde, da klageren  

 var uddannet møbelsnedker, og da ca. 90 % af virksomhedens aktivitet  

 omfattede stilladsvirksomhed.
Efter det oplyste - herunder om muligheden for forlængelse af den  

 midlertidige tilladelse - fandt Landsskatteretten at måtte lægge til grund,  

 at der ved opførelsen af lagerhallen var skabt et omsætteligt formuegode af  

 varig værdi.
Under hensyn til, at klageren drev en tømrervirksomhed af et  

 vist omfang ved siden af stilladsudlejningsvirksomheden, og at han tidligere  

 i sin virksomhed havde opført en lagerhal for fremmed regning, fandt  

 Landsskatteretten endvidere, at de stedlige skattemyndigheder - uanset  

 omfanget af tømrervirksomheden - havde været berettiget til i medfør af  

 bestemmelsen i statsskattelovens § 4 at foretage beskatning af mestersalær og  

 værdi af eget arbejde.
 Retten henså ved afgørelsen til, at opførelsen af lagerhallen lå inden for  

 klagerens professionelle arbejdsområde, idet der var opført en tilsvarende  

 hal for fremmed regning, ligesom der blev henset til, at klageren i en  

 årrække havde drevet tømrervirksomhed, således at den omstændighed, at  

 klageren oprindelig var uddannet som møbelsnedker, ikke blev anset for  

 afgørende.
 Da der ikke var rejst indvendinger over den beløbsmæssige opgørelse af  

 forhøjelserne, blev den påklagede ansættelse herefter stadfæstet.
 LV 1988, L 3.2.
