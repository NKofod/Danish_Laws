Skriftlig fremsættelse (13. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om kompensation til handicappede i erhverv m.v., med flere  

 love.  

 (Konsekvensændringer som følge af forslag til lov om en aktiv  

 beskæftigelsesindsats) (Lovforslag nr.
L 192).
 Lovforslaget skal ses i sammenhæng med det samtidig  

 fremsatte forslag til lov om en aktiv beskæftigelsesindsats, hvor regeringen  

 har ønsket at samle og harmonisere reglerne om løntilskud, der hidtil har  

 været  

 fastsat i forskellige love.
Som følge heraf er bestemmelserne i lov om kompensation til  

 handicappede i erhverv m.v. om løntilskud ved ansættelse af nyuddannede  

 personer med handicap ( isbryderordningen ) ændret, idet tilskud nu ydes  

 efter  

 lov om en aktiv beskæftigelsesindsats.
Beregningsmetoden for tildeling af  

 løntilskud bliver samtidig ændret, idet alle eksisterende  

 løntilskudsordninger  

 erstattes af en samlet model for løntilskud med 5 satser i form af faste  

 kronebeløb.
Forslaget til ændring af lov om kompensation til  

 handicappede i erhverv m.v. indeholder herudover konsekvensændringer som  

 følge  

 af de nye tilbud i lov om en aktiv beskæftigelsesindsats.
Det foreslås, at  

 personer med handicap kan få personlig assistance under deltagelse i de nye  

 redskaber efter lov om en aktiv beskæftigelsesindsats.
 Med introduktionen af den nye redskabsvifte forventes det,  

 at beskæftigelsesmulighederne for personer med handicap øges.
Lovforslaget indeholder endvidere ændringer af love, som  

 hører under andre ministerier.
Der er tale om konsekvensændringer som følge  

 af  

 det samtidig fremsatte forslag til lov om en aktiv beskæftigelsesindsats, der  

 bl.a. ophæver lov om en aktiv arbejdsmarkedspolitik.
 Idet jeg henviser til lovforslaget og bemærkningerne hertil,  

 skal jeg på regeringens vegne anbefale forslaget til Tingets velvillige  

 behandling.
