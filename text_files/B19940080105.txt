 I medfør af § 5, stk. 4, i lov nr. 933 af 28. november 1992 om midlertidig  

 opholdstilladelse til visse personer fra det tidligere Jugoslavien m.v. som  

 senest ændret ved lov nr. 425 af 1. juni 1994 og efter forhandling med  

 indenrigsministeren, fastsættes:
§ 1.  Børn i den undervisningspligtige alder fra det  

 tidligere Jugoslavien med midlertidig opholdstilladelse kan deltage i  

 undervisning i folkeskolen sammen med eleverne i den pågældende skole.  

 Samundervisningen tilbydes i mindst 3 timer om ugen i de praktisk/musiske  

 fag, herunder valgfag.
Timetallet må normalt ikke overstige 5 ugentlige  

 timer.
Børn med sproglige forudsætninger herfor kan på de ældre klassetrin  

 endvidere deltage i samundervisning i fremmedsprog inden for den angivne  

 ramme.
 Stk. 2.  Børnene kan deltage i folkeskolens undervisning  

 i fritiden, jf. folkeskolelovens § 3, stk. 3, hvis de har sproglige  

 forudsætninger herfor.
 Stk. 3.  Formålet med undervisningen er at fremme  

 kontakt med det danske samfund.
§ 2.  Skolens leder kan efter forældrenes ønske optage  

 et barn i skolen, hvis barnet efter skolens vurdering kan tilstrækkeligt  

 dansk til at følge folkeskolens undervisning.
Afgørelsentræffes på grundlag  

 af retningslinjer fra kommunalbestyrelsen, herunder om betalingsspørgsmålet,  

 jf. § 4.
 Stk. 2.  Dansk Flygtningehjælp sørger for børnenes  

 undervisning i modersmålet i de i stk. 1 nævnte tilfælde.
 § 3.  Kommunalbestyrelsen træffer efter forhandling  

 med Dansk Flygtningehjælp beslutning om samundervisning efter § 1, herunder  

 om på hvilke skoler undervisningen skal placeres.
Stk. 2.  Skolens leder træffer, på grundlag af  

 eventuelle principper fastsat af skolebestyrelsen, beslutning om  

 tilrettelæggelsen af undervisningen.
Den praktiske tilrettelæggelse drøftes  

 med Dansk Flygtningehjælp.
 § 4.  Kommunalbestyrelsen træffer aftale med Dansk  

 Flygtningehjælp om betalingen af udgifter til undervisning i medfør af §§ 1  

 og 2.
 § 5.  Ved afslutningen af undervisningen i folkeskolen  

 udfærdiger skolen bevis for børnenes deltagelse i undervisningen og i  

 eventuelle prøver på en blanket, der udarbejdes af Undervisningsministeriet.
 § 6.  Bekendtgørelsen træder i kraft den 16. september  

 1994.
 Stk. 2.  Et barn, der inden denne bekendtgørelses  

 ikrafttræden var optaget i folkeskolen, kan fortsætte skolegangen i  

 vedkommende skole.
