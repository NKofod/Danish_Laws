Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som et terminaludstyr beregnet for basic access  

 tilslutning til det offentlige ISDN (Integrated Services Digital Network)  

 skal overholde, for at der for udstyret kan udstedes en fælles europæisk  

 administrativ godkendelse.
 Hjemmelsgrundlaget for disse tekniske bestemmelser er § 5 i Ministeriet  

 for Kommunikation og Turismes bekendtgørelse nr. 737 af 13. august 1994 om  

 teleterminaludstyr (* 1).
Ikrafttræden Disse tekniske bestemmelser træder i kraft 10. januar 1995 og erstatter TB  

 92 021, august 1993.
Overgangsbestemmelser Indtil der foreligger en ændret kommissionsbeslutning om en teknisk  

 forskrift, vil der for terminaludstyr beregnet for basic access tilslutning  

 til det offentlige ISDN også kunne udstedes national dansk typegodkendelse på  

 grundlag af de nedenfor anførte tekniske krav og prøvningsforskrifter.
For  

 øvrige bestemmelser om godkendelse i henhold til overgangsbestemmelserne  

 gælder bestemmelserne i kapitel 4 i ovennævnte bekendtgørelse.
Administrativ godkendelse Fremgangsmåden for opnåelse af en fælles europæisk administrativ  

 godkendelse fremgår af kapitel 3 i ovennævnte bekendtgørelse.
Tekniske krav og prøvningsforskrifter For så vidt angår de nærmere bestemmelser - herunder reference til de  

 tekniske krav og prøvningsforskrifter - er disse anført i vedlagte bilag 1:
 Bilag 1: KOMMISSIONENS BESLUTNING af 18. november 1994 om en fælles  

 teknisk forskrift for basistilslutning til det fælleseuropæiske  

 tjenesteintegrerede digitalnet (ISDN).
 Rekvirering af love, bekendtgørelser, standarder m.v.
 Love og bekendtgørelser kan fås ved henvendelse til Telestyrelsen.
 ETSI standarder kan købes hos Telestyrelsen.
ITU rekommandationer kan købes direkte hos ITU, Place des Nations, CH-1211 Geneve 20, tlf. +41 22 730 5111, fax. +41 22 730 5194 eller +41 22 733 7256 eller eventuelt gennem Telestyrelsen.
CEPT rekommandationer og NET standarder kan købes direkte hos Office de  

 Liaison CEPT, Case postale, CH-3001 Berne, tlf. +41 31 338 25 01, fax. +41 31 62 20 78 (efter 25. september 1993, tlf. +41 31 338 25 01,  

 fax. +41 31 338 2078) eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, tlf. 39 77 01 01, fax. 39 77 02 02.
