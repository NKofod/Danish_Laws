Bekendtgørelse  

 om servicejob I medfør af § 4, stk. 1, § 5, stk. 5, og  

 § 6, stk. 4, i lov om servicejob, jf. lov nr. 1081 af 29. december  

 1999, vedtaget i Folketinget den 17. december 1999,  

fastsættes:
 § 1. Arbejdsformidlingen kan udbetale tilskud til  

 statsinstitutioner, og (amts)kommuner, der ansætter en person i et  

 servicejob i henhold til lov om servicejob.
Administration § 2. Arbejdsformidlingen skal som udgangspunkt  

 formidle servicejob på fuld overenskomstmæssig arbejdstid til  

 fuldtidsforsikrede medlemmer af en arbejdsløshedskasse.
Stk. 2. Til deltidsforsikrede medlemmer af en  

 arbejdsløshedskasse skal Arbejdsformidlingen som udgangspunkt formidle  

 deltidsarbejde.
Hvis Arbejdsformidlingen ikke kan formidle servicejob  

 på deltid til et deltidsforsikret medlem, kan servicejobbet tilbydes  

 til fuldtidsforsikrede medlemmer, som har ret, men ikke pligt til at overtage  

 arbejdet.
Udbetaling af tilskud § 3. Tilskuddet beregnes som en timesats.  

 Timesatsen beregnes som 100.000 kr. divideret med 1924.
 Stk. 2. Tilskuddet udbetales for den tid, for hvilken  

 arbejdsgiveren udbetaler løn eller andre ydelser til den  

 pågældende uden samtidig refusion eller kompensation
fra det offentlige efter reglerne om dagpenge m.v.
 Stk. 3. Tilskuddet beregnes som timesatsen ganget med det  

 antal timer, for hvilket der er udbetalt løn til den ansatte.
 Stk. 4. Tilskuddet kan højest udbetales for 37 timer om  

 ugen.
 § 4. Arbejdsgiveren underretter  

 Arbejdsformidlingen om ophør i servicejob senest ved  

 ansættelsesforholdets udløb.
 Stk. 2. En arbejdsgiver skal på begæring afgive de  

 nødvendige oplysninger til Arbejdsformidlingen til brug for  

 administration af ordningen.
Udbetalingsgrundlag § 5. Ved ansættelse af personer i  

 servicejob, hvor der er bevilget tilskud udbetaler Arbejdsformidlingen  

 tilskuddet kvartalsvis bagud på grundlag af arbejdsgiverens anmodning  

 om udbetaling af tilskuddet.
 Stk. 2. Anmodning om udbetaling af tilskud skal indeholde  

 oplysning om arbejdsgiverens navn, herunder (amt)kommune,
SE-nr., kontonummer i et pengeinstitut, den lediges navn og  

 cpr.nummer, det antal arbejdstimer for hvilke, der er udbetalt løn  

 m.v.
 Stk. 3. Anmodningen skal være Arbejdsformidlingen i  

 hænde senest den 15. i den efterfølgende måned.  

 Arbejdsformidlingen udbetaler tilskuddet inden udgangen af den måned,  

 hvor anmodningen er modtaget.
Årsafslutning § 6. Arbejdsgiveren skal årligt  

 erklære, at der ikke til servicejobbet er modtaget eller vil blive  

 modtaget offentlig støtte efter andre regler.
 Stk. 2. Arbejdsgiveren indsender endvidere senest den 15.  

 august i det følgende år en revisorpåtegnet  

 årsopgørelse til Arbejdsformidlingen over forbruget af tilskud  

 for hvert enkelt  servicejob.
 Tilbagekaldelse af tilskud m.v.
 § 7. En modtager af tilskud har pligt til at  

 underrette Arbejdsformidlingen om forhold, der har betydning for retten til  

 tilskuddet, jf. lov om servicejob.
Stk. 2. Arbejdsformidlingen træffer afgørelse om  

 at tilskud enten ikke skal udbetales eller tilbagebetales, hvis 1)	arbejdsgiveren har afgivet urigtig erklæring om forhold der  

 har betydning for at opnå ret til tilskud eller for at bevare retten  

 hertil, eller 2)	arbejdsgiveren forsætligt har fortiet forhold, der har samme  

 betydning som under nr. 1.
Ikrafttrædelse § 8. Bekendtgørelsen træder i kraft den 1. januar  

 2000.
