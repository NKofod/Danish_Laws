Nr BTL 152 Betænkning over Forslag til lov om ændring af lov om Arbejdsmarkedets  

 Tillægspension (Omlægning af ægtefællepensionsordningen m.v.)   

 Nr L 152 1991-92, 1. samling Afgivet af Arbejdsmarkedsudvalget Afgivet: 19920513 Udvalget har behandlet lovforslaget i en række møder og har herunder haft samråd med arbejdsministeren, der tillige skriftligt har besvaret spørgsmål fra udvalget.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, ATP, Karen Christensen, Holstebro, Erik Kongstad, Viborg, og Sammenslutningen af Landbrugets Arbejdsgiverforeninger.
 Der er af arbejdsministeren og af nogle mindretal stillet ændringsforslag,  

 hvorom henvises til de ledsagende bemærkninger.
Et flertal (Socialdemokratiets, Socialistisk Folkepartis og Det Radikale  

 Venstres medlemmer af udvalget) forudsætter, at der efterfølgende skal  

 foretages ændringer i arbejdsløshedslovgivningen og sygedagpengeloven i  

 samarbejde med myndighederne, arbejdsmarkedets parter, arbejdsløshedskasserne  

 m.v.
Såfremt det under forhandlingerne om ændringerne i de 2  

 dagpengelovgivninger viser sig, at det er hensigtsmæssigt med ændringer i  

 ATP-lovens regler om bidragspligt under fravær på grund af arbejdsløshed,  

 sygdom, fødsel og adoption, vil flertallet se på sagen.
Herefter indstiller et mindretal (Socialdemokratiets medlemmer af  

 udvalget) lovforslaget til vedtagelse med de under nr. 1, 2, 4-11,  

 14-17, 21-23 og 25-31 stillede ændringsforslag.
Mindretallet vil stemme imod  

 de under nr. 12, 13, 20 og 24 stillede ændringsforslag og vil stemme hverken  

 for eller imod det under nr. 3 stillede underændringsforslag.
Såfremt det  

 under nr. 17 stillede ændringsforslag ikke vedtages, vil mindretallet stemme  

 for de under nr. 18 og 19 stillede ændringsforslag.
 Mindretallet finder, at både lovforslaget og de stillede ændringsforslag  

 er en forbedring af loven om Arbejdsmarkedets Tillægspension.
Forslaget om, at alle efterlevende ægtefæller nu får del i afdødes  

 tillægspension uanset størrelsen af deres egen ATP-ydelse, og forslaget om en  

 børneydelse opfylder i højere grad folks forventninger til en pensionsordning  

 end den nuværende ordning.
Det forhold, at disse ydelser udbetales som  

 engangsbeløb straks efter dødsfaldet, finder mindretallet er i  

 overensstemmelse med de flestes ønsker.
 Det er i overensstemmelse med mindretallets ønske, at fraseparerede  

 ægtefæller får ret til denne ydelse.
Det har ikke været muligt at lade nuværende enker og enkemænd være  

 omfattet af bestemmelsen om at udbetale ægtefællepensionen som et  

 engangsbeløb.
Dette måtte af administrative grunde være en obligatorisk  

 ordning, og det ville, hvis blot nogle få ikke ønskede det, være lovgivning  

 med tilbagevirkende kraft.
Det har vist sig, at ATP-lovens pensionsberegningsregler ikke i  

 tilstrækkelig grad kompenserer for lønmodtagernes fravær og deraf følgende  

 tab af pensionsbidrag.
Det foreslås derfor at indføre bidragspligt under  

 fravær på grund af arbejdsløshed, sygdom, fødsel og adoption.  

 Ændringsforslagene tilsigter samtidig en reel ligestilling mellem ansatte,  

 der får løn under sygdom m.v., typisk funktionærer, der allerede i dag får  

 indbetalt ATP-bidrag under et sådant fravær, og andre, typisk timelønnede  

 arbejdere, for hvem der ikke indbetales bidrag.
 Som det fremgår af lovforslaget, indtræder bidragspligten under fravær -  

 ud over for ledige og syge m.v., der modtager dagpenge - kun for  

 lønmodtagere, der deltager i AMU-kurser, mens f.eks. modtagere af  

 dagpengegodtgørelse under 1. (og fra 1. juli 1993 også 2.) ledighedsdag eller  

 uddannelsesydelse efter arbejdstilbudsloven ikke er omfattet.
Bidragspligten omfatter lønmodtagere og nyuddannede.
Betingelsen er, at de  

 er berettiget til arbejdsløsheds- eller sygedagpenge.
Herved kan  

 fraværskriteriet påses af den dagpengeudbetalende instans, ligesom  

 bidragsbetalingen kan effektueres af denne.
Efter § 2 i lov om en arbejdsmarkedsuddannelsesfond har lønmodtagere, der  

 er bidragspligtige til ATP, pligt til at betale bidrag til  

 arbejdsmarkedsuddannelsesfonden.
Det er imidlertid ikke tanken, at  

 ATP-bidragspligt under fravær generelt skal medføre pligt til betaling af  

 AUD-bidrag.
Af tekniske og administrative grunde foreslås det dog, at der  

 under fravær på grund af sygdom indbetales AUD-bidrag i de første 2 uger både  

 for privat og offentligt ansatte.
Ved sygdom og barsel indbetales bidragene af arbejdsgiverne eller  

 kommunerne afhængigt af, hvem der udbetaler dagpengene.
Lønmodtagernes andel  

 udgør 1/3 af bidraget.
Ved arbejdsløshed indbetaler arbejdsløshedskasserne bidraget.
De lediges  

 andel udgør 1/3 af bidraget.
De resterende 2/3 finansieres af arbejdsgiverne  

 og arbejdsløshedskassemedlemmerne med 50 pct. hver svarende til, at de 2  

 grupper i dag bidrager lige meget til finansieringen af  

 arbejdsløshedsdagpengene.
Kursusgodtgørelse for deltagelse i AMU-kurser administreres og udbetales  

 af a-kasserne til kursister, som er arbejdsløshedsforsikrede, ellers af  

 arbejdsformidlingen.
Lønmodtagerens, respektive den lediges tredjedel af  

 bidraget, tænkes tilbageholdt af a-kassen ved udbetalingen af godtgørelsen,  

 idet kun arbejdsløshedsforsikrede tænkes omfattet.
 Trods mindretallets ændringsforslag om indbetaling under fravær i  

 dagpengeperioder vil der stadig være personer, f.eks. kontanthjælpsmodtagere,  

 som det ikke har været praktisk muligt at inddrage under ordningen i denne  

 omgang.
 Dette skal dog efter mindretallets mening ikke være til hinder for, at de  

 i denne omgang medtager de grupper, der er mulighed for.
Et andet mindretal (Venstres og Det Konservative Folkepartis  

 medlemmer af udvalget, med undtagelse af Kai Dige Bach (KF), samt  

 Fremskridtspartiets og Kristeligt Folkepartis medlemmer af udvalget)  

 indstiller lovforslaget til vedtagelse med de under nr. 1, 9-13, 16 og  

 18-31 stillede ændringsforslag.
Hvis det under nr. 13 stillede  

 ændringsforslag ikke vedtages, vil mindretallet stemme for de under nr. 14 og  

 15 stillede ændringsforslag.
Et flertal inden for mindretallet (Venstres og Det Konservative  

 Folkepartis medlemmer af udvalget) er af den opfattelse, at spørgsmålet om  

 bidrag under fravær først og fremmest er et spørgsmål om, i hvilket omfang  

 arbejdsmarkedets parter ønsker at bidrage til en sådan ordning.
Initiativet  

 hertil bør derfor komme fra arbejdsmarkedets parter i forbindelse med de  

 kommende overenskomstforhandlinger, og Folketinget bør ikke nu foregribe  

 resultatet af disse forhandlinger.
 Et mindretal inden for mindretallet (Fremskridtspartiets medlem af  

 udvalget) udtaler følgende:
 Da der på ægtefælle- og børneområdet lægges op til en mere retfærdig  

 fordeling af ATP-formuen end med det nuværende system, kan Fremskridtspartiet  

 tilslutte sig lovens gennemførelse.
 Fremskridtspartiet ønsker dog at fremføre, at det er opfattelsen, at ATP  

 så hurtigt som muligt bør afvikles og den gigantiske formue anvendes til  

 forbedring af den nuværende alt for lave folkepension.
 En anden iøjnefaldende fordel vil være, at den kæmpe administration, der  

 finder sted i ATP-huset i Hillerød, kunne ophøre, og millionbeløb til helt  

 unødvendig administration vil kunne spares.
Et tredje mindretal (Centrum-Demokraternes og Det Radikale Venstres  

 medlemmer af udvalget) indstiller lovforslaget til vedtagelse med de  

 under nr. 1, 2, 4-13, 16 og 18-31 stillede ændringsforslag.
Hvis det under  

 nr. 13 stillede ændringsforslag ikke vedtages, vil mindretallet stemme for de  

 under nr. 14 og 15 stillede ændringsforslag.
Mindretallet stemmer imod det  

 under nr. 3 stillede underændringsforslag, men forbeholder sig retten til på  

 et senere tidspunkt at tage sin stilling til den foreslåede ændring op til  

 fornyet overvejelse.
 Et fjerde mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 1-11, 14-16,  

 18, 19, 21-23 og 25-31 stillede ændringsforslag.
 Mindretallet mener, det er rigtigt, at der nu vedtages en lov, efter  

 hvilken enker/enkemænd kan få udbetalt en engangsydelse i stedet for  

 månedlige beløb af en minimal størrelse.
 Mindretallet havde gerne set, at ydelsesbeløbet havde været på mere end 30  

 pct., hvilket der ikke kunne opnås flertal for.
Mindretallet kan ikke støtte ændringsforslaget om en  

 2-måneders-anmeldelsesfrist. 2 måneder i anmeldelsesfrist forekommer for  

 lidt.
Der skal mindst være 3 måneder at reagere på.
 Det er på høje tid, at der indføres muligheder for, at syge, ledige og  

 kontanthjælpsmodtagere kommer ind under ATP-ordningen.
Det er ikke rimeligt, at disse grupper, hvoraf størstedelen er kvinder,  

 fordi de bærer den største ledighed, holder barselorlov og passer syge børn,  

 til stadighed holdes udenfor, så de bærer uligelønnen med sig over i  

 pensionsalderen.
Dette har mindretallet flere gange foreslået ændret, senest  

 ved 1. behandling af lovforslaget.
 Mindretallet har stillet underændringsforslag til ændringsforslag nr. 2,  

 fordi vi også ønsker kontanthjælpsmodtagere ind under forslaget.
 Skulle underændringsforslaget ikke blive vedtaget, støtter mindretallet  

 Socialdemokratiets ændringsforslag nr. 2.
 Et femte mindretal (Kai Dige Bach (KF)) indstiller lovforslaget til  

vedtagelse med de under nr. 1, 9-13, 16, 18-27 og 29-31 stillede  

 ændringsforslag.
 ÆndringsforslagAf arbejdsministeren , tiltrådt af udvalget:
 Til titlen 1) Titlen affattes således:
»Forslag til Lov om ændring af lov om Arbejdsmarkedets Tillægspension m.v.
 (Omlægning af ægtefællepensionsordningen m.v.)».
 Til § 1Af et mindretal (S), tiltrådt af et mindretal (SF, CD  

 og RV):
 2) Efter nr. 3 indsættes som nyt nummer:
 »01. Efter § 2 indsættes som ny paragraf:
»§ 2 a.
Lønmodtagere og nyuddannede, som er ledige, omfattes  

 af ordningen under arbejdsløshed, hvis de er berettiget til dagpenge efter  

 lov om arbejdsformidling og arbejdsløshedsforsikring m.v.
Endvidere omfattes  

 ledige arbejdsløshedsforsikrede, som modtager kursusgodtgørelse efter lov om  

 arbejdsmarkedsuddannelser, af ordningen.
Stk. 2. Lønmodtagere omfattes af ordningen under arbejdsfravær på  

 grund af sygdom, barsel eller adoption, hvis de er berettiget til dagpenge  

 efter lov om dagpenge ved sygdom eller fødsel.
Det samme gælder ledige, som  

 ville være omfattet af stk. 1, hvis sygdom, barsel eller adoption ikke havde  

 foreligget.
 Stk. 3. Lønmodtagere i beskæftigelse omfattes af ordningen under  

 kursusdeltagelse efter lov om arbejdsmarkedsuddannelser, hvis de modtager løn  

 fra en arbejdsgiver eller kursusgodtgørelse fra en arbejdsløshedskasse.
Stk. 4. De nærmere regler om bidragspligt efter bestemmelserne i  

 stk. 1-3 fastsættes af arbejdsministeren efter indstilling fra bestyrelsen  

 for Arbejdsmarkedets Tillægspension.«» Underændringsforslag til ændringsforslag nr. 2Af et mindretal (SF):
 3) I den ved ændringsforslag nr. 2 foreslåede § 2 a  

 indsættes efter stk. 3 som nyt stykke:
»Stk. 4. Modtagere af kontanthjælp i henhold til lov om  

 social bistand omfattes af ordningen.« Stk. 4 bliver herefter stk. 5.
 Af et mindretal (S), tiltrådt af et mindretal (SF, CD og  

 RV):
 4) I den under nr. 7 foreslåede affattelse af § 7  

 indsættes i stk. 2 efter 1. pkt. som nyt punktum:
»Eventuelle overskydende bidrag anses som indbetalt efter den 1. juli  

 1992.« 5) I den under nr. 7 foreslåede affattelse af § 8  

 indsættes i stk. 1 efter ordene »den 1. januar 1982«:  

 »til den 1. juli 1992«.
 6) I den under nr. 7 foreslåede affattelse af § 8  

 udgår i stk. 2 ordene »Efter den 1. januar 1982«, og i  

 stedet indsættes: »I den i stk. 1 nævnte periode«.
 7) I den under nr. 7 foreslåede affattelse af kapitel  

 III indsættes efter § 8 som ny paragraf:
»§ 8 a.
Af bidrag, der vedrører tiden fra den 1. juli 1992,  

 ydes en årlig pension på 100 kr. for hvert indbetalt bidragsbeløb på 396  

 kr.« 8) I den under nr. 7 foreslåede affattelse af § 10  

 udgår ordene », herunder fuld tillægspension for medlemmer efter § 4 a  

 eller § 15, jf. dog § 9, stk. 1«.
 Af arbejdsministeren , tiltrådt af udvalget:
 9) I den under nr. 8 foreslåede affattelse af § 11,  

 stk. 1, og i den foreslåede § 11 a, stk. 1, ændres »den 1.  

 marts 1925« til: »den 1. juli 1925«.
 10) I den under nr. 8 foreslåede affattelse af § 11,  

 stk. 1, § 11 a, stk. 1, og den foreslåede § 13, stk. 1 og 2  

 , og § 14, stk. 1, ændres »den 1. marts 1992« til: »den  

 1. juli 1992«.
 Af et mindretal (S), tiltrådt af et flertal (det øvrige  

 udvalg):
 11) I den under nr. 8 foreslåede affattelse af § 11  

 indsættes i stk. 1 efter 1. pkt. som nyt punktum:
»Retten til engangsbeløbet berøres ikke af, at separation mellem  

 ægtefællerne har fundet sted.« Af et mindretal (RV), tiltrådt af et mindretal (V, KF, FP,  

 CD og KRF):
 12) I den under nr. 8 foreslåede affattelse af § 11  

 ændres i stk. 3 procentangivelsen »30« til: »35«.
 13) I den under nr. 8 foreslåede affattelse af § 11  

 udgår stk. 4 og 5 .
 Stk. 6 bliver herefter stk. 4.
 Af et mindretal (S), tiltrådt af et mindretal (SF):
 14) I den under nr. 8 foreslåede affattelse af § 11  

 udgår i stk. 5, 1. pkt., ordene »eller en frasepareret  

 ægtefælle«.
 15) I den under nr. 8 foreslåede affattelse af § 11  

 udgår i stk. 5, 4. pkt., ordene »eller fraseparerede«.
 Af et mindretal (S), tiltrådt af et flertal (det øvrige  

 udvalg):
 16) I den under nr. 8 foreslåede § 11 a indsættes  

 efter stk. 2 som nyt stykke:
»Stk. 3. Det i stk. 2 nævnte beløb udbetales til værgen for  

 det eller de berettigede børn.« Stk. 3 bliver herefter stk. 4.
 Af et mindretal (S):
 17) Den under nr. 8 foreslåede § 12 affattes  

 således:
 »§ 12. Til efterlevende ægtefæller, der er berettigede til  

 engangsbeløb efter § 11, udbetales der, såfremt engangsbeløbet er mindre end  

 kapitalværdien af de den 1. juli 1992 efter de hidtidige regler optjente  

 ægtefællepensionsrettigheder, en supplerende ydelse.
 Stk. 2. Den supplerende ydelse, jf. stk. 1, udgør den  

 kapitaliserede værdi af en pension til den efterladte ægtefælle med fradrag  

 af engangsbeløbet i henhold til § 11. Ved beregningen forudsættes pensionen  

 udbetalt fra dødsfaldet, dog tidligst fra det fyldte 62. år, og udgør  

 halvdelen af den egenpension og bonuspension, som afdøde havde opnået ret til  

 den 1. juli 1992. Ved kapitaliseringen anvendes samme forventede restlevetid  

 for mænd og kvinder.
Stk. 3. Ved kapitaliseringen medregnes fra den efterlevende  

 ægtefælles 67. år kun den del af pensionen, jf. stk. 2, der overstiger den  

 efterlevendes eventuelle egenpension (inklusive bonuspension), jf. kapitel  

 III.
Er den efterlevende ved dødsfaldet ikke fyldt 67 år, medregnes ved  

 beregningen af egenpensionen forventede bidrag indtil 67-året, beregnet på  

 grundlag af den forudgående bidragsindbetaling.
Stk. 4. For ydelser efter denne bestemmelse gælder det samme som  

 nævnt i § 11, stk. 6.« Af arbejdsministeren , tiltrådt af et flertal (udvalget med  

 undtagelse af S):
 18) I den under nr. 8 foreslåede affattelse af § 12,  

 stk. 1 , ændres »den 1. marts 1925-28. februar 1941« til:  

 »den 1. juli 1925-30. juni 1941«, og »den 1. marts 1992«  

 ændres til: »den 1. juli 1992«.
 19) I den under nr. 8 foreslåede affattelse af § 12,  

 stk. 3 , ændres »den 28. februar 1931« til: »den 30. juni  

 1931«, »den 1. marts 1992« ændres til: »den 1. juli  

 1992«, »den 1. marts 1931-28. februar 1941« ændres til:  

 »den 1. juli 1931-30. juni 1941«, og »den 1. marts 1941«  

 ændres til: »den 1. juli 1941«.
 Af et mindretal (RV), tiltrådt af et mindretal (V, KF, FP,  

 CD og KRF):
 20) I den under nr. 8 foreslåede affattelse af § 12  

 ændres i stk. 3, 1. pkt., procentangivelsen »20« til:  

 »15«.
 Af arbejdsministeren , tiltrådt af udvalget:
 21) I den under nr. 8 foreslåede affattelse af § 13,  

 stk. 1 , ændres »den 28. februar 1925« til: »den 30. juni  

 1925«.
 22) I den under nr. 8 foreslåede affattelse af § 13,  

 stk. 2 , ændres »den 1. marts 1930« til: »den 1. juli  

 1930«.
 23) I den under nr. 8 foreslåede § 13, stk. 3,  

 indsættes efter »bonuspension eller« ordene: »halvdelen  

 af«.
 Af et mindretal (RV), tiltrådt af et mindretal (V, KF, FP,  

 CD og KRF):
 24) I den under nr. 8 foreslåede § 14 a udgår  

stk. 2 .
 Stk. 3 bliver herefter stk. 2.
 Af et mindretal (S), tiltrådt af et flertal (det øvrige  

 udvalg):
 25) I den under nr. 15 foreslåede affattelse af § 21,  

 stk. 2 og 3, udgår efter »udpeges« (2 steder) ordene  

 »af arbejdsministeren«.
 26) I den under nr. 16 foreslåede affattelse af § 23,  

 stk. 1, udgår ordene »at arbejdsministeren,».
 27) I den under nr. 17 foreslåede § 25 a indsættes i  

stk. 2 efter 3. pkt. som nye punktummer:
»Organisationerne angiver i deres indstillinger, hvem de foretrækker,  

 og arbejdsministeren skal følge denne indstilling, medmindre  

 repræsentantskabet eller bestyrelsen derved ville få en kønsmæssigt skæv  

 sammensætning.
I så fald er arbejdsministeren berettiget til blandt de  

 indstillede at udpege andre, således at repræsentantskabet og bestyrelsen så  

 vidt muligt får en afbalanceret sammensætning af mænd og kvinder.« Af et mindretal (S), tiltrådt af et flertal (det øvrige  

 udvalg med undtagelse af Kai Dige Bach (KF)):
 28) Efter nr. 17 indsættes som nyt nummer:
 »02. § 26, stk. 4, litra d, 1. pkt., affattes  

 således:
»i et aktieselskab, som fonden ejer fuldt ud, og som har til formål  

 at tilbyde administrative ydelser, bortset fra formueforvaltning, til  

 pensionskasser og tilsvarende ordninger i livsforsikringsselskaber, der er  

 omfattet af lov om forsikringsvirksomhed.«» Af arbejdsministeren , tiltrådt af udvalget:
 Ny paragraf 29) Efter § 1 indsættes som ny paragraf:
 »§ 01 I lov om en arbejdsmarkedsuddannelsesfond, jf.  

 lovbekendtgørelse nr. 114 af 17. februar 1989, som ændret ved § 11 i lov nr.  

 386 af 13. juni 1990 og lov nr. 380 af 6. juni 1991, foretages følgende  

 ændringer:
 1. § 3, stk. 3-6, ophæves, og i stedet indsættes:
 »Stk. 3 . For lønmodtagere, som ikke er fuldtidsbeskæftigede,  

 indbetales der enten 2/3, 1/3 eller intet bidrag afhængig af beskæftigelsens  

 omfang.
Stk. 4 . Ved beregningen af lønmodtagerbidraget, herunder  

 fastsættelsen af timegrænser for opkrævningen af de forholdsmæssige bidrag,  

 finder regler fastsat af arbejdsministeren for beregning af bidrag til  

 Arbejdsmarkedets Tillægspension tilsvarende anvendelse, jf. § 15, stk. 3, i  

 lov om Arbejdsmarkedets Tillægspension.« Stk. 7 bliver herefter stk. 5.
 2. § 4 b, stk. 3-6, ophæves, og i stedet indsættes:
 »Stk. 3 . For lønmodtagere, som ikke er fuldtidsbeskæftigede,  

 betales der enten 2/3, 1/3 eller intet bidrag.
Stk. 4 . Ved beregningen af lønmodtagerbidraget, herunder  

 fastsættelsen af timegrænser for opkrævning af de forholdsmæssige bidrag,  

 finder regler fastsat af arbejdsministeren for beregning af bidrag til  

 Arbejdsmarkedets Tillægspension tilsvarende anvendelse, jf. § 15, stk. 3, i  

 lov om Arbejdsmarkedets Tillægspension.«» Til § 2 30) Datoen »1. marts 1992« ændres til: »1.  

 juli 1992«.
 Af et mindretal (S), tiltrådt af et flertal (det øvrige  

 udvalg):
 31) Efter 1. pkt. indsættes som nyt punktum:
»§ 1, nr. 01, træder dog først i kraft, når den fornødne  

 følgelovgivning er gennemført, dog tidligst den 1. januar 1993.  

 Arbejdsministeren drager omsorg for, at tidspunktet for ikrafttræden heraf  

 bekendtgøres i Lovtidende.« Bemærkninger Til nr. 1 Ændringsforslaget er en konsekvens af ændringsforslag nr. 29.
 Til nr. 2 Stk. 1 omfatter personer, der er arbejdsløshedsforsikrede og  

 modtager dagpenge fra en a-kasse, og som enten var i beskæftigelse som  

 lønmodtagere ved arbejdsløshedens indtræden eller som nyuddannede er  

 berettiget til arbejdsløshedsdagpenge efter uddannelsens afslutning.  

 Bestemmelsen omfatter endvidere ledige, der efter lov om  

 arbejdsmarkedsuddannelser modtager kursusgodtgørelse fra en a-kasse som  

 erstatning for arbejdsløshedsdagpenge.
Bidraget under arbejdsløshed, herunder ved deltagelse i AMU-kurser, svarer  

 til det almindelige bidrag efter lovens § 15 (A-bidraget) og foreslås  

 beregnet på grundlag af det dagpengeberettigende timetal.
Dette gælder også  

 fuldtidsforsikrede lønmodtagere, der modtager supplerende dagpenge.
Stk. 2 omfatter personer, der modtager sygedagpenge.
Foruden personer, der  

 var i beskæftigelse som lønmodtagere ved sygefraværets begyndelse, omfatter  

 bestemmelsen ledige, som ville have været omfattet af stk. 1, hvis der ikke  

 var indtrådt uarbejdsdygtighed på grund af sygdom eller barsel eller adoption  

 ikke havde fundet sted.
Bidrag under sygdom m.v. for beskæftigede, hvor der fortsat består et  

 tilknytningsforhold til en arbejdsgiver, betales efter den sats, der er  

 gældende i det aktuelle beskæftigelsesforhold.
Bidrag under sygdom for ledige  

 svarer til det almindelige bidrag efter lovens § 15 (A-bidraget).
For lønmodtagere i beskæftigelse foreslås bidraget beregnet efter  

 ATP-lovens normale timegrænser på grundlag af beskæftigelsens omfang, når der  

 ikke foreligger fravær.
Bidraget for de ledige foreslås under sygdom m.v.  

 beregnet på grundlag af det dagpengeberettigende timetal i overensstemmelse  

 med de regler, der er fastsat i stk. 1.
Stk. 3 omfatter lønmodtagere i beskæftigelse, som deltager i  

 arbejdsmarkedskurser med kursusgodtgørelse.
Arbejdsgiveren kan efter aftale  

 med lønmodtageren udbetale løn under kurset, og i så fald skal der som hidtil  

 indbetales ATP-bidrag af arbejdsgiveren.
Lovteksten er således alene en  

 præcisering af de gældende regler på dette område.
Hvis arbejdsgiveren ikke betaler løn, får kursisten kursusgodtgørelse som  

 erstatning for indtægtstab svarende til højeste dagpengebeløb, dog afpasset  

 efter undervisningens omfang.
Bestemmelsen supplerer reglen i stk. 1 og  

 betyder, at personer i beskæftigelse får samme ATP-tilhørsforhold under  

 kursusdeltagelse som ledige.
Under hensyn til at ledige generelt efter  

 forslaget kun omfattes af ATP, hvis de er arbejdsløshedsforsikrede, foreslås  

 tilsvarende, at kun arbejdsløshedsforsikrede kursister omfattes.
 Hvis arbejdsgiveren udbetaler sædvanlig løn, betales bidraget efter samme  

 sats, som betales for den pågældende i det aktuelle beskæftigelsesforhold.
 For lønmodtagere, der modtager kursusgodtgørelse fra en a-kasse, svarer  

 bidraget til det almindelige bidrag efter lovens § 15 (A-bidraget) og  

 foreslås beregnet på grundlag af de arbejdstimer, der lægges til grund ved  

 beregning af kursusgodtgørelsen.
 De i stk. 4 nævnte regler tænkes fastsat efter forhandling med  

 arbejdsløshedskasserne med henblik på at opnå administrativt hensigtsmæssige  

 løsninger.
 Til nr. 4, 5, 6, 7 og 8 Ændringsforslagene er en følge af, at der med  

 vedtagelse af nr. 2 indbetales ATP-bidrag under fravær i dagpengeperioder.
 Til nr. 9, 10, 18, 19, 21 og 22 Ændringerne er en konsekvens af, at lovens  

 ikrafttrædelsesdato ændres til den 1. juli 1992.
 Til nr. 11, 14 og 15 Ændringsforslagene betyder, at efterlevelsesydelsen  

 udbetales til en frasepareret ægtefælle.
Til nr. 12, 13, 20 og 24 Med ændringsforslagene sikres den efterlevende  

 ægtefælle en pensionsydelse på 35 pct.
Derimod får samlevere ikke ret til  

 denne ydelse.
 Til nr. 16 Ændringsforslaget sikrer, at børneydelsen udbetales til værgen  

 i forbindelse med dødsfaldet.
 Til nr. 17 Ved omlægningen af ægtefællepensionsordningen vil nogle af de  

 lidt ældre medlemmer blive dårligere stillet i forhold til den tidligere  

 ordning, idet den pensionsret, der kapitaliseres, nedsættes fra 50 til 30  

 pct. af den egenpension og bonuspension, som det pågældende medlem har  

 optjent ret til.
Der indføres derfor en overgangsordning, idet der udbetales en supplerende  

 ydelse, således at det samlede udbetalte beløb kommer til at svare til den  

 kapitaliserede værdi af den ret til ægtefællepension, der er opnået efter de  

 hidtil gældende regler.
Det forudsættes herved, at ægteskabet er indgået før  

 omlægningen af ægtefælleordningen.
Af stk. 2 fremgår det, at ægtefællepensionen efter de hidtidige regler  

 udgør halvdelen af afdødes egenpension og bonuspension og forudsættes  

 udbetalt fra dødsfaldet, tidligst fra det fyldte 62. år.
Kapitaliseringen  

 sker på grundlag af den efterlevende ægtefælles alder, og der anvendes samme  

 forventede restlevetid for mænd og kvinder.
 Samordningsreglen i § 11, stk. 2, i de nugældende regler bevares i  

 overgangsordningen, hvorimod de eksisterende betingelser om 10 års ægteskab  

 og 10 års anciennitet for opnåelse af ægtefællepension bortfalder.
 Beløbet udbetales til den efterlevende ægtefælle ved  

 forsikringsbegivenhedens indtræden, dvs. ved dødsfaldet.
 Til nr. 23 Ændringen er en sproglig præcisering af redaktionel karakter.
 Til nr. 25 og 26 Med ændringsforslaget fastslås, at ministeren ikke skal  

 vælge blandt de af organisationerne indstillede medlemmer til  

 repræsentantskab og bestyrelse.
 Til nr. 27 Forslaget skal ses som en fortsættelse af det arbejde med at  

 fremme ligestillingen mellem kvinder og mænd, som blev påbegyndt med  

 »Udvalgsloven«, lov nr. 157 af 24. april 1985, og videreført med  

 lov nr. 427 af 13. juni 1990. Det er formålet i så stor udstrækning som  

 muligt at placere ansvaret for ligestillingen hos organisationerne selv, idet  

 forslagsstillerne er overbeviste om, at disse vil strække sig til det yderste  

 for at virkeliggøre en ligestilling mellem kvinder og mænd i ATP's bestyrelse  

 og repræsentantskabet.
Til nr. 28 Ved lov nr. 267 af 2. maj 1990 blev ATP-lovens §§ 23 og 26,  

 stk. 4, ændret, således at bestyrelsen kan tillade direktøren at sælge  

 administrative ydelser til et datterselskab, som fonden ejer fuldt ud, og som  

 har til formål at tilbyde administrative ydelser, bortset fra  

 formueforvaltning, til pensionskasser, der er godkendt efter lov om  

 forsikringsvirksomhed.
Salget skal ske efter tilsvarende regler, som gælder  

 for indtægtsdækket virksomhed i statsinstitutioner under finansloven.
Baggrunden for lovændringen var ønsket om at give ATP mulighed for at yde  

 bistand til administration af de arbejdsmarkedspensioner, der allerede var  

 eller måtte blive aftalt ved kommende overenskomstforhandlinger.
Med hjemmel  

 i denne lov har ATP siden juni 1990 varetaget en lang række administrative  

 opgaver for en tværgående pensionskasse (PKS).
Efter afslutningen af overenskomsterne pr. 1. april 1991 er der på en  

 række områder truffet aftale om oprettelse af  

 arbejdsmarkedspensionsordninger.
En del af disse ordninger er etableret i  

 livsforsikringsselskaber.
 Den gældende lovhjemmel giver ikke ATP mulighed for gennem sit  

 datterselskab at imødekomme anmodninger om administrativ bistand til de  

 arbejdsmarkedspensionsordninger, der opbygges i forsikringsselskabsregi.
Ændringsforslaget indebærer, at ATP vil kunne tilbyde administrativ  

 bistand, bortset fra formueforvaltning, til arbejdsmarkedspensionsordninger,  

 hvad enten de etableres i en tværgående pensionskasse eller et  

 forsikringsselskab.
Den administrative bistand, der også kan omfatte  

 betalingsformidling vedrørende eventuelle supplerende ordninger, vil være  

 undergivet de samme betingelser med hensyn til prisfastsættelse, regnskab og  

 tilsyn, som er gældende for de nuværende leverancer til pensionskasser.
 Til nr. 29 De forslåede ændringer i §§ 3 og 4 b er tekniske  

 konsekvensændringer som følge af de foreslåede ændringer af  

 beregningsreglerne for ATP-bidrag ved ændringen af § 15 og ophævelsen af § 4  

 i lov om Arbejdsmarkedets Tillægspension.
Pligten til at betale bidrag til arbejdsmarkedsuddannelsesfonden svarer  

 fuldstændig til pligten til at betale ATP-bidrag.
Bidragene opkræves som  

 særskilte bidrag i forbindelse med opkrævningen af ATP-bidrag.
På samme måde  

 som for ATP-bidrag er det arbejdsgiveren, som beregner og indeholder  

 lønmodtagerbidraget ved hver lønindeholdelse.
Beregningsreglerne er fastsat  

 således, at de svarer fuldstændig til de for ATP gældende regler.
Dette  

 indebærer bl.a., at bidragssatserne er opbygget efter samme system som  

 ATP-bidragene, således at der bl.a. er samme forhold mellem bidragene for  

 ugelønnede og månedslønnede som for ATP-bidrag.
Den foreslåede ændring af § 15 og ophævelsen af § 4 i lov om  

 Arbejdsmarkedets Tillægspension indebærer, at regler for beregning af  

 ATP-bidrag, herunder regler om 1) årsbidragets opdeling på lønperioder samt de timegrænser, der er  

 afgørende for, hvornår der skal betales fuldt, 2/3, 1/3 eller intet bidrag, 2) beregning af det timetal, der skal lægges til grund ved  

 bidragsbetalingen for medlemmer, hvis arbejdstid ikke kendes, og 3) bidragets størrelse for persongrupper, der typisk har beskæftigelse hos  

 flere arbejdsgivere inden for en enkelt uge, fremover skal fastsættes af arbejdsministeren efter forhandling med  

 finansministeren og bestyrelsen for Arbejdsmarkedets Tillægspension.  

 Hensigten hermed er bl.a. at give mulighed for løbende at sikre, at  

 lønmodtagere med samme beskæftigelsesgrad får indbetalt bidrag af  

 tilnærmelsesvis samme størrelse uanset beskæftigelsesform og  

 aflønningsperiode.
 For at opretholde ensartede regler for beregningen af bidrag til  

 Arbejdsmarkedets Tillægspension og Arbejdsmarkedets Uddannelsesfond, herunder  

 de samme timegrænser, foreslås det, at de af arbejdsministeren fastsatte  

 beregningsregler for Arbejdsmarkedets Tillægspension finder tilsvarende  

 anvendelse ved beregning af lønmodtagerbidragene til  

 arbejdsmarkedsuddannelsesfonden.
 Til nr. 30 Da lovforslaget ikke har kunnet færdigbehandles i Folketinget  

 inden den 1. marts 1992, ændres ikrafttrædelsestidspunktet til den 1. juli  

 1992.
 Til nr. 31 Den ved ændringsforslag nr. 2 foreslåede § 2 a skal først træde  

 i kraft, når den fornødne følgelovgivning er vedtaget, dog tidligst den 1.  

 januar 1993.
