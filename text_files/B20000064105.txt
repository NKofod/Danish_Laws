Bekendtgørelse om  

 erhvervsakademiuddannelse (AK)  

 inden for service, turisme og hotel (serviceøkonom AK) I medfør af § 1, stk. 2 og 4, og § 11 i lov nr. 1115  

 af 29. december 1997 om korte videregående uddannelser  

 (erhvervsakademiuddannelser) fastsættes:
Kapitel 1 Uddannelsens formål og varighed § 1. Formålet med erhvervsakademiuddannelsen  

 inden for service, turisme og hotel er at kvalificere den uddannede til  

 selvstændigt at kunne varetage arbejde med at udvikle, planlægge,  

 realisere og levere serviceydelser nationalt og internationalt i virksomheder  

 og organisationer inden for service, ferie- og erhvervsturisme samt hotel og  

 restaurant.
Stk. 2. Den uddannede skal kunne 1)	kombinere viden om forretningsmæssige, kulturelle og  

 innovative forhold samt principper om bæredygtig udvikling med  

 metodiske overvejelser om planlægning og organisering af serviceydelser  

 og 2)	indgå i ledelses- og samarbejdsmæssige sammenhænge  

 og kunderelationer med andre med anden uddannelsesmæssig, sproglig og  

 kulturel baggrund.
§ 2. Uddannelsen, der er en fuldtidsuddannelse, er  

 normeret til 2 studenterårsværk.
Et studenterårsværk  

 er en fuldtidsstuderendes arbejde i 1 år.
Et  

 studenterårsværk svarer til 60 point i European Credit Transfer  

 System (ECTS-point).
Stk. 2. Uddannelsen skal være afsluttet senest 4  

 år efter studiestart.
Institutionen kan, når det findes begrundet  

 i usædvanlige forhold, dispensere herfra.
 Stk. 3. Op til 15 ECTS-point af de i § 3 nævnte  

 ECTS-point for det samlede uddannelsesforløb kan efter institutionens  

 bestemmelse gennemføres som studieophold i en eller flere  

 virksomheder.
 Stk. 4. Erhvervsakademiuddannelsen inden for service, turisme  

 og hotel giver ret til at anvende betegnelsen serviceøkonom AK.
Kapitel 2 Uddannelsens indhold og tilrettelæggelse § 3. Uddannelsen består af en obligatorisk  

 del, der har et omfang svarende til 90 ECTS-point, og en valgdel, der har et  

 omfang svarende til 30 ECTS-point.
 Stk. 2. Den obligatoriske del består af følgende  

 emneområder:
1)	Metode og samfund, der skal kvalificere den studerende til at  

 se servicevirksomheder i et bredere samfundsmæssigt perspektiv samt til  

 at kunne inddrage almene aspekter i løsningen af opgaver i  

 virksomheden.
I området indgår følgende emner i henhold  

 til bilag: metode, erhvervs- og samfundsbeskrivelse samt etik og  

 bæredygtighed.
Emneområdet skal have et omfang svarende til 7  

 ECTS-point.
2)	Servicevirksomheden, der skal kvalificere den studerende til  

 at kunne planlægge, realisere og styre serviceydelser under hensyn til  

 rammerne for virksomhedens organisation og drift.
I området  

 indgår følgende emner i henhold til bilag:  

 erhvervsøkonomi, serviceteori, branchekendskab samt jura.  

 Emneområdet skal have et omfang svarende til 20 ECTS-point.
3)	Organisation, der skal kvalificere den studerende til at  

 kunne medvirke i analyse og udvikling af virksomhedens organisation samt  

 arbejdet med ledelses- og personaleudvikling.
I området indgår  

 følgende emner i henhold til bilag: organisationsprincipper, ledelse  

 og personaleudvikling, arbejdsmiljø samt projektledelse.  

 Emneområdet skal have et omfang svarende til 17 ECTS-point.
4)	Planlægning, der skal kvalificere den studerende til at  

 kunne medvirke i udvikling og planlægning af virksomhedens  

 servicekoncept og serviceydelser.
I området indgår  

 følgende emner i henhold til bilag: strategisk planlægning,  

 kvalitet, markedsføring samt innovation.
Emneområdet skal have  

 et omfang svarende til 17 ECTS-point.
5)	Kommunikation, der skal kvalificere den studerende til at  

 kunne gennemføre forretningskommunikation på dansk og  

 fremmedsprog under hensyn til forskellige sociokulturelle og internationale  

 betingelser.
I området indgår følgende emner i henhold til  

 bilag: engelsk, 2. fremmedsprog, kulturforståelse samt kunderelationer.  

 Emneområdet skal have et omfang svarende til 17 ECTS-point.
6)	Teknologi, der skal kvalificere den studerende til at kunne  

 vælge og anvende teknologi i forbindelse med planlægning,  

 organisering, produktion, afsætning og levering af serviceydelser.
I  

 området indgår følgende emne i henhold til bilag: interne  

 og eksterne informations- og kommunikationssystemer.
Emneområdet skal  

 have et omfang svarende til 12 ECTS-point.
 Stk. 3. Valgdelen, der bygger på den obligatoriske del,  

 består af:
1)	Specialeforløb, der skal give den studerende mulighed  

 for at opnå dybere kunnen og viden om serviceløsninger i  

 virksomheder inden for service, ferie- og erhvervsturisme samt hotel og  

 restaurant.
Specialeforløbet skal have et omfang svarende til 15  

 ECTS-point.
Institutionen tilrettelægger specialeforløbet ved at  

 udbyde et antal forløb inden for uddannelsens overordnede  

 formål.
2)	Afsluttende eksamensprojekt, hvor den studerende skal  

 dokumentere evne til på metodisk grundlag at kunne bearbejde en  

 kompleks og praksisnær problemstilling i relation til en konkret opgave  

 om serviceydelser inden for rammerne af en virksomheds organisation og drift.  

 Projektet skal have et omfang svarende til 15 ECTS-point.
Den studerende skal  

 gennemføre det afsluttende eksamensprojekt inden for centrale  

 problemstillinger i uddannelsen.
Specialeforløbet skal indgå i  

 det afsluttende eksamensprojekt.
 § 4. Institutionen skal ved tilrettelæggelse  

 af uddannelsen tage udgangspunkt i relevant erhvervspraksis og anvendt  

 teori.
 Stk. 2. Institutionen kan tilrettelægge op til 15  

 ECTS-point af uddannelsens obligatoriske del med differentieret undervisning  

 for at sikre de studerende et fælles studiegrundlag.
 Stk. 3. Institutionen skal sikre progression i hele  

 uddannelsesforløbet.
 Stk. 4. Der skal i uddannelsen indgå  

 undervisningsformer, der kan udvikle den studerendes selvstændighed,  

 samarbejdsevne og evne til at skabe fornyelse.
 Stk. 5. Institutionen kan i studieordningen fastsætte  

 regler om, at den studerende har pligt til at deltage i undervisningen.
 Stk. 6. I uddannelsen indgår, i det omfang det er  

 relevant, undervisning i miljømæssige problemstillinger og i  

 samspillet mellem forskellige kulturformer.
Kapitel 3 Lærerkvalifikationer § 5. Lærere, der underviser i uddannelsen,  

 skal have kandidatniveau eller tilsvarende niveau opnået gennem anden  

 videregående uddannelse og relevant erhvervserfaring, der kan  

 dokumentere det faglige og teoretiske niveau.
Lærerne skal normalt have  

 relevant erhvervserfaring.
 Stk. 2. Lærerne skal kunne dokumentere et  

 pædagogisk kvalifikationsniveau.
Kapitel 4 Eksamen og bedømmelse § 6. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 jf. dog stk. 2, bekendtgørelse om karakterskala og anden  

 bedømmelse samt bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
Stk. 2. De eksterne prøver, jf. § 7,  

 bedømmes efter 13-skalaen.
En af de prøver, der er nævnt  

 i § 7, stk. 1, nr. 2 og 3, kan være en gruppeprøve med  

 individuel bedømmelse.
 § 7. Uddannelsen indeholder følgende 4  

 eksterne prøver:
 1)	1 prøve, der ligger inden udgangen af 2. semester.  

 Prøven skal tilrettelægges, så den bredt kombinerer  

 væsentlige områder af 1. års undervisning.
 2)	2 prøver i 2. studieår, som tilsammen skal dokumentere  

 mindst 2/3 af uddannelsen.
 3)	Det afsluttende eksamensprojekt, som sammen med de 2 prøver i  

 2. studieår skal dokumentere, at uddannelsens afgangsniveau er  

 opnået.
Stk. 2. Emnet for det afsluttende eksamensprojekt formuleres  

 af den studerende i samråd med institutionen og så vidt muligt i  

 samarbejde med en virksomhed.
Institutionen godkender opgavens  

 formulering.
Stk. 3. Prøven i det afsluttende eksamensprojekt  

 består af et projekt og en mundtlig del.
Der gives 1 samlet  

 karakter.
 Stk. 4. Den prøve, der er nævnt i stk. 1,  

 nr. 1, skal være bestået, før den studerende kan  

 aflægge de prøver, der er nævnt i stk. 1, nr. 2 og  

 3.
 Stk. 5. Der kan indgå interne prøver i  

 uddannelsen.
Kapitel 5 Andre regler § 8. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde:
1)	Mål for samt indhold og tidsmæssigt omfang af de enkelte  

 fag, herunder specialeforløb, samt fagenes tidsmæssige placering  

 i uddannelsesforløbet.
Omfanget af fagene fastsættes i  

 ECTS-point, jf. § 3.
2)	Mål for samt indhold og tidsmæssigt omfang af eventuelle  

 studieophold og disses tidsmæssige placering i  

 uddannelsesforløbet.
Omfanget af studieophold fastsættes i  

 ECTS-point, jf. § 2, stk. 3.
 3)	Beskrivelse af undervisnings- og arbejdsformer.
 4)	Krav til undervisning og eksamen, herunder bundne  

 forudsætninger i uddannelsesforløbet.
 5)	Angivelse af eventuelle interne prøver, jf. § 7, stk. 5.
 6)	Eventuelle regler om pligt til at deltage i undervisningen, jf.  

 § 4, stk. 5.
 7)	Regler om vægtning af projekt og mundtlig del i det  

 afsluttende eksamensprojekt, jf. § 7, stk. 3.
 8)	Regler om meritoverførsel.
 9)	Angivelse af indgåede meritaftaler.
 10)	Angivelse af hvorledes uddannelsen eventuelt udbydes som åben  

 uddannelse.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til studerende og aftagere.
Derudover indhentes en udtalelse fra  

 censorformandskabet, jf. censorbekendtgørelsen.
Andre udbydere af  

 uddannelsen orienteres med henblik på koordinering af uddannelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Relevante uddannelsesinstitutioner, censorerne og  

 Undervisningsministeriet skal orienteres om studieordningen og  

 ændringer heraf.
 Stk. 8. Den ajourførte studieordning skal være  

 tilgængelig for studerende og andre interesserede senest ved et  

 studieårs begyndelse.
 § 9. Ved skift til samme uddannelse ved anden  

 institution skal bestået prøve, jf. § 7, stk. 1, nr.  

 1, godskrives den studerende.
 Stk. 2. Beståede uddannelseselementer i øvrigt  

 ved en institution, der udbyder uddannelsen efter denne  

 bekendtgørelse, ækvivalerer de tilsvarende uddannelseselementer  

 ved andre institutioner, der udbyder uddannelsen.
Stk. 3. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller udenlandsk videregående  

 uddannelse træder i stedet for uddannelseselementer, der er omfattet af  

 denne bekendtgørelse.
Afgørelsen træffes på  

 grundlag af en faglig vurdering af ækvivalensen mellem de  

 berørte uddannelsesdele.
 Stk. 4. Ved godkendelse efter stk. 3 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 10. Undervisningsministeriet kan tillade  

 fravigelse af bekendtgørelsen som led i forsøg.
Ved  

 forsøg fastsættes samtidig forsøgets varighed og  

 rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 2, stk. 2.
§ 11. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen til ministeriet vedlagt udtalelsen og klagerens eventuelle kommentarer  

 hertil.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 6 Ikrafttræden § 12. Bekendtgørelsen træder i kraft  

 den 1. august 2000.
Undervisningsministeriet, den 30. juni  

 2000 P.M.V.Ivan SørensenStyrelseschef /Jens Nielsen Juni 2000 Bekendtgørelse om erhvervsakademiuddannelse (AK) inden for service, turisme og hotel (serviceøkonom AK) Bilag Obligatoriske emner Emneområde: Metode og samfund Metode Målet er, at den studerende 1)	kan anvende relevante metoder til problemidentifikation,  

 problemformulering, problemafgrænsning og problemløsning, 2)	kan anvende relevante metoder til analyse og præsentation af  

 indsamlede data og 3)	kan fortolke og kommentere data i forhold til anvendt  

 metode.
Erhvervs- og samfundsbeskrivelse Målet er, at den studerende 1)	har indsigt i demografiske forhold og kan diskutere deres  

 indflydelse på servicesektoren, 2)	har indsigt i enkle modeller, der anvendes ved beskrivelse af  

 samfundsøkonomien og 3)	kan analysere, hvorledes samfundsøkonomien og den  

 førte økonomiske politik har indflydelse på  

 servicesektoren.
Etik og bæredygtighed Målet er, at den studerende 1)	har indsigt i etik, etiske programmer og forståelse af etiske  

 programmers betydning i virksomheder inden for service, turisme og hotel, 2)	har indsigt i miljømæssige, økonomiske og  

 sociokulturelle forholds betydning for servicevirksomhedens konkurrenceevne  

 og deres indflydelse på servicesektorens udvikling og 3)	kan anvende principperne for bæredygtig udvikling i  

 servicevirksomhedens innovation.
Emneområde: Servicevirksomheden Erhvervsøkonomi Målet er, at den studerende 1)	kan vurdere den indflydelse, som omkostningsforholdene og de  

 markedsmæssige forhold har på virksomhedens situation, og  

 hvorledes disse forhold skal inddrages i økonomiske beregninger,  

 herunder priskalkulationer, 2)	kan analysere virksomhedens situation på grundlag af  

 årsregnskabet, 3)	kan udarbejde resultat-, likviditets- og balancebudgetter samt  

 gennemføre budgetopfølgning, 4)	kan anvende simple metoder til vurdering af investeringer og 5)	kan vurdere forskellige finansieringsformer samt give forslag til  

 valg af finansiering.
Serviceteori Målet er, at den studerende 1)	kan vurdere sammenhæng mellem servicefilosofien,  

 servicekonceptet og serviceleverancesystemet, 2)	kan identificere relevante udviklingsretninger for virksomheden med  

 udgangspunkt i analyse af virksomhedens servicefilosofi og dens omverden  

 og 3)	kan vurdere servicemanagementsystemer og deres anvendelse og  

 betydning for opnåelse af konkurrencemæssige fordele i  

 virksomheden.
Branchekendskab Målet er, at den studerende 1)	har indsigt i relevante brancher inden for erhvervs- og  

 ferieturisme, hotel og rejseliv og øvrige servicebrancher, deres  

 struktur, udvikling og organisering og eventuel indbyrdes  

 sammenhæng, 2)	har indsigt i branchernes efterspørgsels- og udbudsstruktur,  

 deres væsentlige markeder og produktkategorier og 3)	kan anvende branchernes terminologi og begrebsapparat.
Jura Målet er, at den studerende 1)	har indsigt i den lovgivning, der specifikt regulerer forholdene i  

 servicevirksomheder, 2) har indsigt i købelovens og  

 markedsføringslovens regler samt arbejdsretlige regler og 3)	kan vurdere den relevante lovgivning i relation til de beslutninger,  

 der træffes i virksomheden.
Emneområde: Organisationen Organisationsprincipper Målet er, at den studerende 1)	har indsigt i relevante organisationsprincipper og modeller, 2)	kan vurdere sammenhængen mellem organisationsudvikling,  

 virksomhedskultur og virksomhedens værdigrundlag, dens servicekoncept  

 og strategi og 3)	kan udarbejde planer for servicevirksomhedens interne  

 markedsføring.
Ledelse og personaleudvikling Målet er, at den studerende 1)	har indsigt i relevante ledelsesteorier og ledelsesbegreber, 2)	kan vurdere servicevirksomhedens ledelses-, kommunikations- og  

 beslutningsprocesser og 3)	kan anvende relevante metoder til udvikling af de menneskelige  

 ressourcer.
Arbejdsmiljø Målet er, at den studerende 1)	kan analysere forhold vedrørende det fysiske og det psykiske  

 arbejdsmiljø og 2)	kan udarbejde planer for forbedring af  

 arbejdsmiljøet.
Projektledelse Målet er, at den studerende 1)	kan vurdere projektorganiseringens betydning i virksomheden, 2)	kan anvende enkle metoder og værktøjer til  

 planlægning, styring og gennemførelse af projekter i  

 virksomheden og 3)	kan udarbejde projektplaner.
Emneområde: Planlægning Strategisk planlægning Målet er, at den studerende 1)	kan udarbejde strategiske, taktiske og operationelle planer og 2)	kan vurdere servicevirksomhedens strategiske afhængighed af  

 andre virksomheder, herunder betydningen af at indgå i  

 netværksrelationer.
Kvalitet Målet er, at den studerende 1)	kan analysere sammenhænge mellem servicekoncept, servicepakke,  

 serviceleverancesystem og kvalitetsoplevelser, 2)	kan vurdere kvalitetsudviklingskoncepter som middel til styring af  

 servicekvaliteten ud fra indsigt i servicekoncept, virksomhedens  

 omkostningsstruktur og marked, og 3)	kan vurdere kvalitetskonceptet som middel til forbedringer af  

 kvaliteten med udgangspunkt i udvikling af de menneskelige  

 ressourcer.
Markedsføring Målet er, at den studerende 1)	har indsigt i markedsanalysemetoder og kan vurdere deres relevans i  

 relation til informationsbehovet, 2)	kan tolke markedsanalyseresultater og anvende resultaterne ved  

 planlægning af markedsføringen, 3)	kan vurdere de interne og eksterne faktorer, der har indflydelse  

 på virksomhedens markedsføring og anvende viden herom ved  

 tilrettelæggelse heraf, 4)	kan udarbejde en markedsføringsplan for servicevirksomheden  

 og 5)	kan vurdere effekten af markedsføringen.
Innovation Målet er, at den studerende 1)	kan vurdere innovationsprocessen, dens faser og metode ud fra en  

 helhedsforståelse af virksomhedens strategi og rolle i den samlede  

 værdikæde, 2)	kan vurdere virksomhedskulturens samt organisationsstrukturens  

 betydning for innovationsprocessen og kreativiteten i opgaveløsningen  

 og 3)	kan udarbejde planer for gennemførelse af mindre  

 innovationsprojekter i virksomheden.
Emneområde: Kommunikation Engelsk Målet er, at den studerende 1)	kan kommunikere mundtligt og skriftligt korrekt, bl.a. i relation  

 til kunderne og med anvendelse af relevant fagterminologi, 2)	har indsigt i samspillet mellem kultur, samfund, erhverv og sprog  

 og 3)	kan læse, forstå, kommentere og perspektivere tekster  

 inden for områderne samfund, kultur og erhverv.
2. Fremmedsprog Målet er, at den studerende 1)	kan kommunikere mundtligt bl.a. i relation til kunderne og med en  

 høj grad af sproglig korrekthed, 2)	skriftligt kan udarbejde enkle tekster, 3)	har indsigt i samspillet mellem kultur, samfund, erhverv og sprog  

 og 4)	kan læse, forstå og kommentere tekster inden for  

 områderne samfund, kultur og erhverv.
Kulturforståelse Målet er, at den studerende 1)	har indsigt i de elementer, der indgår i kulturbegrebet, 2)	har indsigt i dansk kultur i relation til andre kulturer og  

 udviklingen i relationerne mellem disse, 3)	kan anvende indsigt i kulturer i forbindelse med overvindelse af  

 kulturbarrierer, dels i forhandlinger med repræsentanter fra andre  

 kulturer, dels i leveringen af serviceprodukter til forskellige kundetyper,  

 og 4)	kan anvende indsigt i kulturer internt i virksomheden i relation til  

 de forskellige personalegrupper og ved analyse af  

 virksomhedskulturen.
Kunderelationer Målet er, at den studerende 1)	kan vurdere kritiske faktorer i kundebetjening og personligt salg ud  

 fra en helhedsforståelse af virksomheden og den gensidige  

 afhængighed i serviceleverancesystemet, 2)	kan anvende relevante metoder i den interaktive markedsføring  

 til at skabe overensstemmelse mellem kundens forventninger og  

 serviceoplevelsen ud fra en forståelse af servicevirksomhedens  

 værdigrundlag, koncept og kvalitetsniveau, 3)	kan analysere psykologiske faktorer og deres betydning for  

 samspillet mellem virksomhedens medarbejdere og kunder på såvel  

 konsument- som producentmarked ved afdækning af kundebehov og i  

 relation til salg og levering af serviceydelser og 4)	kan udarbejde forslag til forbedringer af servicevirksomhedens  

 kunderelationer.
Emneområde: Teknologi Interne og eksterne informations- og kommunikationssystemer Målet er, at den studerende 1)	har indsigt i integration mellem virksomhedsinterne og  

 virksomhedseksterne IT-systemer, 2)	kan anvende IT i virksomhedens samlede planlægning, drift,  

 udvikling, afsætning og øvrige eksterne relationer og 3)	kan vurdere sammenhængen mellem opbygning og udvikling af  

 IT-systemer og den tilhørende udvikling af organisationen og  

 forretningsgange.
