Bekendtgørelse om ændring af bekendtgørelse om krav om coronapas, mundbind eller visir og forbud mod adgang til lokaler og lokaliteter m.v. på Erhvervsministeriets område i forbindelse med håndtering af covid-19 § 1 I bekendtgørelse nr. 2347 af 9. december 2021 om krav om coronapas, mundbind eller visir og forbud mod adgang til lokaler og lokaliteter m.v. på Erhvervsministeriets område i forbindelse med håndtering af covid-19 foretages følgende ændringer:
 1. I § 1, stk. 1, ændres »stk. 2 og 3« til: »stk. 2-4«.
 2. I § 1 indsættes som stk. 4:
»Stk. 4. Serveringssteder må uanset stk. 1, nr. 1, holde åbent i tiden fra kl. 24 til kl. 5 for private arrangementer, herunder bryllupper, sølv- og guldbryllupper, konfirmations-, studenter- og fødselsdagsfester og lignende, hvor deltagerne kender hinanden i forvejen, hvis kun deltagere i arrangementet har adgang til serveringsstedet, i det omfang serveringsstedet har tilladelse til at holde åbent i medfør af relevant lovgivning.
Serveringsstedet må i medfør af 1. pkt. kun holde åbent for ét arrangement i hvert lokale eller i hver afgrænsede del af øvrige lokaliteter.« 3. I § 2 indsættes som 2. pkt.:
»1. pkt. gælder ikke for lokaler og lokaliteter, hvor der afholdes arrangementer som nævnt i § 1, stk. 4.« § 2 Bekendtgørelsen træder i kraft den 11. december 2021.
