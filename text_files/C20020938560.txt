Vejledning om lån m.v. omfattet af § 142  

 og § 144 i lov om forsikringsvirksomhed 1. Denne vejledning fastlægger retningslinier for:
 Vejledningen erstatter vejledning af 19. maj 1996 om lån m.v.  

 omfattet af §§ 142-144 i lov om forsikringsvirksomhed. Ændringen af  

 vejledningen skyldes det forhold, at LFV § 143 er ophævet pr. 1. juli  

 2002. Dette har endvidere medført redaktionelle ændringer i LFV  

 § 142.
LFV § 143 er blevet ophævet, fordi Erhvervs- og Selskabsstyrelsen  

 har ændret praksis for danske aktieselskabers lån til udenlandske  

 moderselskaber, jf. aktieselskabslovens § 115 og § 115a.
Formålet med  

 den ændrede praksis er at ligestille moderselskaber inden for EU  

 /EØS-området med danske moderselskaber, så de opnår  

 samme rettigheder.
 Ophævelsen af LFV § 143 medfører samtidig, at kravet om, at  

 et forsikringsselskab alene kan få tilladelse til at yde lån m.v.  

 til et moderselskab, når moderselskabet er et forsikringsselskab  

 omfattet af LFV eller et pengeinstitut omfattet af lov om banker og  

 sparekasser m.v., bortfalder.
 I de tilfælde, hvor et lån til et moderselskab vil være  

 lovligt efter Erhvervs- og Selskabsstyrelsens praksis, forudsætter  

 lånet dog en tilladelse fra Finanstilsynet efter bestemmelsen i LFV §  

 144.
2. Forsikringsselskabers lån og sikkerhedsstillelse, som ikke er  

 omfattet af ASL § 115, jf.
LFV § 142, stk. 1.
 2.1. ASL § 115.
I henhold til ASL § 115 og LFV § 72 må et forsikringsselskab  

 ikke yde lån til eller stille sikkerhed for aktionærer, garanter,  

 anpartshavere, bestyrelsesmedlemmer eller direktører i selskabet eller  

 i et moderselskab til dette.
Et forsikringsselskab må heller ikke yde  

 lån til eller stille sikkerhed for den, der er knyttet til en af  

 ovennævnte personer, ved ægteskab eller ved slægtskab i ret  

 op- eller nedstigende linie, eller som på anden måde står  

 den pågældende særligt nær.
Et forsikringsselskab må heller ikke yde lån til finansiering  

 af erhvervelse af aktier eller garantiandele i selskabet eller aktier,  

 anparter eller garantiandele i dets moderselskab.
Et selskab må heller  

 ikke stille midler til rådighed eller sikkerhed i forbindelse med  

 sådan erhvervelse.
 2.2. LFV § 142, stk. 1, 1 pkt.
 Undtagelser fra ASL § 115:
Hvorvidt et lån eller en sikkerhedsstillelse kan anses for at  

 være omfattet af denne undtagelse, må afgøres efter en  

 konkret vurdering.
Vurderingen må tage udgangspunkt i, hvad der er  

 erhvervsmæssigt begrundet og sædvanligt både for selskabet  

 og inden for branchen i almindelighed.
Dette indebærer bl.a., at en  

 disposition skal være indgået på sædvanlige  

 markedsvilkår for at være omfattet af undtagelsen.
Ved den konkrete vurdering skal indgå alle vilkår for  

 dispositionen f.eks. lånevilkår, herunder pris, kredit- og  

 betalingsbetingelser.
Ved f.eks. tilgodehavender fra salg af  

 værdipapirer til en aktionær skal betalingen ske på  

 sædvanlige betalingsbetingelser.
Et kreditforhold, der ikke er et  

 lån, men har samme økonomiske virkning som et rent lån vil  

 efter omstændighederne, f.eks. på grund af kredittidens  

 længde, kunne være en omgåelse af låneforbuddet og  

 derfor i strid med ASL § 115.
 Som eksempler på dispositioner, der kan anses for at være  

 sædvanlige og erhvervsmæssigt begrundede, kan nævnes:
 For andre lånetyper til den af ASL § 115 nævnte personkreds  

 vil en pantesikkerhed i fast ejendom ikke i sig selv medføre, at  

 dispositionen falder ind under undtagelsesbestemmelsen.
Medarbejderlån, hvor medarbejderne kan optage lån på  

 vilkår, der er gunstigere end markedsvilkårene, falder udenfor  

 undtagelsesbestemmelsen, når de ydes til den i ASL § 115, stk. 1  

 nævnte personkreds.
Medarbejdervalgte bestyrelsesmedlemmer vil  

 således ikke kunne optage sådanne medarbejderlån.
Når garantien ydes til en person omfattet af den i ASL § 115, stk. 1  

 nævnte personkreds, skal lånevilkårene, herunder prisen,  

 være sædvanlige og erhvervsmæssigt begrundede set ud fra  

 markedsforholdene.
Medarbejderrabat på præmien kan ikke ydes til  

 den nævnte personkreds, medmindre den er udtryk for sparede  

 akkvisitionsomkostninger.
Herudover vil der alene kunne ydes rabat på  

 præmien efter de samme kriterier, hvormed der ydes rabat til  

 forsikringsselskabets eksterne kunder.
Andre lån, som ikke kan anses for at være sædvanlige og  

 erhvervsmæssigt begrundede, kan kun ydes til en aktionær,  

 når aktionæren samtidig er et moderselskab, jf.
LFV § 144.
 2.3. LFV § 142, stk. 1, pkt. 2.
 Selvom et lån eller en garanti kan henføres til  

 ovennævnte undtagelsestilfælde i medfør af LFV § 142, stk.  

 1, 1. pkt., er dispositionen dog betinget af Finanstilsynets tilladelse,  

 når den vedrører en virksomhed, som forsikringsselskabet er  

 koncernforbundet med.
Afgørelsen vil blive truffet på samme grundlag som efter LFV  

 § 144, jf. nedenfor.
Søges der samtidig om en tilladelse efter denne  

 bestemmelse, vil tilladelsen alene blive givet under henvisning til LFV §  

 144.
3. Forsikringsselskabers direkte eller indirekte lån m.v. til  

 koncernforbundne virksomheder, jf.
LFV § 144.
 3.1. LFV § 144, stk. 1 og 3 .
 LFV § 144 kræver en tilladelse fra Finanstilsynet, når et  

 forsikringsselskab (LFV § 144, stk. 1) eller dets dattervirksomheder (LFV §  

 144, stk. 3) vil yde lån til eller stille sikkerhed for virksomheder  

 eller personer, som direkte eller indirekte har en afgørende  

 indflydelse på forsikringsselskabet, eller som er domineret af  

 virksomheder og personer med en sådan indflydelse.
 Hvis et forsikringsselskab ønsker at erhverve kapitalindskud f.eks.  

 aktier i en sådan virksomhed, kræver det også en tilladelse  

 fra Finanstilsynet.
 Hvorvidt der er tale om "afgørende indflydelse" eller  

"dominans", må afgøres ud fra et konkret skøn.  

 Bestemmelsens primære anvendelsesområde er dog tilfælde,  

 hvor et forsikringsselskab indgår i en koncern, og forsikringsselskabet  

 eller dets dattervirksomheder vil yde lån til eller stille sikkerhed  

 for en modervirksomhed eller en søstervirksomhed.
Er der tale om lån til eller sikkerhedsstillelse for en person,  

 finder bestemmelsen kun anvendelse, når alene personafhængige  

 forhold gør sig gældende i en sådan grad, at det må  

 statueres, at der er tale om afgørende indflydelse.
Finder personens  

 indflydelse derimod sted via en aktiebesiddelse, eller er der tale om et  

 bestyrelsesmedlem eller en direktør, er forholdet allerede omfattet af  

 forbuddet i ASL § 115, medmindre der er tale om en sædvanlig og  

 erhvervsmæssigt begrundet disposition, jf. afsnit 2.2.
 3.2. LFV § 144, stk. 2.
 Det påhviler et forsikringsselskab at godtgøre, at en  

 transaktion lovligt kan foretages uden en tilladelse fra Finanstilsynet.  

 Meddeler tilsynet skriftligt et forsikringsselskab, at det er  

 nødvendigt med en tilladelse efter LFV § 144, må transaktionen  

 ikke gennemføres forinden, der foreligger en tilladelse fra tilsynet,  

 eller tilsynets afgørelse er blevet ændret.
 3.3. LFV § 144, stk. 4.
 Hvis en disposition er foretaget i strid med LFV § 144, finder ASL §  

 115, stk. 3-5 anvendelse på dispositionen.
 4. Ansøgning, engagementsramme, engagementer,  

 kontrolforanstaltninger m.v.
 4.1. Ansøgning.
 Det skal afgøres konkret, om der foreligger et af de i  

 bestemmelserne beskrevne forhold, der medfører, at et  

 forsikringsselskab skal ansøge Finanstilsynet om en tilladelse.  

 Tilladelsen vil kunne gives i form af en engagementsramme for engagementer  

 med andre koncernforbundne virksomheder.
Da en koncernforbindelse i praksis vil medføre, at der vil  

 forekomme dispositioner selskaberne imellem, som vil have karakter af  

 lån eller sikkerhedsstillelse, bør et forsikringsselskab, der  

 indgår i en koncern, på forhånd ansøge  

 Finanstilsynet om en engagementsramme.
Et forsikringsselskabs lån til  

 eller sikkerhedsstillelse for en dattervirksomhed er dog ikke omfattet af LFV  

 § 142 og § 144.
 Ved ansøgning efter LFV § 142 og § 144 vil Finanstilsynets  

 afgørelse bl.a. afhænge af følgende oplysninger, som  

 derfor skal vedlægges ansøgningen:
 4.2. Engagementsramme.
 Engagementsrammen bestemmes på grundlag af forsikringsselskabets  

 beregnede basiskapital opgjort efter Finanstilsynets bekendtgørelse om  

 kapitalgrundlaget for forsikringsselskaber.
Som udgangspunkt vil engagementsrammen højest kunne udgøre  

 forsikringsselskabets basiskapital med fradrag af 3/4 af selskabets  

 solvensmargen.
Selskabets direkte eller indirekte engagementer via  

 dattervirksomheder med andre koncernforbundne virksomheder skal ligge inden  

 for denne ramme.
Et forsikringsselskab kan dog direkte eller indirekte via dets  

 dattervirksomheder samlet have ikke-efterstillede lån, f.eks.  

 indlån i eller modtage garantier fra et koncernpengeinstitut eller yde  

 ikke-efterstillede lån til et koncernrealkreditinstitut op til et  

 beløb svarende til forsikringsselskabets basiskapital med fradrag af  

 1/3 af selskabets solvensmargen.
Denne udvidede engagementsramme reduceres  

 dog med forsikringsselskabets eventuelle andre direkte eller indirekte  

 engagementer med koncernforbundne virksomheder, som samtidig skal ligge inden  

 for den ovennævnte engagementsramme på forsikringsselskabets  

 basiskapital med fradrag af 3/4 af selskabets solvensmargen.
Dette indebærer, at det enkelte forsikringsselskabs og dets  

 dattervirksomheders samlede engagementer med andre koncernforbundne  

 virksomheder udenfor den enkelte delforsikringskoncern, som  

 forsikringsselskabet og dets dattervirksomheder udgør, skal ligge  

 indenfor ovennævnte engagementsrammer.
Til illustration se bilag 1.
 4.3. Engagementer.
 4.3.1.
 Ved et engagement forstås samtlige mellemværender mellem et  

 forsikringsselskab eller dets dattervirksomheder og et koncernforbundet  

 selskab, når mellemværendet direkte eller indirekte  

 indebærer en kreditrisiko for forsikringsselskabet.
 Som eksempler på engagementer kan nævnes sikkerhedsstillelse,  

 garanti, kaution, pantsætning, kapitalandele, finansielle kontrakter,  

 ansvarlig lånekapital, lån og andre tilgodehavender.
 Ved udnyttelse af en tilladt engagementsramme opgøres et engagement  

 efter de værdiansættelsesregler, som anvendes i  

 årsregnskabet.
 Et engagement kan ved opgørelsen kun reduceres med en garanti eller  

 en sikkerhedsstillelse etableret i overensstemmelse med afsnit 4.3.2.
 Bemærkninger til særlige engagementer:
 Et forsikringsselskabs (F1) garanti til sikkerhed for et til  

 koncernvirksomheden F2 af tredjemand ydet lån er rammebelastende for  

 F1, med mindre F2 er en dattervirksomhed af F1.
Derimod er en garanti afgivet af F1 til F2 for trediemands betaling til F2  

 ikke rammebelastende for hverken F1 eller F2, når F2 har foretaget en  

 kreditvurdering af trediemand.
Bliver garantien aktuel, vil F2's krav  

 ifølge garantiaftalen med F1 derimod være rammebelastende for  

 F2, hvis F1 ikke betaler straks.
 Afregning af skatter og sambeskatningsbidrag mellem sambeskattede  

 selskaber på et andet tidspunkt, end når den faktiske  

 skattebetaling finder sted, betragtes som lån og vil derfor være  

 rammebelastende.
 Såfremt koncernen som helhed har en negativ skattepligtig indkomst,  

 skal eventuelle sambeskatningsbidrag afregnes på det tidspunkt,  

 koncernskatten skulle have været afregnet, for ikke at blive betragtet  

 som lån.
 Der skal derimod ikke ansøges om tilladelse for et  

 forsikringsselskab til at påtage sig den solidariske hæftelse,  

 som er en forudsætning for sambeskatningen, og denne hæftelse  

 begrænser ikke forsikringsselskabets engagementsramme.
 Indgåelse af en genforsikringskontrakt med et koncernselskab  

 forudsætter ikke en tilladelse efter LFV §§ 142 og 144. Afledede krav i  

 medfør af kontrakten må bedømmes konkret.
 4.3.2.
Skyldforhold, der udlignes straks, anses ikke for at være  

 rammebelastende.
Finanstilsynet forudsætter herved som udgangspunkt, at  

 engagementet udlignes hurtigst muligt og senest inden for 2 arbejdsdage efter  

 dets opståen.
 Nedenstående engagementer anses ikke for at være  

 rammebelastende :
 De under litra d og e nævnte tilfælde forudsætter en  

 særlig tilladelse fra Finanstilsynet.
 5.4. Krav til kontrolforanstaltninger.
Rammesystemet skal være overholdt til hver en tid.
Der må  

 således etableres retningslinier og kontrolsystemer, der sikrer, at  

 samtlige engagementer, der er rammebelastende, ligger inden for  

 forsikringsselskabets engagementsramme.
Tilgodehavender for forfaldne præmier, som løbende bliver  

 indbetalt til det administrerende forsikringsselskab ved fælles  

 præmieopkrævning, vil som udgangspunkt være  

 rammebelastende.
Hvis det administrerende forsikringsselskab forlods aconto  

 indbetaler en budgetteret andel af de forventede præmieindbetalinger  

 til de enkelte forsikringsselskaber, og der sker en efterregulering af  

 beløbene i rimelig tid derefter, kan beløbene dog holdes  

 udenfor rammesystemet.
Ved betaling af fælles administrationsomkostninger vil  

 tilgodehavender, som det administrerende forsikringsselskab har hos de  

 enkelte koncernvirksomheder, der er omfattet af admininistrationsaftalen,  

 ikke være rammebelastende, hvis der regelmæssigt f.eks.  

 månedligt indbetales et beløb af den enkelte virksomhed,  

 svarende til virksomhedens budgetterede andel af fællesomkostningerne.  

 Forudbetalinger derudover kan anses som lån og derfor være  

 rammebelastende.
Hvis det administrerende forsikringsselskab er et  

 forsikringsmoderselskab, vil de enkelte tilgodehavender på  

 dattervirksomhederne ikke være omfattet af LFV §§ 142 og 144, jf.  

 afsnit 4.1.
 Forsikringsselskabets bestyrelse og direktion påser overholdelsen af  

 LFV § 142 og § 144. Opmærksomheden henledes endvidere på  

 Finanstilsynets bekendtgørelse om koncerninterne transaktioner.
 Finanstilsynets vejledning af 1. juli 1996 om lån m.v. omfattet af  

 §§ 142-144 i lov om forsikringsvirksomhed (LFV) bortfalder.
Finanstilsynet, den 1. juli 2002 Michael Holm /Niels Hagelberg Bilag 1 ·  

 	Det enkelte forsikringsdatterselskabs engagementer med øvrige  

 koncernvirksomheder, bortset fra med egne dattervirksomheder, skal kunne  

 rummes inden for forsikringsselskabets egen engagementsramme.
·  

 	I tilfælde af datterdatterselskabsforhold skal engagementerne kunne  

 rummes, dels inden for forsikringsselskabets egen engagementsramme dels inden  

 for "nærmeste" forsikringsmoderselskabs engagementsramme i det omfang  

 engagementerne vedrører en virksomhed uden for den enkelte delkoncern.  

 Dette gælder tilsvarende for alle "overliggende"  

 forsikringsmoderselskabers engagementsrammer.
Dette indebærer  

 samtidigt, at et forsikringsdatterselskab med en større  

 engagementsramme end dets forsikringsmoderselskab kan have større  

 engagementer med forsikringsmoderselskabet end med virksomheder uden for den  

 delkoncern, som datterselskabet og forsikringsmoderselskabet udgør.
·  

 	En dattervirksomheds engagementer skal kunne rummes inden for  

 "nærmeste" forsikringsmoderselskabs engagementsramme og i  

 overensstemmelse med ovennævnte også inden for alle overliggende  

 moderforsikringsselskabers engagementsrammer, selv om dattervirksomheden ikke  

 selv skal opfylde en engagementsramme, fordi dattervirksomheden ikke er et  

 forsikringsselskab Eksempel 1:
Gruppe I er en delkoncern med F2 som forsikringsmoderselskab.
F2's og dets  

 dattervirksomheders engagementer med selskaberne i gruppe II må ikke  

 overstige F2's engagementsramme.
 Som det ses af tegningen vil lån fra F2 til F1, F2's indlån i  

 bank samt lån fra Datter 2 til F3 være begrænset af F2's  

 engagementsramme.
 Eksempel 2:
Gruppe I er en delkoncern med F1 som moderselskab.
F1's og dets  

 dattervirksomheders engagementer med selskaberne i gruppe II må ikke  

 overstige F1's engagementsramme.
Som det ses af tegningen vil indlån i Bank fra F2, Datter 2, Datter  

 og F1 være begrænset således, at summen af indlånene  

 fra F2 og Datter 2 skal ligge inden for F2's engagementsramme og summen af  

 indlånene fra F2, Datter 2, Datter og F1 skal ligge inden for F1's  

 engagementsramme.
Det forudsættes ved dette eksempel, at der ikke er  

 andre rammebelastende engagementer med Bank, Holding eller F3.
