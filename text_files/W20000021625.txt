Skrivelse om, hvorvidt et byrådsmedlem,  

 der er idømt en bøde på 1.500 kr. samt betinget  

 frakendelse af førerretten i 3 år for overtrædelse af  

 færdselslovens § 4, stk. 1, er valgbar (Fra Valgbarhedsnævnet til et byråd) Ved brev af 12. april 2000 har X byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 11. januar 2000 ved  

 Retten i Y er idømt en bøde på 1.500 kr. samt betinget  

 frakendelse af førerretten i 3 år for overtrædelse af  

 færdselslovens § 4, stk. 1.
 Det fremgår af sagen, at den pågældende  

 den 17. oktober 1999 kl. 17.54 førte en personbil under  

 tilsidesættelse af væsentlige hensyn til  

 færdselssikkerheden, idet den pågældende kørte frem  

 mod rødt lys i et lysreguleret kryds, hvorved der med materiel skade  

 til følge skete sammenstød med en anden personbil, der i  

 krydset kørte frem mod grønt lys.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
