Skriftlig fremsættelse (1. februar 2007) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
 Forslag til lov  

 om kommuners afståelse af  

 vandforsyninger og spildevandsforsyninger.
(Lovforslag nr.
L 145).
 Regeringen fremlagde i efteråret 2005 et ideoplæg om  

 vandsektoren (Serviceeftersyn af vandsektoren), hvor der bl.a.  

 blev påvist et  

 effektiviseringspotentiale i vandsektoren på over 1 mia. kr. årligt.  

 Ideoplægget indeholdt en række forslag til, hvordan vandsektoren i Danmark  

 kunne moderniseres og effektiviseres.
Vandsektorens aktiver har en betydelig værdi, og kommunerne  

 har i dag mulighed for at sælge de kommunale aktiver i vandsektoren uden  

 modregning.
Der er behov for  som det har været tilfældet på  

 energi-området   

 at sikre en samfundsøkonomisk fornuftig anvendelse af kommunernes provenu ved  

 et salg.
Bl.a. hensynet til at styre kommunernes forbrug gør det ønskeligt at  

 begrænse kommunernes muligheder for at trække store værdier ud af  

 vandsektoren.
 En sådan begrænsning foreslås indført ved, at der, i lighed  

 med hvad der i dag gælder på energiområdet, indføres en modregningsordning,  

 hvor kommunernes provenu ved afståelse delvist modregnes i kommunernes  

 bloktilskud.
Som følge af regeringens ideoplæg, og de efterfølgende  

 politiske forhandlinger, der har omfattet spørgsmålet om modregning i  

 bloktilskud, har et antal kommuner allerede nu påbegyndt eller gennemført  

 salg  

 af deres forsyninger indenfor vandsektoren.
For at forhindre at et stort  

 antal  

 forsyninger sælges, inden en samlet lovgivning for vandsektoren kan  

 fremsættes,  

 foreslås modregningsreglerne indført med dette lovforslag.
Kravet om  

 modregning  

 træder i kraft ved lovforslagets fremsættelse.
 Lovforslaget er en del af et samlet forlig om vandsektoren,  

 der er indgået 1. februar 2007. De øvrige initiativer vedrørende vandsektoren  

 vil blive fremsat i et efterfølgende lovforslag.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
