Klippekortsystemet trådte i kraft den 1. august 1989. Det er kun klip,  

 der er opsparet eller ikke benyttet efter denne dato, der senere kan benyttes  

 til dobbeltklip.
I støtteåret 1989/90 er der ikke mulighed for dobbeltklip Ankenævnets brev af 29. januar 1990:
I et brev af 7. august 1989 har De klaget over, at Styrelsen for Statens  

 Uddannelsesstøtte ifølge støttemeddelelse af 4. august 1989 ikke har tildelt  

 Dem forhøjet støtte (»dobbeltklip«), jf.
SU-lovens § 3 a, stk. 2, i  

 perioden august 1989 - januar 1990. De klager desuden over, at SU-styrelsen  

 ikke har begrundet sit afslag som påkrævet i medfør af forvaltningslovens §§  

 22 og 24. Ifølge støttemeddelelsen har De 30 resterende klip (uforbrugt  

 støtte), og De mener derfor, at De fuldt ud opfylder lovens betingelser for  

 at få dobbeltklip i de sidste 6 måneder af Deres studietid.
De anfører, at De  

 som »gammel« studerende ikke har haft muligheden for at spare klip  

 op, men i kraft af overgangsreglerne har De »uforbrugt støtte i  

 øvrigt«, og dette berettiger Dem ifølge SU-lovens § 3 a, stk. 2, også  

 til dobbeltklip.
SU-styrelsen har i brev af 8. december 1989 i anledning af Deres klage  

 afgivet en udtalelse, som De har fået tilsendt i kopi.
Styrelsen henviser  

 til, at reglerne i § 3 a i lov om statens uddannelsesstøtte, jf.  

 Undervisnings- og Forskningsministeriets lovbekendtgørelse nr. 416 af 14.  

 juni 1989, om fravalg af indtil 4 måneders støtte i hvert støtteår og om  

 udbetaling af dobbeltklip træder i kraft den 1. august 1989. Heri ligger, at  

 kun klip, der er opsparet efter den 1. august 1989, kan bruges til at  

 finansiere udbetaling af dobbeltklip.
Ordningen med dobbeltklip kan derfor  

 ikke anvendes i støtteåret 1989/90.
Styrelsen har i brev af 1. juni 1989 underrettet  

 uddannelsesinstitutionerne om dette, idet styrelsen har bedt institutionerne  

 orientere de studerende.
Dette er baggrunden for, at der ikke i  

 støttemeddelelsen er givet en særlig begrundelse for, at der ikke er tildelt  

 dobbeltklip.
 I et brev af 17. december 1989 har De kommenteret styrelsens udtalelse og  

 anført, at De er enig i, at tidligere fravalgt støtte i indtil 4 måneder pr.  

 støtteår ikke kan begrunde dobbeltklip før støtteåret 1990/91. Imidlertid er  

 der ifølge lov nr. 823 af 21. december 1988, ved hvilken § 3 a indsattes i  

 SU-loven, og som i § 2, stk. 1, fastsætter lovens ikrafttræden til 1. august  

 1989, ikke noget til hinder for, at »uforbrugt støtte i øvrigt« kan  

 begrunde dobbeltklip i 1989/90. Dette må også have været SU-styrelsens  

 (oprindelige?) opfattelse, idet rubrikken på ansøgningsskemaet til ansøgning  

 om dobbeltklip i støtteåret 1989/90 ellers forekommer meningsløs.
 Ankenævnet kan i denne forbindelse oplyse, at en formulering af  

 klippekortbestemmelsen svarende til den nugældende § 3 a, stk. 2, første gang  

 blev indsat i lov nr. 192 af 29. marts 1988 som § 3, stk. 5.
Ankenævnet er opmærksom på, at SU-styrelsen oprindelig var af den  

 opfattelse, at SU-loven hjemlede dobbeltklip i støtteåret 1989/90, hvilket  

 fremgår af støttematerialet, jf. bl.a.
Håndbog om statens uddannelsesstøtte  

 1989/90, punkt 4.3.7, og ansøgningsskemaets punkt 15. Efter at sagen havde  

 været omtalt i dagspressen, udsendte Undervisningsministeriet imidlertid den  

 19. maj 1989 en pressemeddelelse om, at det alene er klip opsparet efter det  

 nye systems ikrafttræden den 1. august 1989, der kan bruges til dobbeltklip.
I brev af 26. maj 1989 præciserede Undervisningsministeriet over for  

 SU-styrelsen, at uddannelsessøgende, der før den 15. marts 1988 havde  

 påbegyndt en videregående uddannelse, der er normeret med en studietid på  

 mere end 4 år, først har mulighed for at »spare op« til dobbeltklip  

 efter indplaceringen i klippekortsystemet.
Dobbeltklip kan derfor tidligst  

 foretages i det 2. støtteår efter indplaceringen i klippekortsystemet.
Desuden fremgår det af Folketingets uddannelsesudvalgs betænkning af 24.  

 maj 1989 over det efterfølgende forslag til lov om ændring af lov om statens  

 uddannelsesstøtte (lovforslag nr. 241), at det kun er klip opsparet efter  

 klippekortordningens ikrafttræden den 1. august 1989, der kan benyttes til  

 dobbelt støtte.
Eventuelle perioder uden studiestøtte før den 1. august 1989  

 kan ikke give adgang til fordoblet studiestøtte.
Ankenævnet må på denne baggrund erklære sig enig i, at det må antages at  

 have været meningen med dobbeltklipordningen, at der først skal ske en  

 »opsparing« eller undladelse af at bruge klip, hvorefter der er  

 mulighed for at bruge disse ubenyttede klip til dobbeltklip i forbindelse med  

 uddannelsens afslutning.
Da klippekortsystemet trådte i kraft den 1. august  

 1989, kan det kun være klip, der er opsparet eller ikke benyttet efter denne  

 dato, der senere kan benyttes til dobbeltklip Nævnet finder det uheldigt, at omhandlede bestemmelses udformning har  

 givet anledning til en fortolkningstvivl, der har nødvendiggjort, at  

 Undervisningsministeriet, efter at vejledningsmaterialet var udsendt fra  

 SU-styrelsen, har måttet præcisere den forståelse, der stemmer med lovens  

 hensigt.
Imidlertid blev det flere måneder inden støtteårets begyndelse klart  

 tilkendegivet over for de studerende, at der ikke var mulighed for  

 dobbeltklip i støtteåret 1989/90.
 I støtteåret 1989/90 er De således ikke berettiget til dobbeltklip.
Deres klage over den manglende begrundelse af styrelsens afgørelse angår  

 styrelsens sagsbehandling.
Hvis De fortsat ønsker at klage over dette punkt,  

 må klage indsendes til Undervisnings- og Forskningsministeriet,  

 juridisk-økonomisk kontor, Frederiksholms Kanal 21, 1220 København K, idet  

 nævnet kun har kompetence til at tage stilling til indholdet af SU-styrelsens  

 afgørelser, men ikke til sagsbehandlingen.
