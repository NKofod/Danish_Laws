 Finansministeriet og Akademikernes Centralorganisation har i tilknytning  

 til overenskomst af 1. oktober 1993 for akademikere i staten jfr.  

 Finansministeriets cirkulære af 14. oktober 1993 (APD.nr. 85/93) (* 2)  

 indgået vedlagte protokollat af 10. januar 1994 vedrørende akademikere i  

 Landbrugsministeriet.
 Protokollatet vedrører alene Landbrugsministeriet, men er en integreret  

 del af overenskomsten for akademikere i staten, hvortil der i øvrigt  

 henvises.
 Samtidig ophæve Finansministeriets cirkulære af 24. juni 1991 om  

 protokollat af 28. maj 1991 for akademikere i Landbrugsministeriet (APD.nr.  

 50/91) (* 3).
Finansministeriet Den 17. marts 1994 P.M.V.
 E.B.
Inga Mørkegaard PROTOKOLLAT FOR AKADEMIKERE I LANDBRUGSMINISTERIET Dyrlæger ved Statens veterinære Serumlaboratorium og Statens veterinære  

 Institut for Virusforskning.
 1. For al rådighedstjeneste og tilsynsarbejde ydes der til  

 dyrlæger ved Statens veterinære Serumlaboratorium og Statens veterinære  

 Institut for Virusforskning følgende årlige tillæg:
 2. Dyrlæger, ansat ved Statens veterinære Serumlaboratorium og  

 Statens veterinære Institut for Virusforskning, er pligtige at deltage i  

 forefaldende laboratoriearbejde af såvel rutinemæssig som videnskabelig  

 karakter, dog således at der gives den ansatte adgang til selvstændig  

 forskning i rimeligt omfang.
 Dyrlæger og bromatologer i Veterinærdirektoratet og ved  

 grænsekontrollen.
 1. I Veterinærdirektoratet ydes for rådighedstjeneste og  

 merarbejde m.m. følgende årlige tillæg:
Dyrlæger og bromatologer med under 5 års anciennitet 30.800 Dyrlæger og bromatologer med over 5 års anciennitet 37.800 Tillægget på 37.800 kr. kan af Veterinærdirektoratet forhøjes med 8.300  

 kr. årligt til særligt kvalificerede dyrlæger og bromatologer i  

 Veterinærdirektoratet, der udfører særligt kvalificeret arbejde.
Det kan lokalt aftales, at der til mejeriingeniører i  

 Veterinærdirektoratet ydes et tillæg for rådighedstjeneste og merarbejde m.m.  

 svarende til dyrlægernes og bromatologernes, når de udfører de samme  

 arbejdsopgaver på lige fod med dyrlægerne og bromatologerne i  

 Veterinærdirektoratet.
Tillægget kan ikke ydes sammen med andre tillæg for  

 rådighedsforpligtelse.
 2. Til dyrlæger ved grænsekontrollen, der uden for normal  

 arbejdstid tilkaldes til kontrol i forbindelse med indførsel af levende dyr,  

 ydes der pr. tilkaldelse et beløb på 100 kr.
 For tilkald uden for normal arbejdstid i forbindelse med tilsynsarbejde på  

 autoriserede frysehuse ydes en betaling på den til enhver tid gældende  

 kvotatimeløn + 50 pct. pr. påbegyndt time pr. vagtdøgn.
 Dyrlæger ved eksportslagterierne.
1. Dyrlægens  ugentlige arbejdstid  er 37 timer.
Det  

 skal tilstræbes, at dyrlægen meddeles den daglige arbejdstids fordeling for  

 den kommende uge inden den forudgående fredag kl. 12.00. Den daglige  

 arbejdstid skal sædvanligvis lægges samlet kun afbrudt af sædvanlige  

 spisepauser.
Pauser forårsaget af uregelmæssigheder i slagteriets drift  

 henregnes til arbejdstiden.
 Spørgsmålet om arbejdstidens tilrettelæggelse kan på det enkelte slagteri  

 parallelt med de almindelige SU-regler drøftes mellem overdyrlægen og  

 dyrlægernes repræsentanter, evt. med deltagelse fra Veterinærdirektoratet.
 Kan der ikke opnås enighed om arbejdstidens tilrettelæggelse, indbringes  

 spørgsmålet til drøftelse i hovedsamarbejdsudvalget.
 Parterne er enige om, at der efter den 1. april 1994 optages drøftelse om,  

 hvorvidt denne aftale har fungeret hensigtsmæssigt.
 2. Arbejdstiden opgøres dagligt i timer og minutter, idet  

 arbejdstiden regnes fra det tidspunkt, hvor dyrlægen af overdyrlægen er  

 tilsagt til at påbegynde kontrolfunktionen, og indtil dyrlægen efter endt  

 arbejde kan forlade kontrolpladsen.
 Den således opgjorte daglige arbejdstid tillægges 6 minutter til  

 indsamling af kontrolrekvisitter, vask af kniv og forklæde og lignende for  

 kontrollens korrekte gennemførelse nødvendige foranstaltninger.
3. Dyrlægen kan i almindelighed forlade slagteriet i de forud  

 fastsatte   spisepauser  på en halv times varighed eller  

 derover.
Dyrlægen skal dog forblive på slagteriet i sådanne pauser, såfremt  

 overdyrlægen af hensyn til kontrolarbejdet stiller krav om, at dyrlægen er  

 til rådighed.
I så fald medregnes spisepausen ved opgørelsen af den daglige  

 arbejdstid.
Dyrlægen har ret til pauser i løbet af arbejdsdagen i overensstemmelse med  

 hidtidig praksis på det enkelte eksportslagteri.
Væsentlige ændringer i  

 pausetilrettelæggelsen på den enkelte virksomhed skal aftales mellem  

 overdyrlægen og tillidsrepræsentanten på den pågældende virksomhed eller  

 mellem Veterinærdirektoratet og Den Danske Dyrlægeforening.
4. Ved ugens slutning sammenlægges den daglige arbejdstid (timer  

 og minutter) inkl. tillægstiden på 6 minutter pr. dag.
Herfra trækkes 37  

 timer, og det herved fremkomne tal afrundes opefter til nærmeste hele  

 timetal, der udgør overarbejdet.  Overarbejdet  betales med den  

 til enhver tid gældende kvotatimeløn med tillæg af 50 pct.
For så vidt angår overarbejde skal dette, såfremt varigheden er længere  

 end 1 time,  varsles  senest den foregående dag inden normal  

 arbejdstids ophør.
Ved senere varsling af overarbejde ydes en betalt  

 spisepause af 45 minutters varighed.
Dagen efter søn- og helligdage kan  

 overarbejdet dog varsles rettidigt indtil 1. spisepauses påbegyndelse.  

 Varslingskravet bortfalder ved overarbejde foranlediget af maskinskade og  

 andre forhold, slagteriet ikke er herre over.
Overarbejde skal udføres i nødvendigt omfang.
En dyrlæge kan i konkrete  

 tilfælde af personlige grunde fritages for at deltage i overarbejdet. Ønske  

 om fritagelse skal med angivelse af begrundelse meddeles overdyrlægen i  

 umiddelbar tilslutning til varslingen.
 For arbejde ud over 9 timer daglig betales der et beløb svarende til 20  

 pct. af den til enhver tid gældende kvotatimeløn pr. påbegyndt time opgjort  

 på ugebasis, dog således at timetallet i tilfælde af overarbejde i samme uge  

 nedsættes med et timetal svarende til antallet af overarbejdstimer.
Arbejde ud over 9 timer daglig opgøres på ugebasis ved, at de daglige  

 overskridelser opgjort i timer og minutter sammenlægges og afrundes op-efter  

 til nærmeste hele timetal.
Fra det således fremkomne timetal trækkes antallet  

 af overarbejdstimer i den pågældende uge.
 Overarbejde eller arbejdstimer ud over 9 timer daglig opgjort i henhold  

 til ovenstående kan konverteres til afspadsering med tillæg i tid med samme  

 procentsatser som nævnt ovenfor.
5. På virksomheder, der  arbejder på skift  ,  

 arbejder dyrlægen ligeledes på skift.
Arbejdstiden for dyrlæger på første  

 skift svarer til den sædvanlige arbejdstid, jf. ovenfor, på andet og tredje  

 skift er arbejdstiden 35 timer om ugen.
Til den dyrlæge, der varetager  

 ledelsesfunktionerne på det enkelte skift, ydes et tillæg på 256 kr. pr.  

 vagt.
 For tjeneste på ubekvemme arbejdstider ydes med de for tjenestemænd  

 gældende satser natpenge for tjeneste i tiden kl. 17.00-22.00, kl.  

 22.00-06.00, godtgørelse for tjeneste på lørdage efter kl. 14.00, mandage kl.  

 00-04.00, søn- og helligdage fra kl. 00-24.00, grundlovsdag efter kl. 12.00  

 og juleaftensdag efter kl. 14.00 samt godtgørelse for tjeneste i tidsrummet  

 kl. 00-04.00 på hverdage efter følgende helligdage: Nytårsdag, langfredag, 2.  

 påskedag, bededag, Kristi himmelfartsdag, 2. pinsedag og 2. juledag.
 Til dyrlæger, der tilkaldes uden for normaltjenesten, ydes betaling for  

 mindst 2 timer.
6. For  deltidsansatte  dyrlæger udgør den ugentlige  

 arbejdstid mellem 15 timer og den til enhver tid gældende sædvanlige  

 ugentlige arbejdstid for slagteridyrlæger.
Den ugentlige arbejdstid skal  

 fremgå af stillingsopslaget.
Veterinærdirektoratet fastlægger beskæftigelsens omfang. Ændring i  

 beskæftigelsens omfang kan ved varige ændringer i dyrlægebehovet finde sted  

 med 3 måneders varsel.
Omfanget kan i øvrigt - varigt eller for en periode -  

 ændres efter aftale mellem Veterinærdirektoratet og dyrlægen.
Den ansatte er ikke pligtig til at udføre arbejde ud over den fastlagte  

 ugentlige arbejdstid.
Udføres sådant arbejde, betragtes det som overarbejde  

 og aflønnes som sådant.
 Løn, herunder tillæg, pensionsbidrag og pensionstilskud for deltidsansatte  

 udbetales henholdsvis indbetales forholdsmæssigt.
 7. Til dyrlæger på eksportslagterierne ydes et slagteritillæg på:
 8. Til dyrlæger på 1.- 9. kandidatår, der påtager sig en  

 forpligtelse til efter Veterinærdirektoratets bestemmelser uden varsel at  

 forrette tjeneste på de i det enkelte stillingsopslag nævnte slagterier mv. i  

 stedet for på det slagteri, hvor ansættelsen sker (  

udrykningsforpligtelse ), ydes et tillæg herfor.
 Forpligtelsen til at udføre tjeneste uden for hovedarbejdsstedet og det  

 til forpligtelsen knyttede udrykningstillæg aftrappes jævnt fra 1.- 9.  

 kandidatår som anført nedenfor:
 I forbindelse med tjeneste uden for hovedarbejdsstedet tilkommer der  

 dyrlægerne befordringsgodtgørelse samt time- og dagpenge efter de for  

 tjenestemænd til enhver tid gældende regler og satser.
 Når tjenesten uden for hovedarbejdsstedet ikke medfører overnatning uden  

 for hjemmet, tilkommer der herefter ikke dyrlægen dagpenge eller time-penge,  

 men der kan, såfremt forholdene taler derfor og efter retningslinier fastsat  

 af Veterinærdirektoratet, ydes en godtgørelse på indtil 12,50 kr. pr. dag til  

 dækning af nødvendige merudgifter til forplejning under tjenesten uden for  

 hovedarbejdsstedet.
 Timelønnede dyrlæger ved eksportslagterierne er ikke omfattet af  

 overenskomsten.
København, den 10. januar 1994 Akademikernes Finansministeriet Centralorganisation P.M.V.
 E.B.
