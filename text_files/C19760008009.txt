(Til samtlige amtsråd og  

 kommunalbestyrelser) Ved den som bilag 1 til nærværende cirkulære optrykte lov af 31. marts  

 1976 om ændring af lov om kommunernes styrelse er der tillagt  

 indenrigsministeren bemyndigelse til at bestemme, at løn- og øvrige  

 ansættelsesforhold for personale ved selvejende institutioner, med hvilke  

 kommuner og amtskommuner indgår overenskomst med henblik på opfyldelsen af  

 dem i lovgivningen pålagte forpligtelser, skal godkendes af Kommunernes  

 Lønningsnævn.
 I medfør heraf har indenrigsministeren ved den som bilag 2 til cirkulæret  

 optrykte bekendtgørelse af 31. marts 1976 inddraget personalet ved selvejende  

 børneforsorgsinstitutioner, som kommuner og amtskommuner indgår overenskomst  

 med i henhold til bestemmelserne i bistandsloven, under lønningsnævnets  

 tilsyn.
 Dette personales løn- og øvrige ansættelsesforhold er herefter med  

 virkning fra 1. april 1976 undergivet samme tilsyn, som gælder for kommunalt  

 ansat personale, og de i indenrigsministeriets bekendtgørelse nr. 513 af 3.  

 oktober 1974 om Kommunernes Lønningsnævn fastsatte regler om forelæggelse og  

 behandling m.v. af sager vedrørende løn- og ansættelsesforhold finder  

 tilsvarende anvendelse på det personale, der herefter er inddraget under  

 tilsynet.
 INDENRIGSMINISTERIET, DEN 1. APRIL 1976.
 P.M.V.
 E.B.
Johs.
Pedersen.
 Bilag 1.
 Lov nr. 154 af 31. marts 1976 om ændring af lov om kommunernes styrelse.
 (Udelades her).
 Bilag 2.
 Bekendtgørelse nr. 155 af 31. marts 1976 om tilsynet med løn- og øvrige  

 ansættelsesforhold for personale ved selvejende børneforsorgsinstitutioner.
 (Udelades her).
