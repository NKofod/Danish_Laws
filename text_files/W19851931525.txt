En gift kvinde K havde fra 1979 modtaget hjælp efter bistandslovens §  

 42. I september 1980 påbegyndte K's ægtefælle M, der havde arbejdet som  

 pædagogmedhjælper, en uddannelse på et socialpædagogisk seminarium.
Efter M's  

 påbegyndelse af uddannelse fortsatte det sociale udvalg med at fradrage M's  

 hidtidige nettoindtægt før påbegyndelsen af studiet i K's hjælp efter  

 bistandslovens § 42, uanset at M alene havde indtægter i form af stipendier  

 og lån fra Statens Uddannelsesstøtte.
 Ankestyrelsen fandt, at der ved udmålingen af hjælp efter  

 bistandslovens § 42 ikke er hjemmel til at foretage fradrag med et beløb, der  

 svarer til en indtægt, som den pågældendes ægtefælle kunne have oppebåret i  

 løn ved en fortsættelse af et hidtidigt arbejde.
 Ankestyrelsen fandt endvidere, at der efter den 1. september 1980,  

 hvor M påbegyndte sin uddannelse, med urette havde været ydet hjælp til K.  

 Ankestyrelsen henviste til bistandslovens regler om gensidig  

 forsørgelsespligt mellem ægtefæller og om udnyttelse af arbejdsmuligheder som  

 forudsætning for ydelse af hjælp.
 REDEGØRELSE FOR SAGEN:
 En gift kvinde fik fra august 1979 bevilget hjælp efter bistandslovens §  

 42. Ved udmålingen af hjælp foretog socialforvaltningen fradrag for  

 ægtefællen M's arbejdsindtægt.
 Pr. 1. september 1980 påbegyndte M, der fra 1978 havde arbejdet som  

 pædagogmedhjælper, en uddannelse på et socialpædagogisk seminarium M's  

 indtægter bestod herefter af stipendier og lån fra Statens Uddannelsesstøtte.  

 Ved udmålingen af hjælp til K efter den 1. september 1980 foretog  

 socialforvaltningen fortsat fradrag med et beløb svarende til M's hidtidige  

 nettoindtægt som pædagogmedhjælper.
 AFGØRELSEN, DER KLAGES OVER:
Amtsankenævnet tiltrådte socialudvalgets afgørelse om udmåling af hjælp  

 til K.
Nævnet lagde vægt på, at M i en længere periode, før han påbegyndte  

 sin uddannelse, havde bidraget til familiens forsørgelse med lønindtægt.
 KLAGEN TIL ANKESTYRELSEN:
 Sagen blev anket af M.
 LOVGRUNDLAG:
 Der henvises til de under ankestyrelsens afgørelse anførte bestemmelser.
 ANKESTYRELSENS AFGØRELSE:
 Ifølge § 6 i bistandsloven er enhver mand og kvinde over for det  

 offentlige forpligtet til at forsørge sig selv og sine børn under 18 år.
 Bistandslovens § 38 bestemmer, at ydelse af hjælp forudsætter, at såvel  

 den, der søger hjælpen, som ægtefællen i tilstrækkelig grad har udnyttet sine  

 arbejdsmuligheder.
 Efter socialministeriets cirkulære om kontanthjælp efter bistandsloven kan  

 der kun ydes hjælp til uddannelsessøgende under helt ekstraordinære forhold,  

 med mindre betingelserne for at yde hjælp efter bistandslovens § 42 er  

 opfyldt.
 Det forhold, at både ansøgeren og ægtefællen skal have udnyttet deres  

 arbejdsmuligheder, indebærer som udgangspunkt, at ægtefællen må opgive en  

 eventuel uddannelse for at stille sig til rådighed for arbejdsmarkedet.
 Efter kontanthjælpscirkulæret foretages der ved udmåling af hjælpen  

 fradrag for indtægter, som tilflyder ansøgeren og de personer, pågældende har  

 forsørgelsespligt overfor.
Ved lov af 30. marts 1983 indføjedes i bistandslovens § 38 en bestemmelse  

 om, at der ikke kan ydes hjælp til personer, som er under uddannelse.  

 Socialministeren fastsætter efter bestemmelsen regler for, i hvilke særlige  

 tilfælde der kan ydes hjælp til uddannelsessøgende.
Sådanne regler er fastsat  

 i socialministeriets bekendtgørelse nr. 129 af 30. marts 1983.
 Ankestyrelsen finder, at der ved udmålingen af hjælp efter bistandslovens  

 § 42 ikke er hjemmel til at foretage fradrag med et beløb, der svarer til den  

 indtægt, som den pågældendes ægtefælle kunne have oppebåret i løn ved en  

 fortsættelse af et hidtidigt arbejde.
 Under henvisning til de nævnte bestemmelser i bistandsloven m.v. samt i  

 betragtning af den gensidige forsørgelsespligt mellem ægtefæller finder  

 ankestyrelsen, at der efter den 1. september 1980, hvor M påbegyndte sin  

 uddannelse, med urette har været ydet hjælp til K.
 Ankestyrelsen ændrer således amtsankenævnets afgørelse.
 Ankestyrelsens afgørelse medfører ikke pligt til at tilbagebetale den  

 hjælp, der er ydet K som følge af det sociale udvalgs og amtsankenævnets  

 afgørelse.
