 § 1.  Der kan for nærmere afgrænsede områder indgås  

 aftaler mellem parterne i vedkommende AC-overenskomst(er) om  

 kombinationsbeskæftigelser og kombinerede ansættelser efter de i nedenstående  

 bestemmelser anførte retningslinier.
 § 2.  For ansatte i normerede deltidsstillinger i  

 staten kan der i den normale arbejdstid indregnes beskæftigelse ved andre  

 statslige, (amts)kommunale og visse private statsstøttede institutioner.
 Stk. 2.  Den i stk. 1 nævnte ordning kan tillige  

 etableres ved opslag, hvori anføres, at stillingsindehaveren skal gøre  

 tjeneste ved 2 (eventuelt flere) institutioner.
 Stk. 3.  For deltidsbeskæftigede i staten med 3/8  

 beskæftigelsesgrad eller derover kan der etableres en ordning, hvorefter den  

 nævnte deltidsbeskæftigelse (hovedansættelsen) sammenlægges med beskæftigelse  

 ved andre statslige, (amts)kommunale eller visse private statsstøttede  

 institutioner.
 Kombinerede ansættelser etableres som to eller flere selvstændige  

 ansættelsesfordold.
§ 3.  Generelle forudsætninger De beskæftigelser, som indgår i ordningerne efter § 2, er betinget af  

 akademisk uddannelse.
 Stk. 2.  Indregning af deltidsbeskæftigelse efter § 2,  

 stk. 1 og 2, og sammenlægning af deltidsbeskæftigelser i henhold til § 2,  

 stk. 3, vil normalt kun kunne ske inden for rammen af den normale arbejdstid.  

 Ved undervisningsinstitutioner tillægges timer i medfør af en eventuel  

 tilsagnsforpligtelse.
 § 4.  Overenskomstens bestemmelser anvendes på  

 kombinationsbeskæftigelser og kombinerede ansættelser efter § 2 med  

 tilføjelser og ændringer som nedenfor anført:
a.
Kombinationsbeskæftigelser Etablering af den i § 2, stk. 1, nævnte ordning forudsætter, at den anses  

 for forenelig med de tjenstlige forhold på tjenestestedet, og at den  

 pågældende selv ønsker en sådan ordning bragt i anvendelse.
 Stk. 2.  Har en ansat påtaget sig deltidsbeskæftigelse,  

 der falder ind under aftalen, jfr. stk. 1, medregnes denne beskæftigelse i  

 den normale arbejdstid i heltidsstillingen, således at den samlede  

 beskæftigelse udfylder rammen efter § 3, stk. 2.
 Stk. 3.  Indregning af deltidsbeskæftigelse sker efter  

 arbejdstimetal.
 Stk. 4.  Indregning af deltidsbeskæftigelse etableres  

 for bestemte perioder - normalt mindst 1 år - ad gangen i henhold til særlig  

 aftale mellem den ansatte og de respektive tjenestesteder.
Stk. 5.  En ansat oppebærer i forbindelse med indregning  

 af deltidsbeskæftigelse sædvanlig overenskomstløn incl. faste tillæg.
Der kan  

 dog træffes anden aftale om ydelsen af tillæg.
 Stk. 6.  Ansættelsesstedet udbetaler løn efter stk. 5  

 inden for den i § 3, stk. 2, fastsatte ramme, der så vidt muligt ikke bør  

 overskrides.
 Overskrides rammen undtagelsesvis, yder ansættelsesstedet vederlag for  

 overskydende timer, der udføres for dette, medens vederlag for overskydende  

 timer udført på den institution, hvor den pågældende er deltidsbeskæftiget,  

 ydes af denne.
 Stk. 7.  Den institution, hvor deltidsbeskæftigelsen  

 udføres, kan inden for den fastsatte beskæftigelsesperiode bringe denne  

 beskæftigelse til ophør med overenskomstmæssigt varsel efter varigheden af  

 beskæftigelsen (incl. forudgående sammenhængende beskæftigelsesperioder). Ved  

 deltidsbeskæftigelsens ophør genindtræder den ansatte i hidtidigt timetal ved  

 sit hovedtjenestested.
b.
Kombinerede ansættelser Etablering af den i § 2, stk. 3, nævnte ordning forudsætter, at den  

 pågældende selv ønsker en sådan ordning bragt i anvendelse.
 Stk. 2.  Ansættelsen med størst beskæftigelsesgrad  

 betragtes normalt som hovedansættelsen.
 I andre tilfælde betragtes den ansættelse, der har dannet udgangspunkt for  

 den kombinerede ansættelse, som hovedansættelsen.
 I øvrigt afgøres spørgsmålet om hovedansættelse på grundlag af  

 ansættelsesanciennitet eller beskæftigelsesgrad.
 Stk. 3.  Er hovedansættelsen tidsbegrænset, forudsættes  

 den normalt at strække sig over mindst 1 år (2 semestre), medens den  

 supplerende deltidsbeskæftigelse normalt skal omfatte mindst x timer og være  

 af mindst 1/2 års (1 semesters) varighed.
 Stk. 4.  De forskellige former for deltidsbeskæftigelse  

 sammenlægges med henblik på fastsættelsen af den samlede beskæftigelsesgrad.  

 Sammenilgningen sker på grundlag af arbejdstimetal.
 Stk. 5.  Der ydes løn og pensionsbidrag i henhold til  

 gældende overenskomst efter den samlede beskæftigelsesgrad og under hensyn  

 til forudgående anciennitetsgivende virksomhed.
Der ydes endvidere en forholdsmæssig del af de for tilsvarende  

 heltidsansatte gældende faste tillæg.
Der kan dog træffes anden aftale om  

 ydelsen af tillæg.
Stk. 6.  Hovedansættelsesstedet udbetaler den samlede  

 løn incl. tillæg inden for den i stk. 5 fastsatte ramme og sørger for  

 indbetaling af pensionsbidrag til den anviste pensionskasse.
Bidrag, der  

 vedrører deltidsbeskæftigelse uden for hovedansættelsesstedet og normalt  

 skulle være indbetalt til en anden pensionskasse, kan indbetales til den for  

 hovedansættelsesstedet anviste pensionskasse.
 Overskrides rammen undtagelsesvis, yder vedkommende ansættelsessted  

 vederlaget for de overskydende timer.
 Stk. 7.  Det enkelte ansættelsessted kan - også inden  

 for en på forhånd fastsat ansættelsesperiode - bringe ansættelsesforholdet  

 til ophør med overenskomstmæssigt varsel efter varigheden af beskæftigelsen  

 incl. eventuelle forudgående sammenhængende beskæftigelsesperioder.
 Er der tale om tidsbegrænset ansættelse, og er ansættelsesfordoldet ikke  

 opsagt til fratræden til et tidligere tidspunkt, ophører det med udløbet af  

 ansættelsesperioden.
Der kan efter særlige regler herom, uden at opsigelse er fornøden, ske ændringer i timetallet inden for ansættelsesperioden, jfr.  

 således aftale af 4. november 1975 om eksterne lektorers ansættelsesforhold.
 § 5.  Aftale indgået efter § 1 er ikke til hinder for  

 etablering af kombinationsbeskæftigelser og kombinerede ansættelser uden for  

 aftalens område efter de almindelige regler herom eller i henhold til særlig  

 hjemmel.
 § 6.  Denne rammeaftale har virkning fra 1. april 1978  

 og kan opsiges af hver af aftalens parter med 3 måneders varsel til den 1. i  

 en måned, dog tidligst den 1. april 1979.
København, den 5. april 1978 Akademikernes Centralorganisation Finansministeriet P.
M.
V.
Protokollat i tilslutning til rammeaftale om kombinationsbeskæftigelser og kombinerede ansættelser for overenskomstansatte akademikere Aftalens parter er enige om:
 arbejdsopgaver, således at beskæftigelsen kan  

 fremmes.
København, den 5. april 1978 Akademikernes Centralorganisation Finansministeriet P.
M.
V.
