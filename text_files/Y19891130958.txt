 I udtalelsen berøres bl. a. generelt betingelserne for bedømmelsen af  

 en institutions forhold til den offentlig lovgivning, det vil sige  

 registerlovgivningen, forvaltningsloven og offentlighedsloven.
Spørgsmålet vedrører institutioner, der er oprettet på privatretligt  

 grundlag eller ved eller i henhold til lov.
Udgangspunktet vedrørende  

 institutioner, der er oprettet på privatretligt grundlag, er, at der skal  

 lægges vægt på den pågældende institutions organisatoriske placering og kun i  

 tilfælde, hvor denne kan give anledning til tvivl, tillige på hvilke  

 funktioner institutionen udøver.
Institutioner, der ikke er oprettet på  

 privatretligt grundlag, men ved eller i henhold til lov, vil derimod normalt  

 være omfattet af begrebet den offentlig forvaltning.
 Vedrørende udviklingscentret udtalt, at på baggrund af institutionens  

 oprettelse, vedtægtsforhold og kulturministeriets inddirekte indflydelse på  

 institutionens drift, må institutionen anses som en del af den offentlige  

 forvaltning og dermed omfattet af den offentligretlige lovgivning, herunder  

 lov om offentlige myndigheders registre.
 Vedrørende j.nr. 1987-2001-47.
 I skrivelse af 24. februar 1988 har Registertilsynet anmodet  

 Justitsministeriet om en udtalelse om, hvorvidt Udviklingscenter for  

 Folkeoplysning og Voksenundervisning kan anses for omfattet af lov om  

 offentlige myndigheders registre.
 Det fremgår af sagen, at centret har oprettet en database over forsøgs- og  

 udviklingsarbejder inden for folkeoplysning og voksenundervisning.
 Databasen rummer ca. 900 projekter med blandt andet oplysninger om  

 projektlederens og andre medarbejderes navne, adresser og telefonnumre.  

 Centret har planer om at åbne basen for søgning udefra, og påtænker et  

 samarbejde med andre offentlige institutioner, der arbejder med forsøgs- og  

 udviklingsarbejder omkring åbning af en fælles database.
Kulturministeriet har den 16. januar 1989 oplyst, at Udviklingscenter for  

 Folkeoplysning og Voksenundervisning er oprettet som en selvejende  

 institution efter indgående overvejelser.
Allerede i det oprindelige forslag  

 fra Sektorrådet for ungdomsundervisning m.v. stod det klart, at der skulle  

 være tale om en institution uden for den offentlige forvaltning i den  

 forstand, at det lå forslagsstillerne på sinde, at centret for at kunne  

 varetage sine opgaver skulle have en udstrakt frihed og dermed også fungere  

 »på eget ansvar«.
 I den anledning skal Justitsministeriet udtale følgende:
 1. Efter § 1, stk. 1, i lov om offentlige myndigheders registre, jf.  

 lovbekendtgørelse nr. 621 af 2. oktober 1987, gælder loven for edb-registre,  

 der føres for den offentlige forvaltning og som indeholder personoplysninger.
 I bemærkningerne til § 1 i forslaget til lov om offentlige myndigheders  

 registre (Folketingstidende 1977/78, tillæg A, sp. 677) anføres blandt andet  

 følgende om, hvilke institutioner m.v., der kan henregnes til den offentlige  

 forvaltning:
»Ved fastlæggelsen af, hvilke institutioner, der skal henregnes til  

 »den offentlige forvaltning«, skal der lægges vægt på en bedømmelse  

 af institutionernes organisatoriske placering, og kun i tilfælde, hvor denne  

 kan give anledning til tvivl, tillige på, hvilke funktioner institutionen  

 udøver.
Udtrykket offentlig forvaltning har således samme indhold som det  

 tilsvarende begreb i loven om offentlighed i forvaltningen.
Således kan  

 institutioner, der er oprettet på privatretligt grundlag, som f.eks.  

 selvejende institutioner og foreninger, kun henregnes til »den  

 offentlige forvaltning« og dermed være omfattet umiddelbart af loven,  

 såfremt de udøver offentlig virksomhed af mere omfattende karakter og derved  

 er undergivet intensiv offentlig regulering, tilsyn og kontrol.  

 Institutioner, der er organiseret i selskabsform, f.eks. aktieselskaber og  

 interessentskaber, falder uden for loven, medmindre de inddrages i medfør af  

 forslagets § 2.' Loven om offentlige myndigheders registre gælder ligesom  

 offentlighedsloven og forvaltningsloven således kun for »den offentlige  

 forvaltning«.
Uden for lovenes anvendelsesområde falder som udgangspunkt  

 institutioner, foreninger, selskaber m.v., der er organiseret på  

 privatretligt retsgrundlag.
Det gælder uanset om den virksomhed, der udøves,  

 ganske kan sidestilles med den, der sædvanligvis udøves af  

 forvaltningsmyndigheder.
Den omstændighed, at en selvejende institution,  

 forening eller et selskab udfører opgaver efter aftale med en  

 forvaltningsmyndighed fører heller ikke til, at institutionen m.v.  

 umiddelbart omfattes af den generelle forvaltningsretlige lovgivning.
Inden for en række forvaltningsområder varetages anliggender, som normalt  

 henregnes til den offentlige forvaltning, foruden af offentlige myndigheder  

 tillige i større eller mindre omfang af institutioner, foreninger m.v., der  

 er oprettet på privat initiativ og på privatretligt retsgrundlag.
Selv om  

 sådanne institutioner, foreninger m.v. som udgangspunkt ikke kan anses for  

 omfattet af lovens bestemmelser, kan den nærmere fastlæggelse af lovens  

 rækkevidde i denne henseende give anledning til tvivl, jf. om det tilsvarende  

 spørgsmål vedrørende offentlighedslovens rækkevidden, betænkning 857/1978 om  

 offentlighedslovens revision, side 89 ff, Folketingstidende 1985/86, tillæg  

 A, sp. 202 og Asbjørn Jensen m.fl., Offentlighedsloven, side 34 ff.
Det  

 skyldes navnlig, at en række institutioner, foreninger m.v. modtager tilskud  

 fra det offentlige til deres virksomhed.
Sådanne tilskud fra det offentlige  

 kan dog ikke i sig selv antages at medføre, at institutionen må anses for  

 omfattet af begrebet »den offentlige forvaltning«, jf. således  

 udtrykkeligt bemærkningerne til forslaget til lov om of fentlighed i  

 forvaltningen, Folketingstidende 1969/70, tillæg A, sp. 586. Ofte er det dog  

 af den tilskudsydende myndighed gjort til en betingelse for at yde sådant  

 tilskud, at virksomheden indordnes under mere eller mindre intensiv  

 regulering, tilsyn og kontrol fra det offentliges side.
Det offentliges  

 indflydelse kan herigennem antage et sådant omfang, at den private rådighed i  

 realiteten er bragt til ophør.
Institutioner, der ikke er oprettet på privatretligt grundlag, men ved  

 eller i henhold til lov, vil normalt altid være omfattet af begrebet  

 »den offentlige forvaltning«, jf.
Asbjørn Jensen m.fl., a.st., side  

 40. Det gælder selv om institutionen har selvstændig retssubjektivitet,  

 f.eks. ved at en formuemasse adskilt fra andre offentlige midler er henlagt  

 til institutionen.
2. Udviklingscenter for Folkeoplysning og Voksenundervisning er en  

 selvejende institution, der er oprettet i henhold til aktstykke af 6.  

 december 1983. Det fremgår af aktstykket, at Undervisningsministeriet har  

 anmodet Finansudvalget om tilslutning til, at der oprettes et  

 udviklingscenter for folkeoplysning og voksen undervisning.
De ansøgte midler  

 skal efter aktstykket ikke alene udgøre et tilskud til driften, men også til  

 selve etableringen af institutionen.
Institutionens vedtægter er udarbejdet  

 af Undervisningsministeriet.
Institutionen modtager nu tilskud ved bevilling på finansloven, jf.  

 vedtægternes pkt. 1, 1. led.
Udviklingscentret er optaget på finansloven 1988  

 under Undervisningsministeriets tilskudskonto 20.04.89.-53.17. Forvaltningen  

 af området er nu overgået til Kulturministeriet.
Kulturministeriet skal godkende eventuelle vedtægtsændringer efter  

 indstilling fra bestyrelsen.
Centrets formål er ifølge vedtægternes pkt. 2 at  

 drive udviklingsarbejde til fremme og støtte for folkeoplysning og  

 voksenundervisning i Danmark.
Centret skal have sin opmærksomhed rettet mod  

 voksenundervisningen i hele dens bredde, men centrets egentlige virke skal  

 koncentrere sig om problemstillingen om det folkeoplysende arbejde og den  

 almene voksenundervisning.
 I tilslutning til vedtægternes pkt. 2 er det i vedtægternes pkt. 3  

 foreskrevet, at centret har følgende hovedopgaver:
»- formidling og dokumentation, - medvirken ved forsøgs- og udviklingsarbejde, - landsdækkende erfaringsopsamling samt - udviklingsarbejde og samarbejde med forskningsinstitutioner.« Centrets øverste myndighed er bestyrelsen, der består af 4 medlemmer,  

 udpeget af Dansk Folkeoplysnings Samråd, og 3 medlemmer udpeget af  

 Kulturministeriet, jf. vedtægternes pkt. 4, 1. led.
Efter vedtægternes pkt.  

 4, 3. led, vælger bestyrelsen af sin midte en formand og fastsætter selv sin  

 forretningsorden.
Medlemsskab af bestyrelsen er ulønnet.
Bestyrelsen afholder  

 ordinært møde 2 gange årligt.
Yderligere møde afholdes, når formanden finder  

 det nødvendigt, eller når mindst 2 medlemmer eller lederen af centret  

 fremsætter anmodning derom med angivelse af de emner, der ønskes drøftet.
I vedtægternes pkt. 6 er det foreskrevet, at bestyrelsen tegner centret  

 udadtil og har det økonomiske ansvar for centrets drift.
Bestyrelsen er  

 således ansvarlig for Kulturministeriet for overholdelse af de  

 bevillingsmæssige forudsætninger, for overholdelse af det årlige budget samt  

 for regnskabsaflæggelse.
Bestyrelsen er endvidere ansvarlig for, at centret  

 administreres i overensstemmelse med centrets formål og vedtægterne.
Efter vedtægternes pkt. 8 afgiver bestyrelsen indstilling til  

 Kulturministeriet om ansættelse og afskedigelse af centerlederen.
Bestyrelsen  

 ansætter centrets øvrige personale efter indstilling fra centerlederen og  

 påser, at centrets ansatte har løn- og ansættelsesvilkår i overensstemmelse  

 med de til enhver tid gældende aftaler og overenskomster mellem staten og de  

 respektive faglige organisationer.
I tilslutning til vedtægternes pkt. 8 bestemmes i vedtægternes pkt. 11, at  

 Kulturministeriet udarbejder stillingsbeskrivelse for centrets leder.
Det  

 bestemmes endvidere, at lederen tilrettelægger centrets virksomhed og  

 forestår driften af centret.
Lederen foretager indstilling til bestyrelsen om  

 ansættelse og afskedigelse af det til centret knyttede personale, og det  

 påhviler lederen at forelægge forslag til budget samt regnskab for  

 bestyrelsen forinden indsendelse til Kulturministeriet.
 Efter vedtægternes pkt. 10 samarbejder centret med Kulturministeriet, og  

 centret afholder i den forbindelse møde med ministeriet 2 gange årligt.  

 Centret kan blandt andet påtage sig opgaver i overensstemmelse med centrets  

 formål, som ministeriet måtte have behov for.
Centrets regnskab revideres ifølge vedtægternes pkt. 6, 2. led, af  

 Rigsrevisionen i henhold til lov nr. 321 af 26. juni 1975 om revisionen af  

 statens regnskaber m.m.
Efter vedtægternes pkt. 7 udfærdiger  

 Kulturministeriet instruks vedrørende budget, regnskabsaflæggelse,  

 dispositionsadgang m.v. vedrørende centret.
 Centret er tilsluttet Finansministeriets centrale regnskabs- og lønsystem.
Efter instruksens pkt.
II, nr. 2.2.a. kan disponering, det vil sige  

 indgåelse af aftaler m.v., der medfører udgifter for centret alene foretages  

 af centerlederen eller en af medarbejderne, som centerlederen har bemyndiget  

 dertil.
Afskrivning eller nedskrivning af en fordring kan foretages (pkt.
II, nr.  

 3 c), når det ved retsforfølgning er konstateret, at inddrivelse helt eller  

 delvist er udelukket, eller når der er tale om uvæsentlige beløb.
I andre  

 tilfælde bør der indhentes forudgående tilslutning fra Kulturministeriet.
 Kulturministeriet skal efter vedtægternes pkt. 13 godkende køb, salg og  

 pantsætning af fast ejendom samt opløsning af centret, og eventuelle  

 overskydende midler i forbindelse med centrets nedlæggelse som selvejende  

 institution overgår til staten.
 3. Ved afgørelsen af, om Udviklingscenter for Folkeoplysning og  

 Voksenundervisning kan anses for en del af den offentlige forvaltning, må der  

 efter Justitsministeriets opfattelse lægges vægt på, at institutionen er  

 etableret ved aktstykke på grundlag af vedtægter, der er udarbejdet af  

 Undervisningsministeriet.
Hertil kommer, at institutionens drift i meget betydeligt omfang er  

 underlagt de retningslinier og de afgørelser, som nu Kulturministeriet  

 træffer.
Ved vurderingen af den offentlige indflydelse på driften, må der  

 efter Justitsministeriets opfattelse lægges vægt på, at Kulturministeriet har  

 direkte indflydelse på ansættelse og afskedigelse af den daglige leder, og at  

 alle større dispositioner skal godkendes af Kulturministeriet.  

 Kulturministeriet har indirekte indflydelse på centrets drift, idet 3 af 7  

 medlemmer af bestyrelsen udpeges af ministeriet.
Tilsyn udøves i kraft af  

 bestemmelsen om Rigsrevisionens revision af regnskaberne, og centret er  

 tilsluttet Finansministeriets centrale regnskabs- og lønsystem.
Centrets  

 formål og den omstændighed, at centret kan påtage sig de opgaver, som  

 Kulturministeriet måtte have behov for at få behandlet, taler også for, at  

 centrets virksomhed i overvejende grad må sidestilles med offentlig  

 forvaltning.
 Efter Justitsministeriets opfattelse kan der også være grund til at lægge  

 vægt på, at overskydende midler i forbindelse med en eventuel opløsning  

 tilfalder statskassen.
 Det er hverken i forbindelse med aktstykket eller i omtalen af centrets  

 virksomhed i forslaget til folketingsbeslutning om et 10 punktsprogram for  

 voksenundervisning og folkeoplysning (B 114) kommet tydeligt til udtryk, at  

 centret ikke skulle være en del af den offentlige forvaltning.
 På den baggrund er det Justitsministeriets opfattelse, at Udviklingscenter  

 for Folkeoplysning og Voksenundervisning må anses for at være en del af den  

 offentlige forvaltning og dermed omfattet af den generelle  

 forvaltningsretlige lovgivning, herunder lov om offentlige myndigheders  

 registre.
 Justitsministeriet skal beklage den sene besvarelse.
P.
M.
V.
E.
B.
