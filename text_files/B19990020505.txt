Bekendtgørelse om uddannelse til  

 maritime håndværksfag I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 122 af 5. februar 1997,  

 fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for maritime håndværksfag med et af følgende  

 specialer:
1)	Bådebygger, træ/plast 2)	Sejlmager Stk. 2. Eleven vælger speciale ved indgåelsen af  

 uddannelsesaftale.
 § 2. Det faglige udvalg for uddannelsen, jf.  

 § 37 i erhvervsuddannelsesloven er Det Faglige Udvalg for Industriens  

 Træ- og Plastfag.
Kapitel 2 Uddannelsens varighed og struktur m.v.
 § 3. Uddannelsen varer 4 år.
Stk. 2. For specialet bådebygger, træ/plast  

 varer skoleundervisningen 50 uger.
For specialet sejlmager varer  

 skoleundervisningen 35 uger.
Skoleundervisningen veksler med  

 praktikuddannelsen, som vist i figuren og som anført stk. 3 og 4,  

 jf. dog § 4.
BÅDEBYGGER, træ/plast praktik 20 uger praktik 10 uger praktik 13 uger praktik 7 uger praktik SEJLMAGER praktik 20 uger praktik 5 uger praktik 5 uger praktik 5 uger praktik Stk. 3. Specialet bådebygger,  træ/plast  

 har følgende struktur:
1)	1. praktikperiode (for elever der indleder uddannelsen i  

 virksomheden) 2)	2. skoleperiode, 20 uger.
 3)	2. praktikperiode, ca. 40 uger.
 4)	3. skoleperiode, 10 uger.
 5)	3. praktikperiode, ca. 45 uger.
 6)	4. skoleperiode, 13 uger.
 7)	4. praktikperiode, ca. 45 uger.
 8)	5. skoleperiode, 7 uger.
 9)	5. praktikperiode, indtil udløbet af den fastsatte  

 uddannelsestid.
 Stk. 4. Specialet sejlmager har følgende  

 struktur:
1)	1. praktikperiode (for elever der indleder uddannelsen i  

 virksomheden) 2)	2. skoleperiode, 20 uger.
 3)	2. praktikperiode, ca. 50 uger.
 4)	3. skoleperiode, 5 uger.
 5)	3. praktikperiode, ca. 50 uger.
 6)	4. skoleperiode, 5 uger.
 7)	4. praktikperiode, ca. 55 uger.
 8)	5. skoleperiode, 5 uger.
 9)	5. praktikperiode indtil udløbet af den fastsatte  

 uddannelsestid.
 Stk. 5. Uddannelsen afsluttes med eksamen  

 (svendeprøve), der gennemføres i forbindelse med den sidste  

 skoleperiode.
Voksenuddannelse § 4. Personer over 25 år kan indgå  

 uddannelsesaftale med afkortning af uddannelsestiden med normalt indtil 2/3  

 af den tid, den pågældende forud for indgåelse af  

 uddannelsesaftalen har brugt til relevant uddannelse eller  

 beskæftigelse med arbejde, som i det væsentlige er sammenfaldende  

 med det, som er fastsat for praktikuddannelsen i uddannelsen med det valgte  

 speciale.
Det faglige udvalg træffer afgørelse efter indhentning  

 af udtalelse fra skolen, jf. stk. 3. Uddannelsestiden skal mindst  

 udgøre længden af det afsluttende skoleophold.
Kursus i henhold  

 til erhvervsuddannelseslovens § 16 kan være omfattet af  

 uddannelsesaftalen, jf. lovens § 46, stk. 2.
Stk. 2. For elever med uddannelsesaftale efter stk. 1 kan  

 skolen efter samråd med det faglige udvalg tilrettelægge et  

 særligt uddannelsesforløb bestående af perioder med  

 henholdsvis skoleundervisning og praktikuddannelse.
Varigheden af  

 skoleundervisningen, inklusive eventuelt kursus efter  

 erhvervsuddannelseslovens § 16, må ikke overstige den, som er  

 anført i § 3, stk. 2. Det faglige udvalg skal godkende  

 fastsættelsen af praktikperioder.
 Stk. 3. Udvalget kan i særlige tilfælde dispensere  

 fra alderskravet eller beskæftigelseskravet efter samråd med  

 praktikvirksomheden.
 Stk. 4. Det er en forudsætning, at eleven efter skolens  

 vurdering vil kunne gennemføre skoleundervisningen inden for den  

 fastsatte uddannelsestid, eventuelt efter fritagelse for dele af  

 undervisningen, jf. § 5.
 Stk. 5. Afgørelser efter denne paragraf og § 5,  

 stk. 2, skal så vidt muligt træffes inden indgåelsen  

 af uddannelsesaftalen.
Fritagelse for dele af uddannelsen § 5. Elever, der har gennemført 2.  

 skoleperiode i modelsnedkeruddannelsen, er fritaget for 2. skoleperiode.
 Stk. 2. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen), bekendtgørelse om merit for visse fag  

 og bekendtgørelsen om grundfag.
Kapitel 3 Uddannelsens mål og indhold § 6. Den uddannede inden for de maritime  

 håndværksfag skal selvstændigt udføre alle  

 arbejdsprocesser, der forekommer inden for det område, som specialet  

 retter sig imod, under overholdelse af gældende miljø- og  

 sikkerhedsbestemmelser.
 Stk. 2. Den uddannede med specialet bådebygger,  

 træ/plast skal selvstændigt kunne bygge, reparere og  

 vedligeholde skibe af træ, stål, aluminium og kompositmaterialer.  

 Den uddannede skal kunne udføre aptering og montering samt fremstille  

 mastermodeller til støbeforme, samt kunne foretage forekommende  

 arbejdsopgaver inden for specialet.
Stk. 3. Den uddannede med specialet sejlmager skal  

 kunne måltage, skære, sy, reparere og ændre sejl.
Den  

 uddannede skal kunne splejse samt arbejde med tov, wire og rigning.
Den  

 uddannede skal kunne udføre sammenføjningsteknikker og  

 fremstille presenninger og overtræk samt kunne foretage forekommende  

 arbejdsopgaver inden for specialet.
Skoleundervisningen § 7. Undervisningen på skole skal på  

 en helhedsorienteret måde omfatte både praktisk og teoretisk  

 undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for  

 at varetage de funktioner, som uddannelsen tager sigte på.
 Stk. 2. Undervisningen skal give indsigt i og forståelse  

 af miljø- og sikkerhedsmæssige forhold, herunder  

 håndtering af miljømæssige problemstillinger i forbindelse  

 med materialeanvendelse.
 Stk. 3. Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevens personlige udvikling og forståelse af samfundet og dets  

 udvikling.
 § 8. Skoleundervisningen omfatter grundfag,  

 områdefag, specialefag og valgfag med følgende fordeling  

 på skoleperioder og vejledende uddannelsestid i uger:
1)	Specialet bådebygger træ/plast Skoleperioder 2.
 3.
 4.
 5.
GRUNDFAG, antal uger 10 2,8 3 1 Samfundsfag, niveau F * * Produktudvikling, produktion og service 3,2 uger * * * Dansk, niveau F * Materialeforståelse * * Førstehjælp og brandbekæmpelse * Stil, Form, farve * * Fremmedsprog, engelsk, niveau F * Miljø * * Matematik, niveau F * Skoleperioder 2.
 3.
 4.
 5.
OMRÅDEFAG, antal uger 5 2 2 0 Maskin- og værktøjskendskab * * * Fremstilling af emner * * * Dokumentation * Skoleperioder 2.
 3.
 4.
 5.
SPECIALEFAG, antal uger 1 3,8 6,4 5,6 Sikkerhed ved epoxy, polyurethan og polyester * Hærdeplast-bearbejdning * * Udvidet tegningsforståelse * * * Stilladsbygning * Manuelle og maskinelle processer * * Overfladebehandling * Motorinstallation * Svejsning og flammeskæring * Opplankning og fartøjsbygning * Skoleperioder 2.
 3.
 4.
 5.
VALGFAG, antal uger 4 1,4 1,6 0,4 2)	Specialet sejlmager Skoleperioder 2.
 3.
 4.
 5.
GRUNDFAG, antal uger 10 0,6 0,8 1,1 Samfundsfag, niveau F * * Produktudvikling, produktion og service 2,2 uger * * Dansk, niveau F * Materialeforståelse * Førstehjælp og brandbekæmpelse * Fremmedsprog, engelsk, niveau F * Miljø * * Matematik * Skoleperioder 2.
 3.
 4.
 5.
OMRÅDEFAG 6 2 1 0 Maskin- og værktøjskendskab * * Fremstilling af emner * * * Dokumentation * Skoleperioder 2.
 3.
 4.
 5.
SPECIALEFAG 0 2,2 3,2 3 Computerdesign * * Sammenføjningsteknik * Udformning af stænger og kalecher * Knob og splejs * Rigtyper og rigning * * Design og udviking * Skoleperioder 2.
 3.
 4.
 5.
VALGFAG 4 0,2 0 0,9 Stk. 2. Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3. Hvis uddannelsesforløbet er fastsat efter  

 § 4, stk. 2, tilrettelægger skolen undervisningen efter  

 elevens forudsætninger og behov, idet den vejledende uddannelsestid i  

 følge stk. 1 for det enkelte undervisningsfag og den fastsatte  

 fordeling af undervisningen på skoleperioder fraviges i  

 fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4. Skolen fastsætter det nærmere indhold af  

 undervisningen i skolens undervisningsplan.
2. skoleperiode § 9. Undervisningen i 2. skoleperiode har til  

 formål, at eleven gennem teoretiske og praktiske øvelser  

 opnår indsigt i arbejdsforholdene inden for branchen samt opnår  

 færdigheder i brug og vedligehold af håndværktøj og  

 maskiner.
 Stk. 2. Undervisningen i områdefag har følgende  

 mål og øvrige rammer for indholdet:
1)	Maskin- og værktøjskendskab Målet med undervisningen er, at eleven skal kunne betjene,  

 justere, indstille og fejlfinde på de maskiner, der anvendes i  

 fremstillings- og bearbejdningsprocessen.
Eleven kan betjene, indstille,  

 fejlfinde og vedligeholde branchens maskiner samt anvende og vedligeholde  

 branchens værktøj.
2)	Fremstilling af emner Målet er, at eleven selvstændigt og/eller i samarbejde med  

 andre med omhu kan fremstille et for branchen typisk emne fra start til slut  

 under hensyntagen til gældende normer og regler.
Eleven kan  

 udvælge materialer til fremstilling af emner inden for branchen.
3)	Dokumentation Målet er, at eleven kan fremstille og målsætte  

 tegninger.
De branchebestemte emner, som eleven udfører i faget  

 fremstilling af emner, udføres efter egne og eksisterende  

 tegninger.
 Stk. 3. Undervisningen i specialefag for specialet  

 bådebygger, træ/plast har følgende mål og  

 øvrige rammer for indholdet:
Sikkerhed ved arbejde med epoxy, polyuretan og polyester Målet er, at eleven kan arbejde med epoxy, polyuretan og  

 polyester i henhold til Arbejdstilsynets retningslinier for personlig  

 sikkerhed samt erhverve Arbejdstilsynets sikkerhedskursus vedrørende  

 arbejde med disse materialer.
Kurset følger Arbejdstilsynets  

 retningslinier og omhandler bl.a. materialekendskab, personlige  

 værnemidler, sundhedsrisici, mal-koder, grænseværdier,  

 brugsanvisninger, affaldshåndtering, mærkning og praktisk  

 arbejde.
Udstedelse af epoxybevis skal indeholdes i undervisningen.
3.-5. skoleperiode § 10. Undervisningen i områdefag for 3.-4.  

 skoleperiode har til formål, at eleven selvstændigt skal kunne  

 vælge, opsætte, vedligeholde og anvende maskiner og  

 værktøjer, som anvendes i fremstillings- og  

 bearbejdningsprocessen inden for det pågældende speciale.
Eleven  

 kan planlægge og arbejde med fremstilling og samling af emner under  

 overholdelse af gældende sikkerhedsregler.
Eleven kan desuden anvende  

 dokumentation i form af detailtegninger, materialelister og  

 arbejdsinstruktioner.
 Stk. 2. Undervisningen i områdefag har følgende  

 mål og øvrige rammer for indholdet:
1)	Maskin- og værktøjskendskab Målet er, at eleven kan arbejde med opsætning og  

 anvendelse af værktøjer gennem produktion af diverse emner.  

 Eleven kan anvende værktøjer og vedligeholde disse.
2)	Fremstilling af emner Målet er, at eleven i et større samlet  

 fremstillingsforløb kan demonstrere forskellige manuelle og maskinelle  

 bearbejdningsmetoder.
 Stk. 3. Undervisningen i specialefag i 3.- 5. skoleperiode for  

 specialet bådebygger, træ/plast har følgende  

 mål og øvrige rammer for indholdet:
1)	Hærdeplast-bearbejdning Målet er, at eleven selvstændigt kan udføre  

 laminering af større emner i form, herunder arbejdspladsforberedelse,  

 beregning af forbrug, forberedelse af form samt kvalitetskontrol.
Eleven  

 arbejder med laminering i form under anvendelse af forskellige  

 kærnematerialer, armeringsmaterialer og hærdeplasttyper, og  

 eleven skal kunne redegøre for fordele og ulemper ved de enkelte  

 typer.
Endvidere arbejder eleven med reparation af gelcoat og laminatskader.  

 Der følges op på sikkerhedskurset.
Målet er, at eleven  

 skal have kendskab til mere avancerede metoder og materialer, som f.eks.  

 pre-preg, vakuumstøbning, epoxylaminater med glas og andre  

 armeringstyper og erfaring med formbygning.
Eleven arbejder med bygning af  

 form over et emne af egen tilvirkning.
2)	Udvidet tegningsforståelse Målet er, at eleven får indgående kendskab til  

 linietegninger af såvel lyst- som arbejdsfartøjer og kan  

 indlægge nødvendige snit i alle planer, foretage afslagning og  

 opmærkning af de enkelte elementer.
Målet er, at eleven arbejder  

 i stigende sværhedsgrad med afslagning på plan,  

 skabelonfremstilling, halvmodel o.l.
Eleven fremstiller et apteringselement  

 efter tegning, beslået og overfladebehandlet.
3)	Stilladsopbygning Målet er, at eleven har kendskab til forskellige typer  

 stilladser og deres anvendelse samt kendskab til kvalitetssikring,  

 jobtilrettelæggelse og sikkerhedsforholdene ved stilladsbygning.
4)	Manuelle og maskinelle processer Målet er, at eleven selvstændigt kan fremstille skibsdele  

 efter tegninger under anvendelse af branchens værktøjer og  

 maskiner samt udvælge relevante materialer til de enkelte opgaver.  

 Målet er, at eleven selvstændigt kan opstille og indstille  

 maskiner i korrekt operationsrækkefølge i forbindelse med  

 fremstilling af et specifikt emne.
Eleven skal efter tegning foretage oprids,  

 udføre elementer, samlinger, limninger, overfladebehandling, montering  

 osv. med tolerancer og tæthed i overensstemmelse med branchens  

 krav.
5)	Overfladebehandling Målet er, at eleven skal have begyndende kendskab til at  

 udføre finisharbejde på træ og hærdeplast og kunne  

 vælge anvendelig overfladebehandling af skibsdele.
Målet er  

 desuden, at eleven kan redegøre for og anvende den korrekte  

 fremgangsmetode ved oliering, lakering og afpudsning.
De behandlede emner  

 skal opfylde områdets krav om udseende og holdbarhed.
6)	Motorinstallation Målet er, at eleven får kendskab til korrekt installation  

 af en indenbords skibsmotor, med hensyn til udboring af  

 stævnrør, udstødningssystemer, kølesystemer,  

 søforbindelser, opretning af flanger og fastgørelse på  

 fundament.
Eleven arbejder i praksis med stævnrørsudboring.
7)	Svejsning og flammeskæring Målet er, at eleven kan redegøre for stål, rustfast  

 stål og aluminiums opbygning, sammensætning, egenskaber,  

 bearbejdelighed og svejsbarhed samt fordele og ulemper ved valg af  

 forskellige svejsemetoder i forbindelse med konkrete opgaver.
Eleven skal  

 sikkerhedsmæssigt forsvarligt kunne anvende flamme- og  

 plasmaskæreudstyr og vælge korrekt  

 skæreværktøj til en given opgave.
Eleven kan  

 flammeskære lige-, skrå- og faconsnit i plade, rør og  

 profiler.
Tolerancekravet i DS 2075 grov serie overholdes.
Eleven skal  

 vælge skæremetode og -udstyr til en given opgave.
Eleven skal  

 kunne foretage svejsning af kant- og stumpsømme på stål og  

 aluminium.
8)	Opplankning og fartøjsbygning Målet er, at eleven får erfaring med og overblik over de  

 enkelte operationer i opbygningen af et fartøj, bygget af træ-  

 og kompositmaterialer, og hvor komponenter af metal kan indgå.
Eleven  

 får grundlæggende viden om især klink- og kravelbygning og  

 kan tage hæfte og udføre et klædningsstykke.
Eleven  

 får erfaring med gængse klædningstyper som fx kling,  

 kravel, strip, diagonal og øvrige komponenter på  

 fartøjer.
Eleven arbejder selvstændigt eller i grupper med de  

 pågældende emner.
 Stk. 4. Undervisningen i specialefag for specialet  

sejlmager i 3.-5. skoleperiode har følgende mål og  

 øvrige rammer for indholdet:
1)	Computerdesign og produktion Målet er, at eleven har kendskab til CAD/CAM-systemernes  

 opbygning og virkemåde samt kan operere med disse anlæg.
Desuden  

 skal eleverne forstå sammenhængen mellem konstruktions- og  

 produktionssiden.
Eleven kan arbejde med datasprog samt udarbejde tegninger,  

 hvoraf det fremgår, hvordan forarbejdning og opbygning skal  

 foregå.
Eleven kan udføre:
 a)	Konstruktion af sejl.
 b)	Opmåling af fartøjers rig.
 c)	Opmåling af faconpresenninger og andre emner.
 d)	Udfærdigelse af måleskema.
 e)	Dokumentation af belastningsberegninger samt forstå  

 sammenhængen mellem konstruktions- og produktionssiden.
2)	Knob og splejs Målet er, at eleven kan udføre og anvende forskellige  

 former for knob og splejs.
Eleven kan desuden producere knob og splejs,  

 herunder bådsmandsstol og lejdere.
3)	Rigtyper og rigning Målet er, at eleven har kendskab til traditionelle og moderne  

 rig- og sejltyper samt kendskab til rigning af fartøjer.
Eleven kan  

 udføre:
 a)	Produktion af løftegrej, klemning af talleritsplejsning og  

 terminaler samt udformning af forme.
 b)	Splejsning af fald, tov og wire.
 c)	Tilrigning af master og fartøjer.
 d)	Udvælgelse og montering af rullebeslag, herunder færden  

 i rig.
4)	Udformning af stænger og kalecher Målet er, at eleven kender principperne for fremstilling af  

 kalecher og markiser.
Eleven kan udføre:
 a)	Opmåling og syning af kalecher, markiser, presenninger,  

 forstagscovers og bomtelte.
 b)	Udformning af stænger og kalecher	.
5)	Design og udvikling af sejl Målet er, at eleven selvstændigt og/eller i samarbejde med  

 andre kan forestå design med hensyn til dimensionering, formgivning,  

 orientering af dug samt valg af materialer.
Eleven kan  

 udføre:
 a)	Beregning og placering af lommer, bolte, øjer, kovs og  

 beslag.
 b)	Dekorering af dug.
 c)	Finish og kontrol af sejlmål og kvalitet.
6)	Sammenføjningsteknik Målet er, at eleven har indsigt i og kan anvende andre  

 sammenføjningsteknikker end syning, fx svejsning, klæbning og  

 limning.
Eleven kan desuden svejse, herunder varmrulle-, højfrekvens-,  

 varmluft- og ultralydssvejsning.
Praktikuddannelsen § 11. Praktikvirksomheden skal gennemføre  

 praktikuddannelsen, så den sammen med skoleundervisningen fører  

 til, at eleven kan nå uddannelsens mål.
 Stk. 2. I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3. I de praktikperioder, der følger efter en  

 skoleperiode, skal uddannelsen i virksomheden endvidere tilrettelægges,  

 så skoleundervisning og praktikuddannelse supplerer hinanden, og eleven  

 videreudvikler de færdigheder og rutiner, der er gennemført i  

 den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives der  

 endvidere introduktion til discipliner, som forekommer i den  

 efterfølgende skoleperiode.
 Stk. 4. Det skal tilstræbes, at uddannelsen på  

 virksomheden tilrettelægges, så der arbejdes efter stigende  

 sværhedsgrad, og eleven ved afslutningen af den sidste praktikperiode  

 opnår et niveau, der svarer til de krav, der stilles til en  

 færdiguddannet.
Stk. 5. Under praktikuddannelsen arbejdes der med relevante  

 arbejdsopgaver inden for uddannelsen.
I øvrigt kan eleven på  

 virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6. Over for eleven indskærpes nødvendigheden  

 af, at de sikkerhedsregler og miljøkrav der gælder i  

 virksomheden vedrørende personlig sikkerhed og sikkerhed over for  

 udstyr, værktøj og materialer efterleves.
Stk. 7. I den sidste praktikperiode arbejdes  

 selvstændigt med alle relevante opgaver i virksomheden.
Eleven  

 udfører alle former for arbejdsdiscipliner ud fra sit kendskab til det  

 gældende kvalitetsniveau.
 § 12. Hvis uddannelsesforløbet er fastsat  

 efter § 4, stk. 2, skal praktikuddannelsen efter den enkelte  

 skoleperiode så vidt muligt omfatte de arbejdsdiscipliner, som har  

 været omfattet af skoleundervisningen, idet §§ 13-15 fraviges med  

 hensyn til praktikuddannelsens fordeling på praktikperioder.
2. praktikperiode for specialerne bådebygger, træ/plast og  

 sejlmager § 13. Eleven skal assistere generelt i  

 virksomheden og indføres i dens arbejdsområder, organisation og  

 jobfunktioner.
Eleven deltager under vejledning i produktionen med henblik  

 på at videreudvikle og rutinere færdigheden i de  

 arbejdsdiscipliner, der er undervist i på 2. skoleperiode.
3.-5. praktikperiode for specialet bådebygger,  

 træ/plast § 14. Eleven anvender på en mere og mere  

 kvalificeret måde branchens maskiner og  

 håndværktøjer.
Eleven fremstiller med større og  

 større selvstændighed emner fra start til slut under hensyntagen  

 til gældende miljø- og sikkerhedsbestemmelser.
Eleven  

 udfører reparationer i træ, metal og kompositmaterialer.
Eleven  

 kan anvende dokumentation inden for konstruktion, beregning og  

 opmåling, bl.a. med det formål at forstå sammenhængen  

 mellem konstruktion og produktion.
I løbet af praktikperioden op til  

 svendeprøven arbejder eleven med krævende opgaver, som  

 forekommer i virksomheden, f.eks. udrustning, dæklægning,  

 apteringsarbejde, afslagning.
3.-5. praktikperiode for specialet sejlmager § 15. Eleven anvender på en mere og mere  

 kvalificeret måde branchens maskiner og  

 håndværktøjer.
Eleven fremstiller med større og  

 større selvstændighed emner fra start til slut under hensyntagen  

 til gældende miljø- og sikkerhedsbestemmelser.
Eleven får  

 kendskab til rig- og sejltyper samt til rigning af fartøjer.
Eleven  

 kan anvende dokumentation inden for konstruktion, beregning og  

 opmåling, bl.a. med det formål at forstå sammenhængen  

 mellem konstruktion og produktion.
Dette indebærer også kendskab  

 til formgivning og dugvalg.
Eleven kan vælge og anvende forskellige  

 sammenføjningsteknikker samt udføre og anvende forskellige  

 former for knob og splejs.
Øvrige bestemmelser vedrørende  

 praktikuddannelsen § 16. Det lokale uddannelsesudvalg kan  

 fastsætte nærmere vejledende retningslinier om  

 praktikuddannelsens gennemførelse for skolens elever, jf.  

 hovedbekendtgørelsen.
§ 17. Ved afslutningen af en praktikperiode,  

 undtagen den sidste, meddeler virksomheden i en erklæring til skolen og  

 eleven, hvilke arbejdsområder og funktioner eleven har været  

 beskæftiget med i praktikperioden.
I denne erklæring  

 anføres endvidere, om praktikvirksomheden skønner, at eleven  

 har særligt behov med hensyn til skoleundervisning.
 Stk. 2. Virksomheden udsteder ved praktikuddannelsens  

 afslutning en afsluttende praktikerklæring, jf.  

 hovedbekendtgørelsen.
 Stk. 3. Det faglige udvalg udfærdiger blanketter til  

 brug for de erklæringer, som er nævnt i stk. 1 og 2. Skolen  

 udleverer blanketterne til virksomheden.
Kapitel 4 Bedømmelses- og uddannelsesbeviser m.v.
Uddannelsesbevis § 18. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen.
 Stk. 2. Uddannelsesbeviset udstedes, når den eksamen,  

 som er beskrevet i §§ 24-26 (svendeprøven) er bestået,  

 skolebevis og afsluttende praktikerklæring er udstedt.
 Stk. 3. Uddannelsesbeviset skal angive uddannelsens og  

 specialets betegnelse og oplysning om, at 13-skalaen er benyttet, og den  

 opnåede karakter fastsat i henhold til § 26, stk. 1-3.  

 Både karakterens talværdi og sproglige definition  

 påføres uddannelsesbeviset.
 Stk. 4. Uddannelsesbeviset suppleres med verbale udtryk for  

 præstationen ved eksaminen.
 Stk. 5. Det faglige udvalg opbevarer fortegnelse over udstedte  

 uddannelsesbeviser i 20 år.
Skolebevis § 19. Når alle skoleperioder i uddannelsen  

 er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2. Følgende betingelser skal være opfyldt  

 for at udstede skolebevis:
 1)	Eleven skal have opnået karakteren mindst 6 som gennemsnit af  

 alle afsluttende prøvekarakterer eller standpunktskarakterer i  

 grundfag, områdefag og specialefag, idet mindst 6 skal være  

 opnået i områdefaget fremstilling af emner.
 2)	Den eksamen, som er omtalt i §§ 24-26 skal være  

 bestået.
 Stk. 3. Skolebeviset skal indeholde:
 1)	Betegnelse for uddannelsen og speciale.
 2)	Angivelse af de enkelte grundfag med angivelse af  

 prøvekarakter eller standpunktskarakter og gennemsnittet heraf.
 3)	Angivelse af de enkelte områdefag og specialefag og de  

 opnåede karakterer i disse fag.
 Stk. 4. Hvis betingelserne for udstedelse af skolebevis ikke  

 er opfyldt, udsteder skolen en skolevejledning, jf. § 21,  

 stk. 3.
 Stk. 5. Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den  

 gennemgåede undervisning, hvis eleven anmoder om det.
Skolens bedømmelse § 20. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen.
Stk. 2. Formålet med den løbende  

 bedømmelse er at hjælpe og vejlede eleven og give grundlag for  

 udstedelse af skolevejledning samt at evaluere undervisningens indhold og  

 metode.
Formålet med skolens bedømmelse er endvidere at bidrage  

 til grundlaget for udstedelse af skolebevis.
Skolevejledning § 21. Ved en skoleperiodes afslutning, udsteder  

 skolen en skolevejledning til eleven og til praktikvirksomheden, jf. dog  

 stk. 3 og 5.
 Stk. 2. Skolevejledningen skal indeholde:
 1)	Angivelse af karakterer i de enkelte grundfag, områdefag og  

 specialefag.
 2)	Angivelse af skolens vurdering af elevens eventuelle behov for  

 supplerende oplæring i praktikvirksomheden.
 3)	Angivelse af skolens vurdering af elevens eventuelle behov for  

 supplerende skoleundervisning for så vidt angår de grundfag,  

 områdefag og specialefag, hvor eleven ikke har opnået  

 beståelseskarakter.
Stk. 3. Efter sidste skoleperiode i uddannelsen udsteder  

 skolen kun en skolevejledning, hvis skolebevis ikke kan udstedes.
Skolen kan  

 dog udstede en skolevejledning efter sidste skoleperiode med angivelse af  

 elevens eventuelle behov for supplerende oplæring i  

 praktikvirksomheden.
Stk. 4. Skolevejledning for en elev, hvis skoleundervisning  

 følger § 8, stk. 3 og 4, skal endvidere indeholde oplysning  

 om den gennemførte undervisning i grundfag samt mål og indhold i  

 den gennemførte undervisning i områdefag og specialefag.
Blanket  

 til skolevejledningen udarbejdes af skolen efter samråd med det lokale  

 uddannelsesudvalg.
 Stk. 5. Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 22. Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Afsluttende bedømmelse § 23. Skolen afholder prøver i  

 overensstemmelse med reglerne om grundfag.
 Stk. 2. Endvidere afholdes afsluttende eksamen efter reglerne  

 i §§ 24-27.
 Stk. 3. Skolen giver i grundfag, som ikke er afsluttet med  

 prøve, en standpunktskarakter i overensstemmelse med reglerne om  

 grundfag.
 Stk. 4. Ved afslutningen af hvert områdefag og  

 specialefag giver skolen en standpunktskarakter i faget i forhold til  

 målene i §§ 9-10.
 Stk. 5. For valgfag foretages bedømmelse efter reglerne  

 om disse fag.
 § 24. I sidste skoleperiode afholdes en  

 afsluttende eksamen, der samtidig udgør en svendeprøve.  

 Eksaminen består af en skriftlig og en praktisk prøve.  

 Prøverne afholdes i skoleperiodens sidste del.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 Stk. 4. Det faglige udvalg udpeger herefter de censorer, der  

 er nævnt i stk. 5, og giver skolen meddelelse om, hvem der er  

 udpeget.
Stk. 5. Elevernes løsning af opgaverne bedømmes  

 efter reglerne i § 26 af en lærer, udpeget af skolen, og 2  

 censorer.
Censorerne skal have den fornødne fagkundskab og  

 repræsentere henholdsvis arbejdsgiversiden og arbejdstagersiden i det  

 faglige udvalg.
Censorerne skal opfylde habilitetskravene i henhold til  

 bekendtgørelse om eksamensordning for erhvervsskolerne m.v.  

 (eksamensbekendtgørelsen).
§ 25. Den skriftlige prøve (teoriopgave)  

 består af et antal skriftlige spørgsmål inden for  

 grundfag, områdefag og specialefag.
Spørgsmålene skal  

 besvares skriftlig inden for 2 klokketimer.
Som hjælpemidler må  

 der anvendes alt skriftligt materiale, der er udleveret af skolen samt egne  

 notater.
Stk. 2. Den praktiske prøve for specialet  

bådebygger træ/plast består af en  

 fremstillingsopgave, udført i forbindelse med skoleundervisningen, af  

 højst 48 klokketimers varighed.
Det fremstillede skal udgøre en  

 brugbar enhed, som overholder tegningens mål og angivelser.
Stk. 3. Tegninger og andet materiale skal være til  

 rådighed for eleverne under prøven.
Prøven anses for  

 færdigudført, når eleven melder klar, og  

 værktøj m.v. er rengjort og på plads.
 Stk. 4. Den praktiske prøve for specialet  

 sejlmager består af en opgave inden for tegning og fremstilling,  

 udført i forbindelse med skoleundervisningen, af højst 60  

 klokketimers varighed.
 Stk. 5. Censorerne skal være tilstede under  

 prøvens 2 sidste dage.
 § 26. Ved bedømmelsen af  

 opgavebesvarelserne ved den skriftlige prøve giver læreren og de  

 to censorer samlet en karakter.
 Stk. 2. Ved bedømmelsen af opgaveløsningerne ved  

 den praktiske opgave giver læreren og de to censorer samlet en karakter  

 for henholdsvis:
 1)	Overholdelse af mål og data.
 2)	Arbejdets udførelse.
 3)	Tidsforbrug.
Stk. 3. Eksamenskarakteren (svendeprøvekarakteren) for  

 den afsluttende eksamen fremkommer ved sammentælling af gennemsnittet  

 for den skriftlige prøve og for de tre givne karakterer for den  

 praktiske prøve.
For at bestå eksamen kræves, at  

 karakteren for den skriftlige prøve og gennemsnittet af de tre givne  

 karakterer for den praktiske prøve er mindst 6. Beregning af karakter  

 foretages af det faglige udvalg.
Skolen indsender oplysning om de enkelte  

 karakterer, som er afgivet efter stk. 1 og 2 til det faglige udvalg.
Det  

 faglige udvalg kan udarbejde et skema til dette formål.
§ 27. Skolen skal tilbyde elever, der ikke  

 består den afsluttende eksamen, en ny eksamen (omprøve)  

 eventuelt efter supplerende praktikuddannelse eller skoleundervisning.
Ny  

 eksamen (omprøve) aflægges kun i den prøve (skriftlig  

 eller praktisk), som eleven ikke har bestået.
Eleven kan kun  

 aflægge omprøve en gang, idet skolen efter samråd med det  

 faglige udvalg dog kan tillade, at eleven aflægger eksamen på ny,  

 hvis der foreligger ganske særlige omstændigheder.
 Stk. 2. Adgang til sygeeksamen følger reglerne i  

 eksamensbekendtgørelsen.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. juli 1999.
 Stk. 2. Samtidig ophæves bekendtgørelse nr. 70 af  

 27. januar 1995 om uddannelsen til skibstømrer.
 Stk. 3. Skolen fastsætter efter samråd med det  

 lokale uddannelsesudvalg de fornødne overgangsordninger for elever,  

 der på ikrafttrædelsestidspunktet er i gang med uddannelsen.
Undervisningsministeriet, den 30. marts  

 1999 P.M.V.Ivan SørensenStyrelseschef /Birger Christensen 

fm.
