Nr BSF 17 Forslag til folketingsbeslutning om skærpede sanktioner over for handel  

 med narkotika Fremsat af Gitte Seeberg (KF) Bendt Bendtsen (KF) Brian Mikkelsen (KF)  

 Helge Adam Møller (KF) John Vinther (KF) Ulla Tørnæs (V) Inge Dahl-Sørensen  

 (V) Birthe Rønn Hornbech (V) Bertel Haarder (V) Svend Aage Jensby (V) Erling  

 Oxdam (V) den 3. oktober 1996 Folketinget pålægger regeringen inden den 1. december 1996 at fremsætte lovforslag, der indebærer - at minimumsstraffen for salg af hårde narkotiske stoffer bliver  

 frihedsstraf, i gentagelsestilfælde minimum 6 måneders fængsel, - at udlændinge ved første dom for handel med hårde narkotiske stoffer som  

 udgangspunkt skal udvises, medmindre vedkommende har en helt særlig  

 tilknytning til Danmark gennem f.eks. ægtefælle og mindreårige børn, der er  

 danske statsborgere, eller lang kriminalitetsfri tilværelse i Danmark, - at udlændinge ved anden dom for handel med hårde narkotiske stoffer  

 udvises straks uden hensyn til vedkommendes tilknytning til landet.
Bemærkninger til forslaget »Det er dybt generende, at gentagelsestilfælde ikke rigtig fører til  

 noget - hverken til strengere straffe eller noget andet.
Gentagelser skal  

 have en konsekvens.
Det er krænkende for folks retsbevidsthed, at de samme  

 mennesker igen og igen bliver idømt meget små straffe for de samme  

 foreteelser.
Her skal der ske noget,» udtalte justitsminister Bjørn  

 Westh til Berlingske Tidende den 21. august 1996.
I Berlingske Tidende den 19. september 1996 sagde indenrigsminister Birte  

 Weiss: »Ved gentagen kriminalitet skal det være nemmere at udvise, også  

 selv om, der kun er tale om en mindre straf.
Og der skal lægges særlig vægt  

 på narkokriminalitet.
Det vil sige, at selv i tilfælde, hvor der gives milde  

 domme for narkoforbrydelser, og hvor forholdene gentages, så skal det være  

 lettere at udvise.« Torben Lund (S) udtalte den 20. september 1996 til Ritzaus Bureau:  

 »De udlændinge, der sælger narko i Danmark, fortjener ganske enkelt ikke  

 at være her.« Den nuværende retsstilling Ifølge lov om euforiserende stoffer kan handel med narkotika i dag  

 straffes med indtil 2 års fængsel.
I henhold til udlændingeloven kan en udlænding, der bor i Danmark med  

 henblik på varigt ophold, og som lovligt har boet i landet i mere end de  

 sidste 7 år, alene udvises, hvis det findes påkrævet af hensyn til statens  

 sikkerhed.
Udvisning kan endvidere finde sted, hvis den pågældende udlænding  

 vedholdende har begået grov kriminalitet, eller hvis den pågældende idømmes  

 mindst 6 års ubetinget fængsel og den pågældende under hensyn til den idømte  

 straf samt arten og grovheden af den begåede kriminalitet ikke bør forblive  

 her i landet.
Det samme gælder udlændinge med opholdstilladelse efter  

 udlændingelovens §§ 7 og 8.
Baggrunden for beslutningsforslaget Beslutningsforslaget skal ses på baggrund af de problemer, der helt  

 åbenbart er med handel med narkotika.
Senest kunne man se problemerne i  

 forbindelse med politiets pusherrazzia på Vesterbro i København i september  

 1996, hvor de fleste anholdte efter fremstilling i dommervagten blev løsladt,  

 da en fremtidig dom ikke kunne forventes at ville blive på mindst 60 dages  

 fængsel, således som der i praksis skal til, før der varetægtsfængsles.
I  

 sagerne blev det ikke vurderet som en skærpende omstændighed, at der var tale  

 om gentagen handel, men der blev udelukkende truffet afgørelse om  

 varetægtsfængsel ud fra mængden af den narko, som personerne var i besiddelse  

 af, hvilket pusherne jo er meget bevidste om.
Som praksis er i dag, idømmes der ved overtrædelse af lov om euforiserende  

 stoffer kun ganske korte frihedsstraffe på 14-21 dage, i gentagelsestilfælde  

 op til 40 dages fængsel.
Henset til forbrydelsens alvorlige karakter og til  

 dens ødelæggende virkninger for andre mennesker og deres familier ønsker  

 forslagsstillerne denne straf væsentligt skærpet.
Formålet med beslutningsforslaget er at pålægge regeringen at fremsætte  

 lovforslag, der foreskriver, at narkohandel og især gentagen narkohandel skal  

 straffes hårdere.
Dette skal ske ved, at strafferammen hæves.
En hævelse af  

 strafferammerne er politikernes eneste sikre middel til at påvirke  

 domstolenes strafudmåling.
Dommerne har ingen pligt til at følge  

 henstillinger fra Folketinget, jf. præsidenten for Østre Landsret, Sven  

 Ziegler i B.T. 19. september 1996: »Vi retter os bestemt ikke automatisk  

 efter politiske signaler.
Domstolene er uafhængige, og vi lader os ikke  

 dirigere.« Derfor finder forslagsstillerne det nødvendigt, at der  

 gennemføres egentlig skærpende lovgivning.
En hævelse af strafferammerne vil også medføre større mulighed for  

 varetægtsfængsling, der i dag som hovedregel kun finder sted, hvis  

 forbrydelsen står til mindst 60 dages frihedsstraf.
Når straffen for  

 gentagelsestilfælde kommer op på 6 måneders fængsel, er der således baggrund  

 for varetægtsfængsling.
For så vidt angår udenlandske statsborgere, skal straffen som hovedregel  

 følges op af udvisning.
Således skal også narkokriminalitet vedrørende små  

 mængder narkotika altid i gentagelsestilfælde føre til udvisning.
En del professionelle narkohandlere undgår straf ved kun at være i  

 besiddelse af en ganske lille mængde narkotika, der kan henregnes til  

 »besiddelse til eget forbrug«.
For dette gives ofte kun advarsler  

 eller milde straffe.
Udenlandske statsborgere på bl.a.
Vesterbro i København har på trods af,  

 at de utallige gange er blevet pågrebet i besiddelse af narkotika, der  

 åbenbart har været beregnet til videresalg, ikke kunnet udvises af landet.
De  

 er kun blevet idømt ganske milde straffe, og der har således ikke været  

 hjemmel til at udvise dem, idet de ikke har opfyldt lovens krav til  

 »grovheden af den begåede kriminalitet«.
Dette finder  

 forslagsstillerne helt uacceptabelt.
Rigspolitichefen har i Danmarks bidrag til rapport om situationen  

 vedrørende organiseret kriminalitet inden for EU i 1995 blandt etniske  

 minoriteter fra august 1996 beskrevet, hvordan udlændinge dominerer  

 narkohandelen.
Justitsministeren har fremsendt rapporten til Retsudvalget den  

 26. september 1996 som en del af alm. del. - bilag 1282, folketingsåret  

 1995-96. Rigspolitichefen skriver bl.a. på side 5:
 »Pakistanere og tyrkere er de primære leverandører af heroin, men i  

 modsætning til tidligere, hvor de også forestod handel på gadeniveau, er  

 dette område nu overtaget af andre etniske grupper fra specielt Afrika og  

 Mellemøsten.
 Pakistanere og tyrkere stod i 1995 bag halvdelen af indsmuglingen af  

 heroin.
 Grupper af iranere, jugoslaver og afrikanere fungerer, som tidligere  

 beskrevet, typisk som underforhandlere.
Alle større kokainindsmuglinger ses organiseret af sydamerikanske  

 grupperinger, typisk i samarbejde med danske statsborgere, men også med en  

 del andre nationaliteter.« Beslutningsforslaget er i revideret form en genfremsættelse af  

 beslutningsforslag nr.
B 62, folketingsåret 1995-96 (Folketingstidende  

 1995-96, Folketingets forhandlinger side 2332, 2726 og 6628 samt tillæg A  

 side 3113 og tillæg B side 729).
Skriftlig fremsættelse Gitte Seeberg (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om skærpede sanktioner over for  

 handel med narkotika.
(Beslutningsforslag nr.
B 17).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
