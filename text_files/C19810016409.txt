1. Ved lov nr. 295 af 10. juni 1981 er der gennemført  

 ændrede regler om den skattemæssige behandling af fortjeneste og tab ved  

 afståelse af aktier m.v.
De nye regler har virkning for afståelser, der  

 finder sted den 1. juli 1981 eller senere.
I lov nr. 296 af 10. juni 1981 er  

 indeholdt en række konsekvensændringer i andre love.
Efter de hidtidige regler indgik fortjeneste og tab ved afståelse af  

 aktier i den skattepligtige almindelige indkomst, hvis afståelsen skete inden  

 to år efter erhvervelsen, eller der var tale om næringsaktier, og ellers i  

 den skattepligtige særlige indkomst.
Efter de nye regler indgår fortjeneste  

 ved afståelse inden 3 år efter erhvervelsen i den almindelige indkomst.
Tab  

 fradrages i fortjeneste ved afståelse af aktier i det pågældende eller de 5  

 efterfølgende indkomstår.
Fortjeneste eller tab ved afståelse efter 3 års  

 ejertid er indkomsten uvedkommende.
For næringsaktier gælder stort set de  

 samme regler som hidtil.
For hovedaktionærer gælder særlige regler.
I en cirkulæreskrivelse af 15. juni 1981 er der givet en fremstilling i  

 hovedtræk af de nye regler.
I det foreliggende cirkulære skal der gives en  

 udførligere vejledning.
De i parentes anførte paragraffer henviser, hvor  

 andet ikke er anført, til bestemmelserne i lov nr. 295 af 10. juni 1981.
2. De nye regler finder anvendelse på de samme arter  

 af værdipapirer som de tidligere regler.
Reglerne omfatter således aktier,  

 anparter i anpartsselskaber, andelsbeviser og lignende værdipapirer (§ 1,  

 stk. 1), uanset om der er udstedt egentlige aktiebeviser m.v.
Endvidere  

 gælder reglerne for omsættelige beviser for indskud i investeringsforeninger,  

 hvad enten indskudsbeviserne er udstedt af akkumulerende foreninger eller af  

 foreninger, der udlodder renter og udbytter.
Det i det følgende anførte om  

 aktier finder således også anvendelse på de øvrige værdipapirer, der er  

 omfattet af loven.
 Reglerne finder fremdeles som de hidtidige regler anvendelse på  

 aktieretter, dvs. ret til fondsaktier, og på tegningsretter, der tildeles  

 aktionærerne ved udvidelse af aktiekapitalen (§ 1, stk. 2, 2. pkt.).
Konvertible obligationer har efter hidtidig praksis ikke være omfattet af  

 reglerne om aktieavancebeskatning.
De nu gennemførte regler omfatter også  

 konvertible obligationer i det væsentlige på lige fod med aktier (§ 8).
 De hidtidige regler om afståelse af aktier m.v., der er forbundet med  

 brugsret til visse beboelseslejligheder, er opretholdt, jfr. lov nr. 296 af  

 10. juni 1981 ( § 1, nr. 3).
3. Kredsen af skattepligtige, der omfattes af de nye  

 regler, er den samme som efter de hidtidige regler.
Skattepligten påhviler  

 herefter personer, dødsboer, selskaber og foreninger, der ved erhvervelsen af  

 fortjenesten eller konstateringen af tabet er skattepligtige her til landet  

 (§ 1, stk. 5). Foreninger m.v., der ikke besidder aktier, som led i en  

 erhvervsmæssig virksomhed, falder udenfor ordningen.
Endvidere falder  

 personer og selskaber m.v., der ikke er fuldt skattepligtige her til landet,  

 udenfor ordningen, medmindre aktiebesiddelsen er et led i en  

 erhvervsvirksomhed med fast driftsted her i landet.
For så vidt angår sambeskattede ægtefæller, jfr. kildeskattelovens § 4,  

 stk. 1, skal fortjeneste og tab, i det omfang fortjenesten eller tabet indgår  

 i den skattepligtige almindelige eller særlige indkomst, medregnes i mandens  

 indkomst, henholdsvis fradrages i denne.
Hvis hustruen besidder aktier som et  

 led i sin erhvervsmæssige virksomhed, sker beskatningen af fortjeneste,  

 henholdsvis fradrag for tab dog hos hende.
Overdragelse af aktier mellem sambeskattede ægtefæller udløser ikke  

 aktieavancebeskatning eller adgang til at fradrage tab.
Heller ikke  

 overdragelse af aktier mellem ægtefællerne i forbindelse med separation eller  

 skilsmisse behandles som afståelse.
Den ægtefælle, der får aktierne  

 overdraget, indtræder i den anden ægtefælles stilling ved afgørelsen af,  

 hvorvidt der forligger et hovedaktionærforhold, jfr. nedenfor, samt hvornår  

 og for hvilken anskaffelsessum aktierne er erhvervet.
4. Reglerne gælder for fortjenester og tab ved  

 afståelse.
Erstatnings- og forsikringssummer sidestilles med salgssummer,  

 ligesom overdragelse ved gave eller arveforskud sidestilles med salg,  

 henholdsvis køb (§ 1, stk. 4, jfr. §§ 4 og 5 i lov om særlig indkomstskat  

 m.v.).
Udlodninger fra selskaberne til aktionærerne skal i almindelighed  

 beskattes som udbytte.
Tildeling af aktieretter, fondsaktier og  

 tegningsretter beskattes dog ikke som udbytte, men afståelse af disse  

 omfattes som hidtil af reglerne om afståelse af aktier, jfr. nedenfor.
Hvis udlodningen sker i forbindelse med en nedsættelse af selskabets  

 aktiekapital, kan ministeren for skatter og afgifter eller den, der er  

 bemyndiget dertil, fritage aktionærerne for beskatning af de udloddede beløb  

 som udbytte (ligningslovens § 16A, stk. 2). Fortjeneste eller tab ved  

 udlodningen behandles i så fald efter reglerne om afståelse af aktier til  

 andre end det udstedende selskab.
De udloddede beløb skal til gengæld  

 betragtes som afståelsessum for den del af aktiekapitalen, der annulleres.
Likvidationsudlodninger foretaget i det kalenderår, hvori selskabet  

 endeligt opløses, er omfattet af lovens regler (§ 1, stk. 3), medens  

 likvidationsudlodninger foretaget i tidligere kalenderår i almindelighed skal  

 beskattes som udbytte.
Et selskab anses for endeligt opløst ved afmeldelsen  

 til aktieselskabsregistret.
Ved rettidig afmeldelse (inden 14 dag) kan  

 selskabet anses for opløst ved den afsluttende generalforsamling.
Hvis aktionæren benytter et regnskabsår, der afviger fra kalenderåret, kan  

 det forekomme, at de her nævnte likvidationsudlodninger skal fordeles over 2  

 regnskabsår, nemlig hvis selskabet foretager flere udlodninger i samme  

 kalenderår.
I så fald må fortjeneste eller tab fordeles på de 2 regnskabsår i  

 forhold til de i hvert regnskabsår modtagne udlodninger.
Når særlige omstændigheder taler derfor, kan ministeren for skatter og  

 afgifter eller den, der er bemyndiget dertil, tillade, at  

 likvidationsudlodninger, som sker forud for det kalenderår, hvori selskabet  

 opløses, ikke skal medregnes i modtagerens skattepligtige almindelige  

 indkomst.
De behandles i så fald efter reglerne om fortjeneste ved afståelse  

 af aktier, jfr. § 17, stk. 3 i lov om særlig indkomstskat som ændret ved § 1,  

 nr. 12 i lov nr. 296 af 10. juni 1981.
 Hvis en aktionær afstår aktier i et selskab, der er under likvidation,  

 behandles en sådan afståelse som andre afståelser, idet det forudsættes, at  

 der er tale om en reel afståelse.
Afståelse af aktier til det selskab, der har udstedt dem, skal i  

 almindelighed behandles efter reglerne om udbytte, således at  

 afståelsessummen medregnes i den almindelige indkomst, jfr. ligningslovens §  

 16B.
Anskaffelsessummen for de solgte aktier kan ikke fradrages, og  

 fortjenesten er således lig med afståelsessummen.
Efter den hidtil gældende  

 gennemsnitsmetode, som i princippet fortsat gælder for hovedaktionærer, sker  

 der ved salget til selskabet ingen nedsættelse af anskaffelsessummen for de  

 resterende aktier.
Efter aktie-for-aktie-metoden, som nu gælder for  

 almindelige aktier, jfr. nedenfor, udgår anskaffelsessummen for den afståede  

 aktie (den først erhvervede). Ved et senere salg af aktier er det således  

 anskaffelsestidspunkt og -sum for disse aktier, der er afgørende for  

 beskatningen af disse.
Der sker beskatning efter ligningslovens § 16B, stk.  

 1, uanset om aktionæren har haft aktierne i mere end 3 år og således ville  

 have kunnet sælge dem skattefrit til trediemand.
 Ministeren for skatter og afgifter eller den, han bemyndiger dertil, kan  

 dog tillade, at der ikke skal ske beskatning af afståelsessummen efter § 16B,  

 stk. 1, men at fortjeneste eller tab ved afståelsen behandles efter reglerne  

 om aktieafståelser.
 Bemyndigelse efter ligningslovens § 16A, stk. 2 og § 16B, stk. 2 og lov om  

 særlig indkomstskat § 17, stk. 3, er ved bekendtgørelse nr. 394 af 22. juli  

 1981 givet til amtsskatteinspektoraterne, henholdsvis Københavns og  

 Frederiksberg skattedirektorater.
 Ved lovens § 9 har man opretholdt de tidligere regler om, at en  

 arbejdstagers indskud af aktier m.v. i en opsparing i pensionsøjemed  

 sidestilles med afståelse, og at udlodning af aktier m.v. sidestilles med  

 anskaffelse.
5. Som anført i indledningen gælder der forskellige  

 regler for almindelige aktier, næringsaktier og hovedaktionæraktier.
I det  

 følgende er der derfor foretaget en opdeling på disse grupper af aktier.
Almindelige aktier 6. Fortjeneste ved afståelse af almindelige aktier på  

 et tidspunkt, hvor der endnu ikke er gået 3 år fra erhvervelsen, skal  

 medregnes i den skattepligtige almindelige indkomst (§ 2, stk. 1). Tab kan  

 kun fradrages i fortjeneste ved afståelse af andre aktier, der afstås inden 3  

 år efter erhvervelsen, men ikke i anden almindelig eller særlig indkomst,  

 heller ikke i særlig indkomst, der stammer fra afståelse af  

 hovedaktionæraktier.
Tab kan heller ikke fradrages i fortjeneste ved  

 afståelse af næringsaktier.
Er det samlede tab større end de samlede  

 fortjenester, kan det overskydende tab fradrages i nettofortjeneste ved  

 afståelse af aktier i de 5 efterfølgende indkomstår.
Tab kan kun fremføres  

 til fradrag i fortjeneste i et efterfølgende indkomstår i det omfang, det  

 ikke kan rummes i en nettofortjeneste i de forudgående indkomstår (§ 2, stk.  

 2).
7. Sker afståelsen, efter at der er forløbet 3 år  

 eller mere fra erhvervelsen, er fortjeneste ikke skattepligtig (§ 4, stk. 1,  

 2. pkt.), men til gengæld kan tab heller ikke fradrages. 3-årsfristen regnes  

 fra erhvervelsesdagen til afståelsesdagen.
Det er afgørende for beregningen  

 af 3-årsfristen, hvornår der foreligger endelig og bindende aftale om erhvervelsen, henholdsvis afståelsen. for aktier, der er handlet på  

 børsen, vil det normalt være børsnotaens dato, der lægges til grund.
For så vidt angår fortjeneste og tab i forbindelse med  

 likvidationsudlodninger i det kalenderår, hvori selskabet endeligt opløses,  

 er tidspunktet for selve udlodningen og ikke beslutningen om likvidation  

 eller selskabets endelige opløsning afgørende for, om der skal ske beskatning  

 eller ikke.
Er aktierne f. eks. erhvervet den 1. juni 1981, og foretages der  

 i forbindelse med en likvidation af selskabet i 1984 (afmeldelse til  

 aktieselskabsregistret sker den 1. december 1984) likvidationsudlodninger pr.  

 1. marts 1984 og pr. 1. november 1984, vil den første udlodning være  

 skattepligtig og den sidste udlodning ikke skattepligtig.
Der henvises til  

 det under pkt. 47 anførte.
8. Fortjeneste og tab på aktier, der sælges inden  

 udløbet af 3-årsperioden, opgøres som forskellen mellem afståelsessummen med  

 fradrag af omkostninger ved afståelsen og anskaffelsessummen med tillæg af  

 omkostninger ved erhvervelsen.
Fortjeneste eller tab opgøres efter den  

 såkaldte "aktie-for-aktie-metoden" (§ 5). Man skal således ikke  

 anvende den hidtidige gennemsnitsmetode, hvor anskaffelsessummen for den  

 afståede aktie blev beregnet som et gennemsnit af alle anskaffelsessummer.  

 Efter "aktie-for-aktie-metoden" lægges derimod anskaffelsessummen  

 for den enkelte aktie til grund for opgørelsen af fortjeneste eller tab.  

 Dette gælder også for aktier, der er erhvervet før den 1. juli 1981, selvom  

 der for disse foreligger en restanskaffelsessum opgjort efter de hidtidige  

 regler.
Når der i forbindelse med udvidelse af aktiekapitalen i et selskab  

 tildeles aktionærerne aktieretter (ret til fondsaktier) eller tegningsretter  

 (ret til at tegne aktier til en fastsat kurs), skal disse retter anses for  

 erhvervet for 0 kr. (§ 5, stk. 1, 2. pkt.). Fortjenesten bliver det samme  

 beløb som afståelsessummen.
Selvom moderaktien (moderaktierne) falder i kurs  

 som følge af aktieudvidelsen, skal moderaktien fortsat anses for anskaffet  

 for den oprindelige anskaffelsessum.
Anskaffelsessummen for en fondsaktie,  

 der erhverves for en tildelt aktieret, er 0 kr., medens anskaffelsessummen  

 for en aktie, der erhverves ved udnyttelse af en tildelt tegningsret, er det  

 beløb, der skal betales for den ved tegningen.
 For aktier erhvervet før den 1. januar 1962 gælder som hidtil, at den  

 skattepligtige værdi pr. 1. januar 1962 træder i stedet for  

 anskaffelsessummen, hvis denne er lavere end værdien pr. 1. januar 1962 (§ 5,  

 stk. 6). Denne regel har dog kun praktisk betydning for hovedaktionærer, jfr.  

 nedenfor.
 9. Efter de hidtidige regler gjaldt der en formodning  

 for, at den først erhvervede aktie var den først afståede ("first  

 in-first out"). Denne formodning kunne imidlertid afkræftes ved, at den  

 skattepligtige godtgjorde, at det ikke var den ældste aktie, der var afstået.
 Under de nye regler gælder der en obligatorisk regel om, at den først  

 erhvervede aktie er den først solgte, således at det er den ældste akties  

 anskaffelsestidspunkt og anskaffelsessum, der lægges til grund ved afgørelsen  

 af, om der skal ske beskatning efter 3-årsreglen og i bekræftende fald for  

 opgørelsen af fortjeneste eller tab (§ 5, stk. 2). Selvom en aktie er  

 båndlagt, således at den fysisk ikke kan afstås, er det alligevel, hvis denne  

 aktie er den ældste, anskaffelsessummen og anskaffelsestidspunktet for denne  

 aktie, der lægges til grund.
Hvis den ældste aktie har et større pålydende end den faktisk afståede  

 aktie, opgøres anksaffelsessummen som en forholdsmæssig del af den samlede  

 anskaffelsessum for den ældste aktie. "First in- first out" reglen  

 gælder kun for aktier i samme selskab.
Endvidere gælder den kun for aktier  

 med samme rettigheder.
Aktier med f.eks. forskellig stemmeret eller  

 forskellig udbytteret holdes således adskilt ved anvendelsen af reglen.
Får  

 de senere samme rettigheder, går de i samme gruppe i rækkefølge efter  

 anskaffelsestidspunkterne.
 Når aktieretter og tegningsretter udnyttes af aktionæren, der har fået  

 tildelt dem, indgår de i aktierækken efter tidspunktet for tildelingen af  

 aktieretten eller tegningsretten (§ 5, stk. 3). Dette vil i almindelighed  

 være det tidspunkt, hvor generalforsamlingen eller eventuelt bestyrelsen  

 efter bemyndigelse af generalforsamlingen træffer beslutning om udvidelsen af  

 aktiekapitalen.
Hvis man efter det tidspunkt, hvor der er truffet beslutning om udvidelse  

 af aktiekapitalen, erhverver aktier, hvortil der er knyttet aktieretter eller  

 tegningsretter, anses disse retter først for erhvervet samtidig med de  

 pågældende moderaktier.
Hvis man udnytter sådanne retter sammen med retter,  

 man har fået tildelt som aktionær, anses en forholdsmæssig del af den nye  

 aktie for anskaffet ved købet af moderaktien.
Tilsvarende fordeling må  

 foretages, hvis man i forbindelse med en udvidelse af aktiekapitalen køber  

 retter til supplering af tildelte retter.
 Konvertible obligationer indgår på konverteringstidspunktet i aktierækken  

 efter tidspunktet for tildelingen af retten til den konvertible obligation.
 Fondsaktier og nytegnede aktier, der er modtaget før den 1. juli 1981,  

 anses ligeledes for erhvervet ved tildelingen af retten.
 Hvis tildelte aktieretter eller tegningsretter ikke udnyttes af  

 aktionæren, men afstås, gælder der en særlig regel, hvorefter sådanne retter  

 anses for erhvervet samtidig med de moderaktier, de knytter sig til (§ 5,  

 stk. 4). Dette betyder, at salg af aktie- og tegningsretter, der knytter sig  

 til aktier, som aktionæren har haft i mere end 3 år, ikke udløser beskatning.
 Også ved salg af aktie- og tegningsretter gælder "first in-first  

 out" reglen, således at de retter, som knytter sig til de ældste  

 moderaktier, anses for først afståede (§ 5, stk. 4, 2. pkt.).
Hvis et selskab ombytter ældre aktier med nye aktier, således at de ældre  

 og de nye aktier i reliteten er identiske, anses de nye aktier for erhvervet  

 på samme tidspunkt og for samme anskaffelsessum som de ældre aktier.
Det kan  

 f. eks. skyldes, at selskabet har skiftet navn eller ændret stykstørrelsen  

 for aktier.
Hovedaktionæraktier 10. For aktier tilhørende hovedaktionærer gælder der  

 særlige regler (§§ 4, 6 og 7). Fortjeneste eller tab ved afståelse af sådanne  

 aktier opgøres efter en gennemsnitsmetode (§ 6, stk. 3) og ikke, som det er  

 tilfældet ved almindelige aktier, efter "aktie-for-aktie-metoden".  

 Dette gælder, hvad enten der er tale om almindelig eller særlig indkomst,  

 jfr. nærmere nedenfor.
 Fortjeneste ved afståelse inden 3 år efter erhvervelsen indgår i den  

 skattepligtige almindelige indkomst (§ 2, stk. 1). Der indrømmes imidlertid  

 et årligt 9 pct.-fradrag af anskaffelsessummen i fortjenesten (§ 7, stk. 2 og  

 3). Tab kan kun fratrækkes i fortjeneste ved afståelse af aktier i det  

 pågældende indkomstår eller i de 5 efterfølgende indkomstår (§ 2, stk. 2),  

 jfr. pkt. 6.
Fortjeneste eller tab ved afståelse af aktier efter udløbet af  

 3-årsperioden er ikke - som det er tilfældet ved almindelige aktier -  

 indkomstopgørelsen uvedkommende.
I disse tilfælde gælder den nedenfor nærmere  

 omtalt hovedaktionærregel.
Fortjeneste indgår i den skattepligtige særlige indkomst efter reglerne i  

 lovens § 4. I fortjenesten gives der ligeledes et årligt 9 pct.-fradrag (§ 7,  

 stk. 2 og 3), og der gives endvidere i visse tilfælde et særligt bundfradrag  

 på op til 125.000 kr. (§ 7, stk. 4-6). Herudover indrømmes der som hidtil et  

 fradrag på 5 pct. af den samlede nettofortjeneste, dog maksimalt 4.000 kr. (§  

 7, stk. 7). Endelig indrømmes der som hidtil et bundfradrag i den særlige  

 indkomst på 6.000 kr.
Der henvises til pkt. 19-20.
Tab ved afståelse af hovedaktionæraktier efter udløbet af 3-årsperioden  

 kan fratrækkes i positiv særlig indkomst for det indkomstår, hvori afståelsen  

 er sket.
Kan tabet ikke rummes i den særlige indkomst for afståelsesåret,  

 overføres resten af tabet til fradrag i positiv særlig indkomst i de 5  

 efterfølgende indkomstår.
Fremførsel af tabet til et efterfølgende indkomstår  

 kan kun ske i det omfang, tabet ikke kan rummes i positiv særlig indkomst i  

 det eller i de forudgående indkomstår. (§ 4, stk. 4).
11. De særlige regler gælder som anført for  

 hovedaktionærer, selvom denne benævnelse ikke er anvendt i lovens tekst.  

 Dette skyldes, at der ved anvendelse af reglerne ikke anvendes den sædvanlige afgrænsning i skattelovgivningen af, hvem der skal anses som  

 hovedaktionærer.
Reglerne kommer til anvendelse på afståelse af aktier i et  

 selskab, hvis den skattepligtige på noget tidspunkt indenfor de sidste 5 år  

 forud for afståelsen har ejet 25 pct. eller mere af aktiekapitalen i  

 selskabet eller rådet over mere end 50 pct. af stemmerne i selskabet (§ 4,  

 stk. 2, og § 6, stk. 1).
 Et selskabs beholdning af egne aktier medregnes ved opgørelsen af  

 aktiekapitalens størrelse.
 Hvis en aktionær således ejer 90.000 kr. aktier i et selskab med en  

 aktiekapital på 400.000 kr., og selskabet ejer 40.000 kr. egne aktier, vil  

 aktionærens andel af den samlede aktiebeholdning udgøre:
Den pågældende er således ikke hovedaktionær.
Hvis man derimod havde  

 bortset fra selskabets beholdning af egne aktier, ville den skattepligtiges  

 andel af den samlede aktiebeholdning udgøre 25 pct., og han ville være  

 hovedaktionær.
Ved afgørelsen af, om den skattepligtige råder over mere end halvdelen af  

 stemmeværdien i selskabet, ses der derimod bort fra egne aktier.
Dette er en  

 følge af, at der ikke er knyttet stemmeret til egne aktier.
5-årsperioden regnes tilbage fra datoen for afståelsen.
Er der på det  

 tidspunkt, en tidligere hovedaktionær afstår aktier, gået 5 år, siden han -  

 eventuelt sammen med visse pårørende m.v., jfr. nedenfor - rådede over mindst  

 25 pct. af aktiekapitalen eller mere end 50 pct. af stemmeværdien, kan han  

 sælge de resterende aktier skattefrit.
Det er i denne forbindelse uden  

 betydning, om de tidligere aktieafståelser er sket indenfor de første 3 år  

 efter erhvervelsen eller efter udløbet af denne periode.
 Har den skattepligtige indenfor de seneste 5 år før afståelsen haft 25  

 pct. af aktiekapitalen eller mere end 50 pct. af stemmeværdien, er det  

 derimod uden betydning, om der kun var tale om en kortvarig aktiebesiddelse.
12. Selvom den skattepligtige ikke selv inden for  

 seneste 5 år har ejet 25 pct. eller mere af aktiekapitalen eller rådet over  

 mere end 50 pct. af stemmerne, vil den skattepligtige i en række tilfælde  

 blive beskattet som hovedaktionær.
Ved afgørelsen af, om reglerne for  

 hovedaktionærer skal anvendes, skal nemlig aktiebesiddelse inden for de  

 seneste 5 år hos en række af den skattepligtiges pårørende medregnes (§ 4,  

 stk. 3). Hvis den skattepligtige og de pårørende på noget tidspunkt indenfor  

 5-årsperioden samtidig tilsammen besad aktier i selskabet i det angivne  

 omfang, vil aktieafståelsen være omfattet af reglen i § 4, hvis han har haft  

 aktierne i 3 år.
Sker aktieafståelsen inden 3 år fra erhvervelsen, skal  

 fortjeneste eller tab også opgøres efter gennemsnitsmetoden, men fortjenesten  

 eller tabet medregnes i disse tilfælde i den skattepligtige almindelige  

 indkomst, efter samme regler som gælder for andre aktier, der sælges inden 3  

 år efter erhvervelsen.
 Kredsen af pårørende, der kommer i betragtning, er:
Den skattepligtiges ægtefælle, forældre, bedsteforældre, børn, børnebørn  

 og søskende samt disse personers ægtefæller eller dødsboer efter de nævnte  

 personer.
Stedbarns- og adoptivforhold sidestilles med ægte  

 slægtskabsforhold.
Endvidere aktier, som tilhørte selskaber, fonde m.v.,  

 hvori den nævnte personkreds på grund af aktiebesiddelse,  

 vedtægtsbestemmelse, aftale eller fælles ledelse har haft en bestemmende  

 indflydelse.
 Ved afgørelsen af, om en ægtefælles aktier inden for de sidste 5 år skal  

 medregnes, lægges der alene vægt på aktier, som ejes eller har været ejet  

 under ægteskabet.
Aktier, der har tilhørt skatteyderens nuværende ægtefælle inden for de  

 seneste 5 år, men som er solgt inden ægteskabets indgåelse, medregnes således  

 ikke ved afgørelsen af, om den skattepligtige er omfattet af reglen.  

 Tilsvarende gælder for ægtefæller til den øvrige personkreds.
Aktier, som  

 inden for de seneste 5 år har tilhørt en tidligere ægtefælle under  

 ægteskabet, medregnes, selvom ægteskabet er ophørt på afståelsestidspunktet.
Også aktier tilhørende fonde (og andre selvejende institutioner) skal  

 medregnes ved anvendelsen af hovedaktionærreglen, såfremt den skattepligtige  

 og eventuelt den nævnte personkreds har haft en bestemmende indflydelse over  

 fonden.
Det må bero på en konkret vurdering af de objektive omstændigheder,  

 om der foreligger en sådan bestemmende indflydelse.
Det kan f. eks. være  

 tilfældet, fordi den skattepligtige og hans nærmeste pårørende har flertallet  

 af bestyrelsesposterne i fonden.
Det kan også være tilfældet, hvor stifteren  

 eller dennes nærmeste pårørende gennem fundatsen eller vedtægterne har  

 forbeholdt sig eller sine nært pårørende en bestemmende inflydelse på fondens  

 forhold.
 Den anførte personkreds er udtømmende, således at aktier tilhørende  

 personer m.v., til hvem der ikke er den angivne tilknytning, ikke skal  

 medregnes.
 13. Fortjeneste eller tab ved en gift kvindes  

 afståelse af aktier skal som hidtil beskattes hos hendes mand, når  

 ægtefællerne opfylder betingelserne i kildeskattelovens § 4, stk. 1, for  

 sambeskatning, dvs. at de er samlevende og begge fuldt skattepligtige her i  

 landet.
 Ved afgørelsen af, om en gift kvindes aktieafståelser skal anses for  

 omfattet af hovedaktionærreglen, må der lægges vægt på aktiebesiddelsen hos  

 hendes pårørende, ligesom der ved afgørelsen af, om mandens aktieafståelser  

 er omfattet af reglen, lægges vægt på aktiebesiddelsen hos hans pårørende.
 Hvis der ved opgørelsen af mandens særlige indkomst konstateres tab ved  

 afståelse af ægtefællernes aktier, kan tabet fremføres til fradrag i mandens  

 særlige indkomst i de 5 efterfølgende indkomstår.
 Om overdragelse af aktier mellem ægtefæller henvises til det under pkt. 3  

 anførte.
14. Selvom en skattepligtig er omfattet af  

 hovedaktionærreglen, skal fortjeneste ved aktieafståelser af mindre omfang  

 dog ikke beskattes, ligesom tab ikke kan fratrækkes.
Afgørende er i denne  

 forbindelse, om der inden for et indkomstår afstås aktier i selskabet  

 omfattende mere end 1 pct. af selskabets aktiekapital (§ 4, stk. 2, 2. pkt.).  

 Ægtefæller kan tilsammen afstå op til 1 pct. af aktiekapitalen uden at være  

 omfattet af hovedaktionærreglen.
Ved afgørelsen af om den skattepligtige har  

 afstået mere end 1 pct. af aktiekapitalen, skal de øvrige nært pårørendes  

 aktieafståelser ikke medregnes.
 Et selskabs beholdning af egne aktier medregnes ved opgørelsen af  

 aktiekapitalens størrelse, jfr. ovenfor pkt. 11.
 Ved afståelse indenfor de første 3 års ejertid gælder 1 pct.-reglen ikke.
15. Ved anvendelse af hovedaktionærreglen på selskaber  

 medregnes aktier, der tilhører andre selskaber, der indgår i en koncern med  

 det selskab, der afstår aktier.
I aktieselskabslovens § 2 og  

 anpartsselskabslovens § 2 er nærmere fastsat, under hvilke betingelser flere  

 selskaber udgør en koncern.
Endvidere medregnes aktier tilhørende den  

 tidligere omtalte personkreds, der har en bestemmende indflydelse over  

 koncernen (§ 4, stk. 3, 4. og 5. pkt.). Hvis et selskab uden for  

 koncernforhold afstår aktier, må ligeledes medregnes aktier, der tilhører den  

 nævnte personkreds, der har en bestemmende indflydelse på selskabet.
Selskaber kan kun fradrage tab på aktieafståelser i det omfang, tabet  

 overstiger udbytter fra danske selskaber, som selskabet har været fritaget  

 for at medregne efter selskabsskattelovens § 13, stk. 1, nr. 2, ved  

 indkomstopgørelsen (§ 5, stk. 5, jfr. § 6, stk. 7). Denne fritagelsesregel  

 gælder kun, hvor det udbyttemodtagende selskab (moderselskabet) i hele  

 indkomståret, hvor udbyttet modtages, har ejet mindst 25 pct. af  

 aktiekapitalen i det udbyttegivende selskab (datterselskabet), således at begrænsningen af tabsfradraget kun gælder for sådanne moderselskaber.  

 Begrænsningen omfatter både de tilfælde, hvor tabet vedrører selskabets  

 almindelige indkomst (indenfor 3-årsperioden) eller selskabets særlige  

 indkomst (efter 3 års ejertid) som følge af hovedaktionærreglen.
 16. Under folketingets behandling af lovforslaget om  

 ændrede regler for aktieavancebeskatningen blev det tilkendegivet, at den i  

 lovforslaget indeholdte hovedaktionærregel skulle ændres så snart som muligt  

 som led i den påtæknte lempelse af beskatningen ved generationsskifte.
 Det må derfor påregnes, at hovedaktionærreglen i den foreliggende  

 udformning kun får virkning i et kortere tidsrum, og i beskrivelsen af  

 hovedaktionærreglen nedenfor er det som følge heraf lagt til grund, at  

 aktieafståelsen finder sted i tiden 1/7-31/12 1981, og at den for  

 skattepligtige, der anvender forskudt indkomstår, sker i indkomståret 1981.
17. Fortjeneste eller tab skal som nævnt opgøres efter  

 en gennemsnitsmetode nogenlunde svarende til den hidtidige gennemsnitsmetode.  

 Hvis der tidligere er afstået aktier i selskabet, vil den samlede  

 anskaffelsessum fremkomme som den resterende anskaffelsessum pr. 1. juli 1981  

 for den skattepligtiges aktiebeholdning på dette tidspunkt opgjort efter de  

 hidtidige regler med tillæg af de faktiske anskaffelsessummer for de i tiden  

 1. juli 1981 til afståelsen erhvervede aktier.
Tegningsretter indgår som  

 hidtil med det beløb, der skal indbetales ved tegningen (§ 6, stk. 2).
 De tidligere regler for opgørelse af den gennemsnitlige anskaffelsessum  

 findes i § 7 i lov om særlig indkomstskat m.v., jfr. lovbekendtgørelse nr.  

 561 af 13. december 1979, og er nærmere beskrevet i cirkulære nr. 154 af 21.  

 juni 1961 og cirkulære nr. 113 af 6. juni 1963.
Ved salg af en del af aktierne i selskabet sondres der efter de  

 gennenførte regler ikke mellem aktier med forskellig kursværdi på  

 afståelsestidspunktet. der lægges alene vægt på aktiernes pålydende, herunder  

 pålydende værdi af de aktier der tegnes ved udnyttelse af tegningsretter, og  

 den pålydende værdi af fondsaktier.
Konvertible obligationer indgår ved  

 beregningen af den gennemsnitlige anskaffelsessum, jfr. pkt. 22 e.
Det kan tænkes, at en skattepligtig ikke er hovedaktionær ved ordningens  

 ikrafttræden den 1. juli 1981 og afstår aktier, der behandles efter reglerne  

 for almindelige aktier.
Han bliver derefter, f.eks. ved køb af aktier,  

 hovedaktionær og afstår derefter inden udgangen af 1981 aktier, der skal  

 behandles efter reglerne for hovedaktionærafståelser.
Der skal i disse  

 tilfælde regnes med de faktiske anskaffelsessummer for de aktier, den  

 skattepligtige ejer på det tidspunkt, han bliver hovedaktionær, således at  

 anskaffelsessummen for de afståede (ældste) aktier ikke medregnes, ligesom  

 der bortses fra disse aktiers pålydende.
 Eksempel: En skattepligtig har i 1975 erhvervet 10.000 kr. aktier i et  

 selskab ud af en aktiekapital på 100.000 kr. til kurs 200 eller for 20.000  

 kr. og i 1976 andre 10.000 kr. i samme selskab til kurs 250 eller for 25.00  

 kr.
I august 1981 sælges 5.000 kr. af disse aktier.
Efter "first in-first  

 out" reglen er det halvdelen af de i 1975 erhvervede aktier, der afstås.  

 anskaffelsessummen for de resterende aktier, som er anskaffet i 1975, er  

 10.000 kr.
Salget får ingen skattemæssig virkning, da den skattepligtige har  

 ejet aktierne i mere end 3 år.
 I oktober 1981 erhverver den skattepligtige 15.000 kr. aktier i samme  

 selskab til kurs 150 eller for 22.500 kr. og er herefter hovedaktionær.
 Den samlede anskaffelsessum for de aktier der skal indgå i den  

 gennemsnitlige anskaffelsessum udgør herefter:
I stedet for at anvende de faktiske anskaffelsessummer for de aktier, den  

 skattepligtige ejede den 1. juli 1981 og havde i behold, da han blev  

 hovedaktionær, kan han vælge at anvende en gennemsnitlig anskaffelsessum for  

 disse.
Har han efter 1. juli 1981 og før han blev hovedaktionær, afstået  

 aktier, fragår den faktiske anskaffelsessum for disse i den gennemsnitlige  

 anskaffelsessum.
En skattepligtig, der er hovedaktionær på tidspunktet for afståelse af  

 aktier, skal anvende gennemsnitsmetoden, selv om fortjeneste eller tab ikke  

 indgår i indkomstopgørelsen, idet det har betydning for opgørelsen af  

 anskaffelsessummen for de resterende aktier.
Det gælder således, når der  

 afstås mindre end 1 pct. af aktiekapitalen efter 3 års ejertid.
Er den skattepligtige ved en aktieafståelse omfattet af  

 hovedaktionærreglen, skal den pågældende også ved fremtidige afståelser  

 anvende gennemsnitsmetoden.
Dette gælder, selv om han ikke bliver beskattet  

 som hovedaktionær, f. eks. fordi den skattepligtige ikke inden for de sidste  

 5 år forud for afståelsen har ejet 25 pct. af aktiekapitalen.
 18. Fortjenesten eller tabet opgøres som forskellen  

 mellem afståelsessummen med fradrag af omkostninger ved afståelsen og  

 anskaffelsessummen med tillæg af omkostninger ved erhvervelsen opgjort som  

 foran anført.
Også ved afståelse foretaget af hovedaktionærer er det den først  

 erhvervede aktie, der anses for afstået først (§ 5, stk. 2, jfr. § 6, stk.  

 7). Er den ældste aktie erhvervet for mindre end 3 år siden, vedrører  

 fortjeneste eller tab herefter den almindelige indkomst og ellers den særlig  

 indkomst.
Aktieretter og tegningsretter, som den skattepligtige ikke selv  

 udnytter, men afstår, skal anses for erhvervet samtidig med moderaktien (§ 5,  

 stk. 4, jfr. § 6, stk. 7). Endvidere træder den formueskattepligtige værdi  

 pr. 1. januar 1962 af aktier erhvervet før dette tidspunkt i stedet for  

 anskaffelsessummen, medmindre denne er højere (§ 5, stk. 6, jfr. § 6, stk.  

 7).
 Det er tidligere anført, at selskaber, der er omfattet af  

 selskabsskattelovens § 13, stk. 1, nr. 2, kun kan fradrage tab i det omfang,  

 de overstiger skattefri udbytter.
19. I den fortjeneste, der opgøres ved  

 hovedaktionærers afståelser, indrømmes et årligt fradrag på 9 pct. af  

 anskaffelsessummen for aktierne.
Da 9 pct.-fradraget tidligst indrømmes for  

 indkomståret 1981 og ikke for afståelsesåret, kan fradraget ikke få betydning  

 for indkomstopgørelsen for 1981. Da det som anført under pkt. 16 er meningen,  

 at hovedaktionærreglen skal ændres så snart som muligt, er 9 pct.-fradraget  

 ikke nærmere omtalt i cirkulæret.
20. I de tilfælde, hvor fortjenesten indgår i den  

 særlige indkomst, dvs. hvor afståelsen finder sted efter at der er forløbet 3  

 år fra erhvervelsen, indrømmes der endvidere et bundfradrag (§ 7, stk. 1, 2.  

 pkt., jfr. stk. 4-6). Overgrænsen for dette fradrag udgør, hvis den  

 skattepligtige ejer hele aktiekapitalen og afstår denne, 125.000 kr.
Afstår  

 han kun en mindre andel af selskabets samlede aktiekapital, er bundfradragets overgrænse kun en forholdsmæssig del af 125.000 kr.
Afstår  

 han således kun 50 pct. af den samlede aktiekapital, er bundfradragets  

 overgrænse 62.500 kr., hvad enten han alene ejer disse 50 pct. af  

 aktiekapitalen, eller han ejer en større andel af aktiekapitalen, men kun  

 afstør 50 pct. som nævnt.
Selve bundfradraget udgør forskellen mellem overgrænsen og det ialt  

 beregnede 9 pct.-fradrag. 125.000 kr.-fradraget vil derfor først og fremmest  

 have betydning, når der ikke indrømmes 9 pct.-fradrag eller dette er af  

 mindre størrelse.
Som foran anført vil der ved afståelser i indkomståret 1981  

 ikke blive givet 9 pct.-fradrag, og 125.000 kr.-fradraget har derfor særlig  

 betydning for afståelser i dette indkomstår.
 Bundfradrag og 9 pct.-fradraget kan ikke overstige de samlede  

 fortjenester.
 Den skattepligtige kan inden for 4 på hinanden følgende indkomstår højst  

 opnå et samlet bundfradrag på 125.000 kr. (§ 7, stk. 5, 2. pkt.).
 Denne bestemmelse får betydning, når man afstår aktier som hovedaktionær i  

 flere selskaber.
I den fortjeneste, der fremkommer, efter at der i fortjenesten er  

 foretaget 9 pct.-fradrag og bundfradrag, indrømmes der som hidtil et fradrag  

 i den samlede nettofortjeneste ved afståelse af aktier på 5 pct., dog højst  

 4.0 kr. (§ 7, stk. 7). Overført fradrag for tidligere indkomstår fragår ikke  

 før 5 pct.-fradraget beregnes.
Endvidere indrømmes der som hidtil for  

 personer et bundfradrag på 6.000 kr. i den samlede særlige indkomst.
Næringsaktier (§ 3) 21. De hidtil gældende regler om fortjeneste eller tab  

 på næringsaktier er opretholdt.
Efter disse regler skal fortjeneste eller tab  

 medregnes ved opgørelsen af skattepligtig almindelig indkomst uden hensyn til  

 ejertidens længde.
Det gælder også likvidationsudlodninger foretaget i det  

 kalenderår, hvori selskabet endeligt opløses.
For at aktierne skal anses for  

 næringsaktier er det en forudsætning, at den skattepligtige har som erhverv  

 at handle med aktier og lignende værdipapirer, og at de afståede aktier er  

 erhvervet med afståelse for øje.
 Afgrænsningen af, hvilke aktier der skal anses for næringsaktier, er ikke  

 ændret ved den nu gennemførte lov.
Fortjeneste eller tab ved afståelse af næringsaktier opgøres principielt  

 som forskellen mellem afståelsessummen og den del af anskaffelsessummen for  

 aktierne i det pågældende selskab, der falder på de afståede aktier.
Den  

 skattepligtige kan dog - uden som hidtil at skulle have tilladelse hos  

 ligningsrådet - vælge i stedet at medtage urealiseret fortjeneste eller tab  

 på aktiebeholdningen i den skattepligtige almindelige indkomst.
Ministeren  

 fastsætter i øvrigt de nærmere regler for opgørelserne.
Der skal tilladelse  

 fra ligningsrådet til at ændre det en gang valgte princip.
Konvertible obligationer (§ 8) 22. Ved den nye aktieselskabslov i 1973 blev der  

 fastsat selskabsretlige regler om konvertible og udbyttegivende gældsbreve.
Det typiske for sådanne gældsbreve er, at  

 långiveren ved lånets ydelse har stilling som kreditor i selskabet og skal  

 dækkes forud for aktionærerne ved selskabets ophør.
Herudover har långiveren,  

 når betingelserne herfor er opfyldt, ret, men ikke pligt til at blive  

 aktionær i selskabet.
Uanset at der således er gennemført selskabsretlige regler om konvertible  

 obligationer, har der ikke i skattelovgivningen hidtil været fastsat  

 bestemmelser om den skattemæssige behandling af disse værdipapirer, der altså  

 både indeholder en fordring imod selskabet på obligationens pålydende og en  

 ret for kreditor til på et nærmere fastsat tidspunkt at forlange obligationen  

 ombyttet med en aktie i selskabet.
Konvertible obligationer er således en  

 mellemform mellem obligationer og aktier.
Landsskatteretten har i to kendelser af 1. september 1978 udtalt, at  

 konvertible obligationer ikke kan behandles som aktier efter den hidtil  

 gældende skattelovgivning.
Ved afståelse af de konvertible obligationer kunne  

 der således ikke ske beskatning af fortjenesten i forhold til  

 anskaffelsessummen (tegningskursen), med mindre der var tale om næring eller  

 spekulation.
I overensstemmelse hermed dannede obligationernes kursværdi umiddelbart  

 før konverteringen grundlaget for avanceberegningen ved afståelse af de nye  

 aktier efter konverteringen.
Aktierne ansås for erhvervet på  

 konverteringstidspunktet for en anskaffelsessum, der svarer til  

 obligationernes kursværdi umiddelbart forud for konverteringen.
Dette gjaldt  

 uanset, at aktierne i realiteten oftest var erhvervet til kurs 100 og  

 indebærer et værdifald på de gamle aktier, hvilket som ovenfor nævnt får  

 betydning ved aktieavanceberegningen ved salg af disse gamle aktier.
 De nye regler går uden for næringstilfældene ud på følgende:
a.
Hvis en aktionær får ret til at tegne konvertible obligationer i  

 selskabet, anses han at have modtaget en tegningsret for 0 kr.
Vælger aktionæren at afstå denne ret til at tegne konvertible  

 obligationer, vil han kun blive beskattet af fortjenesten, der her er lig med  

 afståelsessummen, hvis moderaktien er erhvervet mindre end 3 år før  

 afståelsen.
Har aktionæren erhvervet moderaktien mere end 3 år før afståelsen  

 af retten til at tegne konvertible obligationer, har afståelsen ingen  

 skattemæssige virkninger.
 Hvis andre end aktionærerne i selskabet tegner konvertible obligationer,  

 betragtes tegningsbeløbet med tillæg af vederlget for tegningsretten og  

 eventuelle omkostninger som anskaffelsessum.
b.
Aktionæren kan i stedet vælge selv at udnytte retten til at tegne  

 konvertible obligationer.
I så fald modtager han en fordring (obligation) på  

 selskabet sammen med en ret til, at denne obligation senere omdannes til en  

 aktie i selskabet.
Den konvertible obligation betragtes som omfattet af  

 aktieavancebeskatningsreglerne.
Værdipapiret anses for erhvervet på  

 tidspunktet for tildelingen af tegningsretten til den konvertible obligation.  

 Det vil typisk være, når beslutning herom træffes af generalforsamlingen.
Den  

 konvertible obligation anses for erhvervet til tegningskursen.
For den  

 skattepligtige, som først har købt retten til at tegne konvertible  

 obligationer og derefter har udnyttet denne ret, anses den konvertible  

 obligation dog for erhvervet på tidspunktet for købet af tegningsretten.  

 anskaffelsessummen opgøres som anført under a.
Afhænder indehaveren obligationen, vil dette uden for  

 hovedaktionærtilfældene, jfr. pkt. e, kun have skattemæssig betydning,  

 såfremt der ikke er forløbet tre år efter erhvervelsen.
I så fald beskattes  

 eventuel fortjeneste, dvs. forskellen mellem afståelsesvederlaget og  

 erhvervelsessummen.
Konstateres der tab ved afståelsen (hvilket kan være  

 tilfældet, hvis kursen på aktierne i det pågældende selskab er faldet til  

 under 100), kan dette tab fratrækkes efter de ny  

 aktieavancebeskatningsregler, dvs. kun i det omfang tabet kan rummes i  

 fortjeneste ved anden afståelse af aktier m.v. i afhændelsesåret eller i de  

 efterfølgende fem indkomstår.
c.
Kontant indfrielse af konvertible obligationer finder typisk kun sted,  

 hvis kursen på aktierne i det pågældende selskab er under pari, eller hvis  

 obligationsejeren forpasser tiden for konvertering.
Indfrielsen har - ligesom  

 afhændelse - kun skattemæssig betydning, såfremt der på  

 indfrielsestidspunktet ikke er forløbet tre år efter erhvervelsen af værdipapiret.
Det bemærkes, at bestemmelsen i  

 ligningslovens § 16 B om beskatning af afståelsessummen ved afståelse af  

 aktier m. v. til det selskab, der har udstedt aktierne, ikke anses for  

 anvendelig på indfrielsesbeløb for konvertible obligationer.
d.
Konvertering af de konvertible obligationer til aktier i det pågældende  

 selskab har ikke skattemæssige konsekvenser.
De ny aktier anses for erhvervet  

 på samme tidspunkt som de konvertible obligationer og for samme  

 anskaffelsessum.
Afhændelse af de ny aktier har således kun skattemæssig  

 betydning, såfremt afståelsen sker inden tre år efter erhvervelsen af de  

 konvertible obligationer.
 Ved anvendelse af "first in-first out" reglen holdes konvertible  

 obligationer indtil konverteringen adskilt fra aktierne, idet de sidestilles  

 med aktier med særlige rettigheder.
e.
Hovedaktionærreglen i lovens § 4 omfatter også konvertible  

 obligationer.
Avance og tab ved afståelse af konvertible obligationer indgår  

 derfor også i opgørelsen af fortjeneste og tab efter hovedaktionærreglen.  

 Konvertible obligationer er imidlertid ikke aktier og indgår derfor ikke i  

 aktekapitalen.
Ved afgørelsen af om den skattepligtige har ejet 25 pct. eller  

 mere af aktiekapitalen eller har rådet over mere end 50 pct. af stemmeværdien  

 af aktiekapitalen, skal der derfor bortses fra konvertible obligationer.  

 Dette gælder både opgørelsen af størrelsen af den skattepligtiges  

 aktiebeholdning og størrelsen af den samlede aktiekapital.
Ved afgørelsen af,  

 om der er afstået mere end 1 pct. af aktiekapitalen, medregnes konvertible  

 obligationer ikke ved opgørelsen af aktiekapitalen.
Derimod medregnes  

 afståede konvertible obligationer ved afgørelsen af, om der i indkomståret er  

 afstået mere end 1 pct. af aktiekapitalen.
Begrænsningen af skattefriheden  

 til 1 pct. af aktiekapitalen gælder således, hvad enten der afstås aktier  

 eller konvertible obligationer.
 Ved anvendelsen af gennemsnitsmetoden skal som pålydende værdi af den  

 konvertible obligation regnes med pålydende værdi af den aktie, som  

 obligationen kan konverteres til.
 Hvis den skattepligtige herefter er omfattet af hovedaktionærreglen, vil  

 beskatningen også omfatte afståelse af konvertible obligationer.
 Det anførte kan belyses ved følgende eksempel:
Aktiekapitalen i et selskab udgør 1.000.000 kr, hvoraf den skattepligtige  

 (eventuelt sammen med nært pårørende) ejer 300.000 kr.
Der er udstedt  

 konvertible obligationer, der giver ret til konvertering til aktier af samme  

 pålydende, for i alt 400.000 kr., hvoraf den skattepligtige ejer konvertible  

 obligationer for 20.00 kr.
Da den skattepligtige ejer mere end 25 pct. af  

 aktiekapitalen, nemlig 300.000 kr. af 1.000.000 kr., anses han som omfattet  

 af hovedaktionærreglen.
Han kan skattefrit afstå 1 pct. af aktiekapitalen,  

 altså 10.000 kr., og det er uden betydning, om det er aktier eller  

 konvertible obligationer, han afstår.
Afstår han mere end 10.000 kr. i det  

 pågældende indkomstår, indgår fortjeneste eller tab i den skattepligtige  

 indkomst, og det er her ligeledes uden betydning, om afståelsen omfatter  

 aktier eller konvertible obligationer.
 Det årlige 9 pct.-fradrag ved afståelse af aktier, der er omfattet af  

 værnsreglen, indrømmes også ved konvertible obligationer, men indrømmes som  

 tidligere anført normalt ikke ved afståelse i 1981.
 125.000 kr.-fradraget gælder ikke for konvertible obligationer, da disse  

 som ovenfor nævnt ikke er en del af aktiekapitalen (§ 8, stk. 3).
f.
For så vidt angår konvertible obligationer, som den skattepligtige ejer  

 ved ordningens ikræfttræden den 1. juli 1981, anses obligationernes kursværdi  

 pr. 1. juli 1981 som anskaffelsessum, medmindre den faktiske anskaffelsessum  

 er højere (§ 8, stk. 4). Det er således denne kursværdi, henholdsvis den  

 faktiske anskaffelsessum, der lægges til grund ved opgørelsen af fortjeneste  

 eller tab.
Er den skattepligtige omfattet af hovedaktionærreglen, indgår  

 kursværdien, henholdsvis anskaffelsessummen i opgørelsen af aktiernes  

 anskaffelsessum efter gennemsnitsmetoden.
Der er ikke fastsat særlige regler i loven om opgørelsen af kursværdien  

 den 1. juli 1981 af konvertible obligationer.
Kursværdien må herefter opgøres  

 efter de samme principper, som i øvrigt gælder for konvertible obligationer.
Er de konvertible obligationer børsnoterede pr. 1. juli 1981, er det  

 således den noterede kurs, der skal anvendes.
Er der tale om unoterede  

 obligationer, som har været genstand for omsætning i tiden omkring den 1.  

 juli 1981, er det den værdi, de er omsat til, der skal anvendes.
I andre  

 tilfælde må man kunne beregne kursen med udgangspunkt i det årsregnskab, der  

 er afsluttet nærmest ved den 1. juli 1981, idet der dog må tages hensyn til  

 særlige forhold, der begrunder afvigelser herfra.
Der kan således være sket  

 udvidelse af aktie- eller anpartskapitalen eller have været ekstraordinært  

 store indtægter eller udgifter o.lign. i tiden mellem statusdagen i det  

 pågældende regnskab og den 1. juli 1981.
g.
Efter ligningslovens § 4 skal gevinst eller tab ved afhændelse eller  

 indfrielse af offentlige obligationer og fordringer m.v. indgå i den  

 skattepligtige indkomst for forsikringsselskaber, banker og andre  

 virksomheder, der som et normalt led i deres almindelige virksomhed anbringer  

 midler i sådanne aktiver.
Denne bestemmelse er hidtil anset anvendelig på  

 konvertible obligationer, der som foran anført tidligere er blevet behandlet  

 som obligationer m.v.
Herefter er også forsikringsselskabers beholdning af  

 konvertible obligationer blevet behandlet efter reglerne i ligningslovens §  

 4.
 Efter gennemførelsen af de ændrede regler om beskatning af aktieavancer  

 skal konvertible obligationer sidestilles med aktier, og fortjeneste eller  

 tab ved afståelse af konvertible obligationer skal således ikke længere  

 beskattes efter ligningslovens § 4. I de tilfælde, hvor aktier ikke behandles  

 som næringsaktier, men som anlægsaktier, skal fortjeneste eller tab ved  

 afhændelse eller indfrielse af konvertible obligationer efter 3 års ejertid  

 derfor ikke medregnes ved opgørelsen af den skattepligtige indkomst, med  

 mindre der er tale om aktier, der er omfattet af aktieavancebeskatningslovens  

 § 4.
Beskatning ved dødsfald 23. De foretagne ændringer i den skattemæssige  

 behandling af aktier har samtidig medført ændringer i den skattemæssige  

 behandling af aktier, der indgår i et dødsbo.
 Hovedprincipperne i de efter lovændringen gældende regler kan kort  

 sammenfattes således:
- Hvis der i et dødsbo indgår almindelige aktier, kan en udlægsmodtager  

 ikke som tidligere indtræde i afdødes skattemæssige stilling.
Der beregnes  

 ikke passivposter ved udlæg af aktierne.
Udlægstidspunktet anvendes som  

 anskaffelsestidspunkt og udlægsværdien som anskaffelsessum for arvingen.
 - Hvis der i et bo indgår næringsaktier, behandles disse som hidtil.
- Hvis der i et dødsbo indgår hovedaktionæraktier, kan en udlægsmodtager  

 fortsat indtræde i afdødes skattemæssige stilling, såfremt aktierne har været  

 ejet i mere end 3 år, og passivposter kan tilsvarende beregnes.
Indtil da  

 betragtes aktierne som almindelige aktier.
Almindelige aktier 24. Reglen i § 10, stk. 1, betyder et brud med det  

 hidtil gældende princip om kontinuitet i beskatningen.
Bruddet betyder, at  

 beskatning af fortjeneste ved udlæg af almindelige aktier i et dødsbo  

 fuldstændig undlades uden hensyntagen til, hvor længe afdøde har besiddet de  

 pågældende aktier.
Beskatning undlades også, når de udlagte aktier overstiger  

 modtagerens andel i boet.
For så vidt angår udlæg til legatarer må det i  

 disse tilfælde dog kræves, at det i testamentet er bestemt, at legatet skal  

 udlægges i aktier i det pågældende selskab.
 Udlægsmodtager kan ikke som tidligere indtræde i afdødes skattemæssige  

 stilling.
25. Af § 10, stk. 2, fremgår, at udlægsmodtager som  

 anskaffelsestidspunkt og anskaffelsessum for disse aktier ved opgørelsen af  

 skattepligtig fortjeneste og tab ved afståelse skal anvende henholdsvis  

 udlægstidspunktet og udlægsværdien i boopgørelsen.
Kravet om, at  

 udlægstidspunktet skal benyttes som arvingens erhvervelsestidspunkt ved  

 afståelse betyder, at udlægsmodtager for at opnå skattefrihed selvstændigt  

 skal opfylde betingelsen om en besiddelsestid på 3 år, regnet fra  

 udlægsdatoen, jfr. § 4, stk. 1. Det er således uden betydning, om afdøde selv  

 eller boet kunne have afstået aktierne skattefrit.
Som anført ovenfor er udlægsværdien i boopgørelsen udlægsmodtagers  

 anskaffelsessum.
Denne anskaffelsessum får betydning, såfremt de almindelige  

 aktier afstås inden 3 år efter udlægget, eller såfremt aktierne senere hos  

 modtager bliver omfattet af § 4, stk. 4, om hovedaktionæraktier.
 Ved afståelse senere end 3 år efter udlægget beskattes fortjeneste ikke,  

 jfr. § 4, stk. 1.
 26. De opgørelser, der alt efter boets behandlingsform  

 kan blive tale om, er følgende:
 - Den endelige boopgørelse i offentligt behandlede boer samt i  

 privatskiftede boer.
 - En opgørelse efter kildeskattelovens § 20, stk. 2, hvor et privatskiftet  

 bo ikke er afsluttet inden 15 måneder efter dødsfaldet.
 - En opgørelse efter kildeskattelovens § 20 C, stk. 4, hvor et bo efter 15  

 måneders forløb udleveres fra offentlig behandling til privat skifte.
 - En meddelelse efter kildeskattelovens § 17, stk. 2, ved udlæg inden  

 skæringsdagen.
Såfremt skattemyndigheden ændrer værdien i en af de ovenfor nævnte  

 boopgørelser, er det den ændrede værdi, der skal lægges til grund.
Hvis boet  

 i den endelige boopgørelse ændrer værdiansættelsen ved a contoudlægget, er  

 det værdien i den endelige boopgørelse, der anses for anskaffelsessum, medens  

 tidspunktet for udlægget fortsat anses for anskaffelsestidspunktet.
27. Hvis aktierne afstås af boet, anvendes de  

 almindelige regler om beskatning af fortjeneste.
Om afståelsen kan ske  

 skattefrit efter § 4, stk. 1, afhænger af afdødes og boets samlede  

 besiddelsestid.
En eventuel fortjeneste beskattes efter de almindelige  

 regler.
28. Hvis arvingen i forbindelse med en afståelse inden  

 for 3 år fra udlægget konstaterer et tab, kan dette tab alene fratrækkes i  

 modsvarende fortjeneste ved afståelse af aktier.
Et udækket tab indenfor  

 denne 3 årsperiode vil i de efterfølgende 5 år kunne fradrages i anden  

 fortjeneste ved afståelse af aktier, jfr. § 2, stk. 1 og 2. Ved afståelse efter 3 års besiddelse kan tab ikke  

 fratrækkes.
Det samme gælder ved tab opstået i forbindelse med boets afståelse af  

 aktier.
Her regnes 3 årsperioden dog fra afdødes anskaffelsestidspunkt for  

 den pågældende aktie.
Et tab, afdøde ikke har nået at udnytte inden dødsfaldet, kan ikke  

 overføres til fradrag hos boet, arvingerne eller i øvrigt refunderes.
På  

 samme måde kan et tab, boet under bobehandlingen ikke har kunnet udnytte ved  

 fradrag i de efterfølgende 5 år fra tabets konstatering, ikke overføres til  

 arvinger eller give anledning til refusion.
Næringsaktier 29. For så vidt angår næringsaktier opretholdes  

 kontinuiteten i beskatningen.
Udlæg fra et bo kan således som hidtil ske med beskatning i boet eller med  

 succession.
Såfremt udlæg med succession vælges, indtræder udlægsmodtager  

 både i afdødes anskaffelsestid, -sum og -hensigt.
Passivposter kan beregnes  

 som hidtil.
 Reglerne i kildeskattelovens §§ 31 og 32 om muligheden for overførsel af  

 underskud fra afdøde til boet, fra boets tidligere indkomstår til senere  

 indkomstår samt fra længstlevende ægtefælle til boet i forbindelse med skifte  

 af uskiftet bo finder fortsat anvendelse.
I visse tilfælde er der efter gældende regler ikke adgang til at indtræde  

 i boets skattemæssige stilling.
Disse regler er ikke ændret, se herom under  

 fælles bestemmelser, punkt 41.
Hovedaktionæraktier 30. Når der i et dødsbo indgår hovedaktionæraktier,  

 opretholdes efter § 10, stk. 3, boets adgang til at vælge mellem beskatning i  

 boet og udlæg med succession.
Boet har dog alene denne valgfrihed, når  

 aktieposten har været i afdødes eller afdødes og boets samlede besiddelse i 3  

 år, således at en eventuel fortjeneste ved afståelse efter § 4, stk. 1, ville  

 blive henført til den særlige indkomst.
Hvis boet udlægger eller afstår  

 aktierne inden 3 år fra afdødes anskaffelsestidspunkt, behandles aktierne  

 således som almindelige aktier.
Om situationer, hvor der efter gældende  

 regler ikke er adgang til at indtræde i boets skattemæssige stilling,  

 henvises til fælles bestemmelser, pkt. 41.
 31. Hvor boet kræver sig beskattet, anvendes de  

 almindelige regler, således at en eventuel fortjeneste i et skattepligtigt bo  

 beskattes efter de almindelige regler.
 Boets adgang til fradrag for tab omtales under punkterne 35-40 nedenfor.
 32. I tilfælde, hvor udlægsmodtageren indtræder i  

 afdødes skattemæssige stilling, og hvor aktierne både før og efter udlægget  

 er omfattet af hovedaktionærreglen, lægges afdødes anskaffelsestidspunkt og  

 anskaffelsessum til grund ved opgørelsen af fortjeneste og tab, når aktierne  

 afstås.
Fradrag for tab ved afståelse kan ske i tabsårets og de 5 efterfølgende  

 års særlige indkomst, jfr. § 4, stk. 4. Arten af den særlige indkomst er her  

 uden betydning.
Tabet kan imidlertid ikke overføres til fradrag i almindelig  

 indkomst.
Hvor udlægsmodtageren således indtræder i afdødes skattemæssige  

 stilling, kan der i boopgørelsen som hidtil optages passivposter med indtil 25 pct. til  

 udligning af dennes eventuelle fremtidige skattetilsvar vedrørende aktierne.  

 Ved beregningen af passivposter tages fradraget i den opgjorte fortjeneste på  

 op til 125.000 kr. i henhold til § 7, stk. 4 og 5, samt fradraget på højst  

 4.000 kr. efter § 7, stk. 7, ikke i betragtning, jfr. kildeskattelovens § 33  

 A, stk. 2, som er ændret i forbindelse med de nye  

 aktieavancebeskatningsregler.
33. Hvor aktierne før dødsfaldet var  

 hovedaktionæraktier, men udlægsmodtageren ikke selvstændigt opfylder  

 betingelserne for at blive beskattet som hovedaktionær, og boet ikke har  

 ladet sig beskatte af fortjenesten, opretholdes beskatningen efter § 4 hos  

 udlægsmodtageren, men den bortfalder efter 5 år fra udlægstidspunktet.  

 Fortjeneste ved afståelse inden 5 år fra udlægsdatoen, beskattes herefter som  

 særlig indkomst efter § 4, stk. 1. Udlægsmodtageren kan derfor først efter 5  

 år sælge aktierne skattefrit, forudsat udlægsmodtageren ikke selv i  

 mellemtiden er blevet omfattet af hovedaktionærreglen.
Afdødes  

 anskaffelsessum anvendes som anskaffelsessum ved opgørelsen af en eventuel  

 fortjeneste.
Passivposter vil også i denne situation kunne beregnes med  

 indtil 25 pct.
Fradrag for tab sker efter retningslinierne i § 2, stk. 1 og 2, samt § 4,  

 stk. 4, som disse tidligere er beskrevet under punkt 32. Tab på aktier  

 afstået inden 5 år fra udlægget, kan fratrækkes i tabsårets og de 5  

 efterfølgende års særlige indkomst.
Efter 5 år fra udlægget kan et salgstab  

 ikke bringes til fradrag, hverken i særlig indkomst eller i senere  

 fortjenester på aktier.
34. I tilfælde, hvor aktierne ved udlægget ikke er  

 hovedaktionæraktier, og der således er tale om almindelige aktier, anvendes  

 udlægsværdien i boopgørelsen som anskaffelsessum, uanset om aktierne hos  

 udlægsmodtager som følge af egne erhvervelser ved udlægget eller senere  

 bliver hovedaktionæraktier.
Der beregnes ikke passivposter i disse tilfælde.
35. I henhold til de almindeligt gældende  

 successionsregler kan der ikke foretages udlæg med succession, hvor der  

 konstateres tab på et aktiv, jfr. i øvrigt herom nedenfor i punkt 41, under  

 fælles bestemmelser.
Det følger heraf, at et tab senest skal udnyttes af  

 boet.
 36. Hvis afdøde i de sidste 5 indkomstår inden  

 dødsfaldet har haft et tab efter § 4, stk. 4, og afdøde ikke har nået at  

 udnytte dette, kan tabet efter § 11, stk. 1, overføres til fradrag i den  

 særlig indkomst for tiden fra indkomstårets begyndelse til dødsfaldet  

 (mellemperioden) eller om nødvendigt i boets særlige indkomst for dettes  

 senere indkomstår, dog således at fradrag senest skal ske i det 5. indkomstår  

 efter tabets konstatering.
 En forudsætning for tabsoverførsel er, at der er foretaget afsluttende  

 ansættelse for mellemperioden efter kildeskattelovens § 14, stk. 2, eller §  

 15.
37. Hvis afdøde i mellemperioden har konstateret et  

 tab ved aktieafståelse, kan et uudnyttet tab herved overføres til fradrag i  

 boets særlige indkomst for det første indkomstår eller om nødvendigt i boets  

 særlige indkomst for de følgende 4 indkomstår.
Også her er det en  

 forudsætning, at der er foretaget afsluttende ansættelse efter de under punkt  

 36 nævnte bestemmelser.
 Tab konstateret hos afdøde kan aldrig give anledning til refusion fra  

 skattemyndighederne af et uudnyttet tab (carry back).
 38. Hvis boet i forbindelse med afståelse eller udlæg  

 af aktier under bobehandlingen konstaterer et tab, kan dette efter § 11, stk.  

 3, overføres til fradrag i boets særlige indkomst for de 5 efterfølgende  

 indkomstår, jfr. den almindelige regel i § 4, stk. 4.
Såfremt tabet på denne måde ikke fuldt ud kan udnyttes, kan 30 pct. af det  

 resterende tab kræves udbetalt af skattemyndigheden.
Beløbet kan dog ikke  

 overstige summen af den særlige indkomstskat, som afdøde, den med denne  

 sambeskattede ægtefælle og dødsboet har betalt i boets foregående indkomstår,  

 i det indkomstår, hvori dødsfaldet har fundet sted og i de to foregående  

 indkomstår.
39. En længstlevende ægtefælle, der hensidder i  

 uskiftet bo, kan efter § 12, stk. 1, i visse situationer ved skifte overføre  

 et uudnyttet tab, der er konstateret inden for de sidste 5 indkomstår inden  

 skiftebegæringens imødekommelse.
Tabet kan alene overføres til fradrag i  

 boets særlige indkomst, hvis tabet ikke kan dækkes ind ved fradrag i  

 længstlevendes egen særlige indkomst efter § 4, stk. 4, og kun for de samme  

 indkomstår, dvs. de 5 indkomstår efter indkomståret for tabets konstatering.  

 Såfremt boet ikke ønsker tabet overført, kan længstlevende efter reglen i §  

 4, stk. 4, videreføre tabet til fradrag i særlig indkomst i længstlevendes  

 næste indkomstår, men kun for den del af tabet, boet ikke ville have kunnet  

 udnytte det foregående år.
Et tab kan ikke overføres til fradrag i boets sidste indkomstår, hvis  

 skæringsdagen i den endelige boopgørelse eller opgørelsen efter  

 kildeskattelovens § 20, stk. 2, eller § 20C, stk. 4, ligger før afslutningen  

 af længstlevendes tilsvarende indkomstår.
Hvis et tab overføres til boet, kan  

 længstlevende for det mistede fradrag rejse refusionskrav i boet.
Dette beløb  

 medregnes ikke i længstlevendes skattepligtige indkomst og kan heller ikke  

 fradrages ved opgørelsen af boets skattepligtige indkomst.
 40. Hvor et tab, der er konstateret af boet i  

 forbindelse med afståelse eller arveudlæg af aktier under skifte af et  

 uskiftet bo i længstlevende ægtefælles levende live, ikke fuldt ud kan  

 udnyttes ved overførsel til boets senere indkomstår, kan 30 pct. af det  

 resterende tab kræves refunderet af skattemyndigheden som nævnt under punkt  

 38.
 30 pct.s refusionsbeløbet må i denne situation ikke overstige summen af  

 den særlige indkomstskat, som længstlevende, afdøde og boet har betalt i de  

 to foregående indkomstår.
Fælles bestemmelser om beskatning ved dødsfald 41. I visse tilfælde er der efter gældende regler ikke  

 adgang for udlægsmodtageren til at indtræde i boets skattemæssige stilling.
Disse regler er uændrede.
Det vil sige, at der ikke kan ske udlæg med  

 succession, - hvis der ved udlæg af en aktie konstateres tab, - ved arveforskud, - i et skattefrit bo, - hvis længstlevende ægtefælle, der hensidder i uskiftet bo, skifter med  

 enkelte arvinger, medens resten af boet udleveres til fortsat hensidden i  

 uskiftet bo, samt - hvor aktiver i et privatskiftet bo ved 15 måneders fristens udløb stadig  

 befinder sig i boet.
 I visse situationer indtræder en længstlevende ægtefælle fuldt ud i  

 afdødes skattemæssige stilling.
Disse regler er ligeledes uændrede.
Den længstlevende ægtefælle indtræder  

 således altid i afdødes skattemæssige stilling, hvor - boet udleveres ægtefællen til hensidden i uskiftet bo, - ægtefællen får udsættelse med arveafgiftspligtens indtræden efter  

 arveafgiftslovens § 14 A, - boet udlægges ægtefællen uden skiftebehandling efter skiftelovens § 57,  

 stk. 1.
 Den skattemæssige behandling af fortjeneste og tab ved en længstlevende  

 ægtefælles afståelse af aktier svarer derfor i disse tilfælde og uanset  

 aktiernes art ganske til den skattemæssige behandling, førstafdødes  

 fortjenester eller tab ville have fået.
Fusion 42. Hvor reglerne i loven om beskatning ved fusion af  

 aktieselskaber m.v. skal anvendes ved fusion af selskaber, behandles aktier i  

 det fortsættende selskab, som aktionærerne modtager som vederlag for aktierne  

 i det ophørende selskab, som om de var erhvervet på samme tidspunkt og for  

 samme anskaffelsessum som de ombyttede aktier.
Hvorvidt og i hvilket omfang  

 der skal ske beskatning ved afhændelse af aktier i det fortsættende selskab,  

 vil således afhænge af tidspunkt og anskaffelsessum for aktierne i det  

 ophørende selskab.
Hvis en aktionær inden 5 år efter fusionen afstår de modtagne aktier i det  

 fortsættende selskab, beskattes han efter hovedaktionærreglen, hvis et salg  

 af aktierne i det ophørende selskab ville have udløst beskatning efter denne  

 regel.
Dette gælder, selv om han ikke opfylder betingelserne for at blive  

 anset som hovedaktionær i det fortsættende selskab.
Den pågældende kan dog i  

 et indkomstår skattefrit afstå aktier indenfor, hvad der svarer til 1 pct. af  

 aktiekapitalen i det ophørende selskab.
 Hvis aktionæren er eller ved fusionen bliver hovedaktionær i det  

 fortsættende selskab, kan han skattefrit afstå op til 1. pct. af  

 aktiekapitalen i det fortsættende selskab.
Skattekontrollovens § 8D, stk. 2 43. Som anført ovenfor gælder der i henhold til § 4 i  

 lov om beskatning af fortjeneste ved afståelse af aktier m.v. særlige regler  

 for beskatning af hovedaktionærer.
Beskatning sker efter denne bestemmelse, hvis den aktionær, der ejer  

 mindst 25 pct. af aktiekapitalen i et selskab eller råder over mere end 50  

 pct. af stemmeværdien i selskabet, inden for et indkomstår afstår mere end 1  

 pct. af aktiekapitalen.
Ved afgørelsen af, om den skattepligtige har ejet  

 mindst 25 pct. af aktiekapitalen eller rådet over mere end 50 pct. af  

 stemmeværdien, medregnes aktier, der tilhører aktionærens nære pårørende  

 eller selskaber m.v., hvori han har den bestemmende indflydelse.
I tilfælde hvor den sælgende aktionær ikke selv har så store aktieposter  

 eller en så stor del af stemmeværdien som anført, kan ligningsmyndighederne og aktionærerne have behov for oplysning  

 om, hvorvidt personer eller selskaber indenfor den foran omtalte kreds ejer  

 aktier eller råder over stemmerettigheder i selskabet.
 For at imødekomme dette behov er der ved § 7 i lov nr. 296 af 10. juni  

 1981 om ændring af forskellige skattelove (aktieavancebeskatning m.m.)  

 vedtaget en bestemmelse (skattekontrollovens § 8D, stk. 2) der udvider såvel  

 ligningsmyndighedernes som de skattepligtiges adgang til at skaffe sig  

 oplysninger om andre personers og selskabers aktiebesiddelser m.v.
 44. Reglerne går ud på, at bestyrelser for  

 aktieselskaber, anpartsselskaber, andelsselskaber samt  

 investeringsforeninger, som udsteder omsættelige beviser for medlemmernes  

 indskud, på forlangende skal give de skattelignende myndigheder de  

 oplysninger, de er i besiddelse af om aktionærforholdene i selskabet.
De skattelignende myndigheder kan således kræve oplysninger om navn og  

 adresse på personer, selskaber m.m., som er eller indenfor et nærmere angivet  

 tidsrum har været ejere af aktier eller anparter m.v. i selskabet eller  

 foreningen.
Endvidere kan de skattelignende myndigheder indkræve oplysninger  

 om størrelsen af de pågældendes aktieposter m.v. eller stemmerettigheder.
Ifølge aktieselskabsloven kan et aktieselskabs vedtægter bestemme, at  

 aktionærens navn skal noteres i en aktiebog, der på selskabets kontor skal  

 være tilgængelig for offentlige myndigheder.
I andre tilfælde, d.v.s. hvor  

 aktierne er ihændehaver-aktier, vil aktionærens navn som oftest ikke fremgå  

 af aktiebogen.
I anpartsselskaber påhviler det bestyrelsen at føre en fortegnelse over  

 anpartshaverne.
Denne fortegnelse skal foruden for offentlige myndigheder  

 være tilgængelig for enhver anpartshaver.
Herudover skal der både i aktie- og anpartsselskaber med virkning fra 1.  

 januar 1981 føres en særlig fortegnelse over de aktionærer eller  

 anpartshavere, der besidder aktier eller anparter, som er tillagt enten  

 mindst 10 pct. af stemmerettighederne i selskabet, eller hvis pålydende værdi  

 udgør mindst 10 pct. af indskudskapitalen, dog mindst 100.000 kr.
For  

 anpartsselskaber finder reglerne dog kun anvendelse i de selskaber, hvor  

 indskudskapitalen andrager 100.000 kr. eller mere.
Selvom et selskabs ledelse hverken af aktiebogen eller af de nævnte  

 fortegnelser udmiddelbart kan se, hvem der er aktionærer i selskabet, vil  

 ledelsen undertiden være bekendt med, hvem aktierne eller stemmerettighederne  

 tilhører.
Også denne viden kan kræves oplyst efter skattekontrollovens § 8D,  

 stk. 2.
Hvis der i et selskab eller en forening ikke findes en bestyrelse, således  

 som tilfældet kan være i et anpartsselskab, vil oplysningspligten i så fald  

 påhvile ledelsen af det pågældende selskab eller forening.
I anpartsselskaber  

 vil de oplysningspligtige i så fald være selskabets direktion.
 45. Det oplysninger, som de skattelignende myndigheder  

 således kan indkræve hos et selskabs eller en forenings bestyrelse, kan  

 anvendes over for den skattepligtige som dokumentation for, at den pågældende  

 er omfattet af hovedaktionærreglen.
 Den skattepligtige kan imidlertid have interesse i på et tidligere  

 tidspunkt at få oplysninger om andre aktionærers aktiebesiddelser.  

 Skattemyndighederne kan derfor under visse betingelser i henhold til  

 skattekontrollovens § 8D, stk. 2, videregive de modtagne oplysninger til den  

 skattepligtige.
Det er således en betingelse, at den skattepligtige ikke selv har adgang  

 til oplysningerne.
Oplysninger kan således ikke kræves, hvis den  

 skattepligtige sammen med ægtefællen ejer 25 pct. eller mere af aktiekapitalen eller råder over mere end 50 pct. af stemmerne.
Der kan  

 heller ikke blive tale om at videregive oplysninger om ejerforhold i  

 anpartsselskaber, idet anpartsfortegnelsen som ovenfor anført er tilgængelig  

 for enhver anpartshaver.
Som anført foran kan en aktionær gøre sig bekendt med aktiebesiddelser,  

 der er tillagt enten mindst 10 pct. af stemmerettighederne i selskabet, eller  

 hvis pålydende værdi udgør mindst 10 pct. af indskudskapitalen, dog mindst  

 100.000 kr.
Hvor en aktionær således selv af de tilgængelige oplysninger kan  

 se, at han er omfattet af hovedaktionærreglen, kan han ikke forlange  

 oplysninger om andres aktiebesiddelser.
Det er endvidere en betingelse, at den skattepligtige enten har solgt  

 eller har afgivet tilbud om salg af aktierne m.v., alene betinget af, at han  

 ikke er omfattet af hovedaktionærreglen.
Heri ligger, at den pågældende  

 overfor tredjemand i bindende form skal have afgivet tilsagn om at sælge  

 under forudsætning af, at han ikke er hovedaktionær. denne tilkendegivelse  

 skal foreligge i en sådan for, at den kan forevises for  

 ligningsmyndighederne.
Der må derfor stilles krav om skriftlig dokumentation.
Den skattepligtige skal have en aktuel retlig og skattemæssig interesse i  

 at modtage de pågældende oplysninger.
Udenlandske aktionærer, der ikke er  

 skattepligtige af aktieavancer, og skattefri institutioner kan derfor ikke  

 forlange oplysninger fra skattemyndighederne.
I de tilfælde, hvor den  

 skattepligtige ejer 1 pct. eller mindre af aktiekapitalen, og den afståede  

 aktie (den ældste) er erhvervet for 3 år siden, er fortjenesten eller tabet  

 indkomstopgørelsen uvedkommende.
Den skattepligtige kan derfor ikke anses for  

 at have en retlig skattemæssig interesse i at få oplylsning om andres  

 aktiebesiddelser.
Hvis den skattepligtige ejer mere end 1 pct. af aktiekapitalen, men afstår  

 1 pct. eller mindre af denne i indkomståret, og de afståede aktier er 3 år  

 gamle, har det kun betydning for en eventuel regulering af anskaffelsessummen  

 for de resterende aktier, om den skattepligtige er hovedaktionær.
I sådanne  

 tilfælde kan han derfor kun kræve oplysning om andres aktiebesiddelser, når  

 han har afstået aktierne endeligt.
 46. I den anmodning om forhåndsoplysninger om andres  

 aktiebesiddelser, som den skattepligtige indgiver overfor  

 skattemyndighederne, skal den pågældende give de oplysninger og fremlægge en  

 sådan dokumentation, som er nødvendig for at skattemyndighederne kan tage  

 stilling til, om de betingelser, der er angivet under pkt. 45, er opfyldt.
 Den skattepligtige skal endvidere give oplysninger om navn og adresse på  

 de familiemedlemmer m.v., som eventuelt efter hans formening vil kunne komme  

 i betragtning ved bedømmelsen af, om han er omfattet af værnsreglen.
Ligningsmyndighederne søger derpå oplysninger hos det pågældende selskab  

 om de anførte personers aktiebesiddelse.
Ligningsmyndighederne er dog ikke  

 afskåret fra at give oplysninger, der rækker udover den angivne personkreds,  

 hvis dette skønnes mest praktisk.
Dette kan navnlig være tilfældet, hvis  

 selskabet som svar på en forespørgsel sender en fuldstændig fortegnelse over  

 de kendte aktionærer.
Omvendt kan ligningsmyndighederne nøjes med at give  

 oplysning om et enkelt eller enkelte familiemedlemmers aktiebesiddelser, hvis  

 denne aktiebesiddelse er tilstrækkelig til, at den skattepligtige vil være  

 omfattet af hovedaktionærreglen.
Ligningsmyndighederne skal ikke vurdere, om de oplysninger, der  

 videregives, er rigtige, og ikke på forhånd tage stilling til, om den  

 skattepligtige er omfattet af hovedaktionærreglen.
Opgaven består alene i at videregive de modtagne oplysninger til den skattepligtige.
 Ikrafttræden m.v.
 47. De nye regler finder anvendelse på afståelser, der  

 finder sted den 1. juli 1981 eller senere, medens de hidtil gældende regler  

 finder anvendelse på afståelse til og med den 30. juni 1981.
Det er derfor af betydning, hvornår en afståelse skal anses for sket.
Hvis  

 afståelsen sker i form af et salg, er afståelsen sket på det tidspunkt, hvor  

 der mellem køber og sælger indgås en endelig aftale om afståelsen.
Det vil i  

 praksis for aktier, der handles på børsen, normalt være børsnotaens dato, der  

 lægges til grund, jfr. foran under pkt. 7. Sker afståelsen ved gave eller ved  

 arveforskud, er det afgørende tidspunkt i almindelighed det tidspunkt, hvor  

 modtageren underrettes om overdragelsen.
For så vidt angår  

 likvidationsudlodninger, er tidspunktet for udlodningen afgørende.
 Er afståelsen sket før den 1. juli 1981, skal fortjeneste eller tab  

 opgøres efter de hidtidige regler, herunder gennemsnitsmetoden, og normalt  

 ingå i almindelig eller særlig indkomst, afhængig af om afståelsen er sket  

 inden for 2 år efter erhvervelsen eller efter 2 års forløb.
En aktiepost i et dødsbo, der er udlagt inden den 1. juli 1981, og som er  

 afstået af udlægsmodtageren inden den 1. juli 1981, behandles efter de hidtil  

 gældende regler.
Dette betyder, at fortjeneste eller tab ved afståelsen skal  

 medregnes ved opgørelsen af arvingens særlige indkomst, uanset afdødes  

 anskaffelsestidspunkt.
Hvor der er tale om næringsaktier, skal fortjeneste  

 eller tab på disse dog medregnes ved opgørelsen af arvingens almindelige  

 indkomst.
Er afståelsen sket den 1. juli 1981 eller senere, behandles den efter de  

 nye regler, herunder den foran omhandlede opdeling på forskellige kategorier  

 af aktier (almindelige aktier, hovedaktionæraktier og næringsaktier), og de  

 for disse kategorier fastsatte metoder for opgørelse af fortjeneste og tab og  

 beskatningen heraf finder anvendelse.
Almindelige aktier kan herefter sælges  

 skattefrit, når der er gået 3 år fra anskaffelsestidspunktet, medens tab ikke  

 kan fradrages.
Er der ikke gået 3 år fra erhvervelsen, beskattes fortjeneste  

 som almindelig indkomst, medens tab kun kan fratrækkes i aktieavance, jfr.  

 foran.
Indkomstopgørelsen for indkomsåret 1981 vil både kunne omfatte  

 aktieafståelser, der skal behandles efter de tidligere regler, og  

 aktieafståelser, der skal behandles efter de nye regler.
I fortjeneste ved  

 afståelse af aktier i tiden 1. januar-30. juni 1981, der skal beskattes som  

 særlig indkomst, fordi der er gået to år fra erhvervelsen, indrømmes der som  

 hidtil fradrag på 5 pct. af fortjenesten, maksimalt 4.000 kr.
Samtidig kan  

 der blive tale om at indrømme et tilsvarende fradrag for aktieafståelser i  

 tiden 1. juli-31. december 1981, der beskattes som særlig indkomst efter  

 hovedaktionærreglen. 6.000 kr.-fradraget indrømmes derimod i den for hele  

 indkomståret 1981 opgjorte særlige indkomst.
 Den skattepligtige kan i den del af indkomtåret 1981, der ligger efter  

 ikrafttrædelsestidspunktet sælge op til 1 pct. af den samlede aktiekapital  

 skattefrit, uanset hvad der måtte være afstået i den første del af  

 indkomståret 1981, såfremt han har ejet de aktier, han sælger i den sidste  

 del af 1981, i mindst 3 år.
 Der indrømmes ikke bundfradrag (125.000 kr.'s-fradrag) for den del af  

 aktiekapitalen, der måtte være afstået i indkomståret 1981 før  

 ikrafttrædelsesdagen.
De nye regler finder tillige anvendelse på en arvings aktieafståelse efter  

 den 1. juli 1981, hvis aktierne er udlagt fra dødsboet før den 1. juli 1981.  

 Hvor aktierne i disse tilfælde er udlagt med succession, regnes lovens  

 frister fra afdødes anskaffelsestidspunkt, og afdødes anskaffelsessum lægges  

 til grund som anskaffelsesværdi.
Dette gælder tillige ved a contoudlæg  

 foretaget før den 1. juli 1981. Såfremt der i anledning af et sådant a  

 contoudlæg var mulighed for beregning af passivposter, kan dette også ske, selvom skæringsdagen i den endelige boopgørelse lægges efter den 1. juli  

 1981. Afgørende er således tidspunktet for a contoudlæggets foretagelse.
 Hvor aktierne derimod ikke er udlagt med succession, anvendes  

 udlægstidspunktet og udlægsværdien ved opgørelsen.
 Hvis flere udlægsmodtagere er indtrådt i boets skattemæssige stilling  

 vedrørende en bestemt aktiepost, der omfatter almindelige aktier, efter de  

 successionsregler, der gjaldt indtil den 1. juli 1981, og aktieposten  

 omfatter aktier, der er anskaffet på forskellige tidspunkter, anses hver  

 udlægsmodtager for at have anskaffet disse aktier på de tidspunkter, hvor  

 aktierne oprindeligt er anskaffet af afdøde.
 Hver udlægsmodtager anses for at have fået udlagt en forholdsmæssig andel  

 af hver af de af afdøde på forskellige tidspunkter erhvervede aktier, der  

 indgår i aktieposten, svarende til den enkelte udlægsmodtagers arveandel af  

 den samlede aktiepost.
 Ved udlægsmodtagers afståelse af aktier betragtes dennes forholdsmæssige  

 andel af de af afdøde først erhvervede aktier for først afstået.
Hvor fortjeneste ved afståelse af en aktiepost indgår i den skattepligtige  

 indkomst, jfr. § 2, stk. 1, anvendes afdødes anskaffelsessum ved den  

 skattemæssige behandling.
Ovenstående har kun praktisk betydning, hvor  

 afdødes aktiepost helt eller delvist bestod af aktier, anskaffet efter den 1.  

 juli 1978.
