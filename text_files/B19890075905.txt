I medfør af § 1, stk. 1, nr. 3, sammenholdt med stk. 2, i lov om statsstøtte til visse private seminarier (seminariestøtteloven), jf.
lovbekendtgørelse nr. 528 af 12. august 1987, fastsættes herved følgende bestemmelser:
 § 1.  Som tjenestemandslignende ansat anses enhver,  

 der er ansat efter reglerne i denne bekendtgørelse ved godkendte private  

 seminarier, der uddanner lærere til folkeskolen, ernærings- og  

 husholdningsøkonomer eller håndarbejdslærere.
 Stk. 2.  Personale omfattet af denne bekendtgørelse  

 betegnes i det følgende som ansatte.
Ansættelse § 2.  Ansættelse sker i følgende former:
 § 3.  Ansættelse foretages af seminariets bestyrelse.
 Stk. 2.  Ved ansættelse af seminarierektorer,  

 forstandere, seminarieadjunkter og -lektorer, herunder studielektorer,  

 indhentes godkendelse fra Undervisnings- og Forskningsministeriet i  

 overensstemmelse med de herom gældende bestemmelser.
 § 4.  Ansættelse efter § 2 forudsætter, at vedkommende  

 efter sin alder, helbredstilstand og uddannelse er i stand til at bestride  

 tjenesten i den pågældende stilling.
Stk. 2.  Helbredsbedømmelse ved ansættelse sker efter de  

 for statens tjenestemænd gældende regler.
Ansættelse af personer med  

 invaliditeter eller helbredsmangler, der ikke er til hinder for, at den  

 pågældende kan bestride stillingen, men dog medfører forøget risiko med  

 hensyn til sygdom og for tidlig afgang fra tjenesten, vil kunne finde sted på  

 særlige vilkår.
 Stk. 3.  Varig ansættelse er for seminarierektorer samt  

 seminarieadjunkter og -lektorer ved lærerseminarierne betinget af, at de  

 pågældende har bestået den for lærere ved disse seminarier fastsatte  

 pædagogiske prøve, medmindre Undervisnings- og Forskningsministeriet har  

 meddelt fritagelse herfor.
§ 5.  Ansættelse sker efter offentligt opslag  

 udfærdiget af vedkommende seminarium, medmindre den pågældende ansættes efter  

 forudgående ansættelse på prøve.
Stillinger som studielektor opslås dog efter  

 Undervisnings- og Forskningsministeriets bestemmelse.
Stk. 2.  Opslaget skal angive ansættelsesområdet,  

 stillingens betegnelse, den for tiden for stillingen gældende lønramme med  

 eventuelt særligt tillæg, beskæftigelsesgraden (minimumsbeskæftigelse), hvis  

 det ikke drejer sig om en heltidsstilling, eventuel tjenestebolig samt  

 ansøgningsfristen.
Opslag kan ske i Statstidende og i den del af dags- og  

 fagpressen, hvis læsere er naturlige ansøgere til stillingerne.
Stk. 3.  Ansøgninger stiles til vedkommende seminariums  

 bestyrelse.
Drejer det sig om stillinger som central studielektor (faglig  

 eller pædagogisk-administrativ bistand for Undervisnings- og  

 Forskningsministeriet) stiles ansøgningerne dog til Undervisnings- og  

 Forskningsministeriet.
Stk. 4.  Når ansøgningsfristen er udløbet, udleveres der  

 på begæring af ansøgere og organisationer, hvis medlemmer er naturlige  

 ansøgere til stillingen, en liste med oplysning om navnene på alle ansøgere  

 og eventuelt andre personlige data, der er nødvendige for at identificere de  

 enkelte ansøgere.
Det påføres ansøgerlisten ved udleveringen, at offentlig  

 gengivelse af denne eller dele deraf ikke må finde sted uden de pågældende  

 ansøgeres skriftlige samtykke.
 Stk. 5.  Hvor ikke ganske særlige forhold er til stede,  

 må ansøgningsfristen ikke være mindre end 14 dage.
 Stk. 6.  Hvis bestyrelsen eventuelt efter forhandling  

 med Undervisnings- og Forskningsministeriet eller Undervisnings- og  

 Forskningsministeriet for så vidt angår besættelse af en stilling som central  

 studielektor skønner, at ingen af de ansøgere, der rettidigt har søgt en  

 opslået stilling, er tilstrækkeligt egnet til stillingen, eller at man ved  

 fornyet opslag kan fremskaffe ansøgning fra mere kvalificerede ansøgere, skal  

 stillingen opslås på ny.
 Stk. 7.  De om opslag af tjenestemandsstillinger i  

 staten gældende regler finder herudover tilsvarende anvendelse.
 Stk. 8.  Undervisnings- og Forskningsministeriet kan  

 efter indhentet udtalelse fra Finansministeriet fastsætte undtagelser fra  

 reglerne i stk. 1 og 2.
§ 6.  Første varige ansættelse sker efter forudgående  

 ansættelse på prøve, medmindre ansættelse på prøve kan undlades efter de  

 regler, som er eller vil blive fastsat for lærere ved statens seminarier.  

 Prøvetjenestens længde er normalt 2 år.
Ansættelse på prøve kan tidligst ske  

 ved det fyldte 18. år.
Varig ansættelse kan tidligst ske ved det fyldte 20.  

 år.
 Stk. 2.  I øvrigt finder de for statens tjenestemænd  

 gældende regler om ansættelser på prøve tilsvarende anvendelse.
 § 7.  Når en ansat søger en anden stilling, skal  

 rektor eller forstander for det seminarium, hvor han er ansat, afgive en  

 skriftlig bedømmelse af den pågældende til vedkommende ansættelsesmyndighed.  

 Den ansatte skal have udleveret en afskrift af bedømmelsen.
 § 8.  Efter Undervisnings- og Forskningsministeriets  

 godkendelse af ansættelsen udfærdiger seminariets bestyrelse et  

 ansættelsesbrev for den pågældende med angivelse af stillingsbetegnelse  

 (seminarieadjunkt eller -lektor, seminarielærer, pedel osv.) ansættelsesform  

 (ansættelse på prøve, varig ansættelse, åremålsansættelse), en eventuelt  

 nedsat beskæftigelsesgrad, tiltrædelsestidspunkt, samt ansættelsesområde.
Stk. 2.  På ansættelsesbrevet anføres tillige, at  

 vedkommende efter vedtægterne for Pensionskassen af 1925 for de Private  

 Eksamensskoler er optaget i kassen.
Såfremt den pågældende ikke kan optages i  

 pensionskassen, gives der i stedet oplysning herom.
Stk. 3.  Samtidig meddeles det den pågældende, efter  

 hvilken lønramme han for tiden aflønnes.
Ansættelsesbrevet suppleres med kopi  

 af Undervisnings- og Forskningsministeriets godkendelse og  

 anciennitetsfastsættelse, ansættelsesvilkår efter denne bekendtgørelse og  

 pensionskassens bekræftelse af, at vedkommende efter pensionskassens  

 vedtægter kan forventes optaget i kassen, jf. dog stk. 2, 2. pkt.
 Stk. 4.  Ingen kan samtidig være varigt ansat efter  

 denne bekendtgørelse i mere end een stilling.
Pligter § 9.  En ansat skal samvittighedsfuldt overholde de  

 regler, der gælder for hans stilling, og såvel i som udenfor tjenesten vise  

 sig værdig til den agtelse og tillid, som stillingen kræver.
Den ansatte er i  

 den forbindelse forpligtet af institutionernes vedtægter og de med de enkelte  

 bestyrelser aftalte instrukser.
Stk. 2.  En ansat skal iagttage tavshed med hensyn til  

 de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham lovligt  

 foreskrevet.
Tavshedspligten ophører ikke med hans udtræden af tjenesten.
Stk. 3.  Inden for sit ansættelsesområde har en ansat  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses passende for ham.
I samme  

 omfang kan det pålægges ham at overtage en anden stilling.
 § 10.  Inden for sit ansættelsesområde har en ansat  

 pligt til at gøre midlertidig tjeneste i en stilling, der er sideordnet med  

 eller højere end hans egen.
 § 11.  En ansat kan kun have beskæftigelse uden for  

 tjenesten, for så vidt og i det omfang det er foreneligt med den  

 samvittighedsfulde udførelse af hans pligter og med den for stillingen  

 nødvendige agtelse og tillid.
 § 12.  Såfremt det af hensyn til udførelsen af  

 tjenestepligterne er nødvendigt at knytte tjenestebolig til en stilling, er  

 den ansatte forpligtet til at bebo denne, så længe han beklæder stillingen,  

 og til derefter at fraflytte denne.
 Stk. 2.  De for statens tjenestemænd gældende regler om  

 boligens indretning og vedligeholdelse samt indflytning i og udflytning af  

 sådanne boliger finder tilsvarende anvendelse.
§ 13.  Lejen for andre boliger, som af seminariet  

 udlejes til de ansatte, fastsættes under hensyn til boligens størrelse,  

 alder, kvalitet og udstyr.
De for statens tjenestemænd gældende regler for  

 leje af statens lejeboliger er gældende for sådanne lejemål.
 § 14.  Eventuelle udgifter til tjenestens udførelse  

 under en ansats fravær som følge af et borgerligt eller kommunalt ombud  

 afholdes af vedkommende seminarium efter de for statens tjenestemænd  

 fastsatte regler.
 § 15.  En ansat kan for varetagelsen af de pligter,  

 der følger af stillingen, samt for sådanne hverv, der må betragtes som led i  

 stillingen, kun oppebære sådan løn og andre ydelser, som er fastsat i henhold  

 til §§ 30 og 31.
Suspension, disciplinærforfølgning og injuriesøgsmål § 16.  En ansat kan suspenderes eller midlertidigt  

 overføres til andet arbejde, når han har pådraget sig grundet mistanke om et  

 forhold, der betager ham den tillid, som bestridelsen af stillingen kræver,  

 eller som i øvrigt gør det betænkeligt, at han vedblivende udfører sit  

 hidtidige arbejde.
Stk. 2.  Afgørelse efter stk. 1 træffes af seminariets  

 bestyrelse efter indhentet godkendelse fra Undervisnings- og  

 Forskningsministeriet.
Indtil godkendelse - der uopholdeligt skal indhentes -  

 foreligger, kan bestyrelsen midlertidigt sætte den pågældende fra tjenesten.
 Stk. 3.  Under suspension oppebærer den ansatte løn  

 efter de for statens tjenestemænd gældende regler.
§ 17.  En ansat, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 2.  Når bestyrelsen med Undervisnings- og  

 Forskningsministeriets godkendelse har besluttet at indlede  

 disciplinærundersøgelse mod en ansat for tjenesteforseelse, udpeger den,  

 ligeledes efter indhentet godkendelse fra Undervisnings- og  

 Forskningsministeriet, en forhørsleder.
Er bestyrelsen og Undervisnings- og  

 Forskningsministeriet enige om, at hvervet som forhørsleder bør bestrides af  

 en dommer, anmoder bestyrelsen dog præsidenten for de kollegiale retter om at  

 udpege forhørslederen.
 Stk. 3.  Såfremt det i særlige tilfælde findes påkrævet,  

 kan bestyrelsen efter forhørslederens indstilling og efter indhentet  

 udtalelse fra vedkommende centralorganisation beskikke en person til at  

 repræsentere institutionen.
 § 18.  Den ansatte er berettiget til at give møde med  

 en bisidder og skal ved indkaldelsen til det første forhør gøres bekendt  

 hermed.
 Stk. 2.  Som bisidder kan anvendes en repræsentant for  

 den ansattes organisation, en ansat i vedkommende institution eller en  

 advokat.
 Stk. 3.  Forhørslederen træffer bestemmelse om  

 vidneførsel og om tilvejebringelse af andre bevisligheder.
 Stk. 4.  Enhver ansat og ethvert medlem af seminariets  

 bestyrelse har pligt til at give møde under forhørene og afgive forklaring.  

 Den, som afgiver urigtig forklaring som vidne, straffes med bøde eller hæfte.  

 Hvis et vidne undlader at give møde eller vægrer sig ved at afgive  

 forklaring, kan forhørslederen lade ham afhøre ved byretten på det sted, hvor  

 forhørerne afholdes, eller den pågældende bor.
 Stk. 5.  Den ansatte har adgang til at afgive skriftlige  

 indlæg, også efter forhørenes afslutning.
Stk. 6.  Forhørslederen afgiver efter sagens afslutning  

 en beretning.
Hvis bestyrelsen eller Undervisnings- og Forskningsministeriet  

 anmoder derom, skal forhørslederen tillige afgive en indstilling om sagens  

 afgørelse.
Stk. 7.  Forhør og retsmøder, der afholdes under sagen,  

 er ikke offentlige.
Dog kan vedkommende bestyrelse bestemme, at  

 offentligheden skal have adgang til at overvære sagens behandling, hvis den  

 ansatte med tilslutning af vedkommende centralorganisation fremsætter  

 begæring herom.
 § 19.  Må det antages, at sagen slutter med  

 overførelse til andet arbejdssted eller til anden stilling inden eller uden  

 for ansættelsesområdet, degradation eller afsked, skal der gives vedkommende  

 centralorganisation meddelelse om sagens stilling, således at denne kan få  

 lejlighed til at udtale sig i sagen, inden denne afgøres.
 Stk. 2.  Vedkommende centralorganisation har efter  

 begæring krav på at blive gjort bekendt med den afgørelse, som er truffet på  

 grundlag af det ved den tjenstlige undersøgelse tilvejebragte materiale.
Stk. 3.  Hvis den ansatte er mistænkt for et strafbart  

 forhold, kan han forlange sagen behandlet som straffesag.
Dette er ikke til  

 hinder for, at der efter straffesagens afslutning iværksættes tjenstligt  

 forhør imod den ansatte.
Stk. 4.  En ansat, hvem der er tildelt en  

 disciplinærstraf uden forudgående tjenstligt forhør, jf. § 21, kan begære en  

 tjenstlig undersøgelse iværksat.
Der er dog kun pligt til at imødekomme  

 begæringen, såfremt den er anbefalet af vedkommende centralorganisation.
§ 20.  Sluttes undersøgelsen uden ikendelse af  

 disciplinærstraf, godtgøres den ansattes udgift til bisidder.
I andre  

 tilfælde kan bestyrelsen under hensyntagen til sagens udfald og  

 omstændighederne i øvrigt med Undervisnings- og Forskningsministeriets  

 godkendelse træffe bestemmelse om, at udgiften til bisidder skal godtgøres  

 helt eller delvis.
Stk. 2.  Godtgørelse efter stk. 1, ydes kun, såfremt det  

 må anses for rimeligt, at den ansatte har afholdt udgifter til bisidder, og  

 godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
 Stk. 3.  Har en ansat under en disciplinærsag på egen  

 hånd fremskaffet beviser, godtgøres udgifter herved ham helt eller delvis,  

 når han må anses for at have rimelig grund til at fremskaffe beviserne.  

 Forhørslederen afgiver efter begæring en udtalelse herom.
§ 21.  Som disciplinærstraf for tjenstlig forseelse  

 kan anvendes advarsel eller irettesættelse, bøde, der dog ikke må overstige  

 1/2 måneds løn, overførelse til andet arbejde eller andet arbejdssted eller  

 til anden stilling inden eller uden for ansættelsesområdet, degradation -  

 herunder nedrykning med eet eller flere løntrin inden for samme lønramme -  

 eller afsked.
Bøde over 1/25 af månedslønnen og overførelse til andet arbejde  

 kan ikke anvendes, inden forhør er afholdt i overensstemmelse med §§ 17-19,  

 medmindre der foreligger en uforbeholden skriftlig tilståelse, i hvilken den  

 ansatte vedgår de faktiske omstændigheder i det påsigtede forhold og erkender  

 sig skyldig i en tjenesteforseelse.
Overførelse til andet arbejdssted eller  

 til anden stilling inden eller uden for ansættelsesområdet, degradation eller  

 afsked som straf for tjenesteforseelser kan, når forholdet ikke er fastslået  

 ved dom, aldrig finde sted uden efter afholdt tjenstligt forhør.
Ikendte  

 bøder kan indeholdes i lønnen.
 Stk. 2.  Beslutning om ikendelse af disciplinærstraf  

 træffes af bestyrelsen efter indhentet godkendelse fra Undervisnings- og  

 Forskningsministeriet.
§ 22.  Når en ansat beskyldes for uretskaffenhed i  

 tjenesten eller der fremsættes ærerørige beskyldninger mod ham, kan  

 bestyrelsen med Undervisnings- og Forskningsministeriet godkendelse pålægge  

 ham at fralægge sig beskyldningen ved dom.
Såfremt forholdene taler derfor,  

 kan bestyrelsen efter indhentet godkendelse fra Undervisnings- og  

 Forskningsministeriet bestemme, at der af forvaltningen ydes den ansatte hel  

 eller delvis godtgørelse af eventuelle udgifter ved retssagen.
Afsked § 23.  Ansatte afskediges af seminariets bestyrelse.
§ 24.  En ansat kan forlange sig afskediget med 3  

 måneders varsel til udgangen af en måned.
Der kan dog ved aftale i henhold  

 til § 30 for grupper af ansatte fastsættes et længere afskedigelsesvarsel.
 § 25.  Ansatte kan afskediges uden ansøgning med 5  

 måneders varsel til udgangen af en måned, jf. dog stk. 2-7.
 Stk. 2.  Afskedigelsesvarslet efter stk. 1 forhøjes med  

 1 måned for hvert tredie ansættelsesår, dog højst til 8 måneder.
 Stk. 3.  Hvis der er fastsat et længere  

 afskedigelsesvarsel for den ansatte end 3 måneder, jf. § 24, 2. pkt.,  

 forlænges afskedigelsesvarslet efter stk. 1 og 2 tilsvarende.
 Stk. 4.  Afskedigelse uden ansøgning på grund af sygdom  

 af en ansat i tilfælde, hvor pensionsudbetaling påbegyndes i umiddelbar  

 forbindelse med den pågældendes fratræden, kan ske med 3 måneders varsel.
 Stk. 5.  Ansatte afskediges til fratræden med udgangen  

 af den måned, hvori de fylder 70 år eller opnår den alder, der efter den  

 øvrige lovgivning er foreskrevet for tilsvarende tjenestemandsstillinger i  

 staten, eller opnår den alder over 60 år, som fastsættes ved aftale.
 Stk. 6.  Afsked kan ske med et kortere varsel end efter  

 stk. 1-3, såfremt den er begrundet i, at den ansatte som følge af strafbart  

 forhold, tjenesteforseelse eller mislighed er uskikket til at forblive i  

 stillingen.
 Stk. 7.  Åremålsansatte kan kun afskediges uden  

 ansøgning, såfremt afskeden er begrundet i helbredsmæssige årsager eller i  

 helt eller delvis bortfald af de med ansættelsen forbundne opgaver eller i  

 forhold som nævnt i stk. 5 eller stk. 6. Iøvrigt ophører ansættelsen ved  

 åremålets udløb.
 § 26.  Inden en ansat afskediges uden ansøgning, skal  

 der - bortset fra de i § 25, stk. 5, nævnte tilfælde - gives såvel  

 vedkommende centralorganisation som den ansatte selv adgang til at udtale  

 sig, medmindre forhør har været afholdt efter §§ 17-19.
 Stk. 2.  Enhver, der afskediges uden ansøgning, kan  

 forlange at få skriftlig oplysning om afskedigelsesgrunden.
Stk. 3.  Forud for enhver uansøgt afsked - bortset fra  

 de i § 25, stk. 5, nævnte tilfælde - indhentes en udtalelse fra bestyrelsen  

 for Pensionskassen af 1925 for de Private Eksamensskoler om den pågældendes  

 krav på pension.
Det samme gælder ved ansøgt afsked, når afskedsansøgningen  

 skyldes helbredsmæssige forhold.
 Stk. 4.  Seminariets bestyrelse giver samtidig med  

 meddelelse af afsked til en ansat underretning herom til Undervisnings- og  

 Forskningsministeriet, organisationen samt pensionskassen for ansatte, der er  

 optaget i kassen.
 § 27.  Ved uansøgt afsked af en ansat, der har været  

 uafbrudt ansat i 12, 15 eller 18 år, skal seminariet ved den ansattes  

 fratræden udrede et beløb svarende til henholdsvis 1,2 eller 3 måneders løn.
 Stk. 2.  Bestemmelsen i stk. 1 finder ikke anvendelse i  

 tilfælde, hvor pensionsudbetaling fra pensionskassen kan påbegyndes i  

 umiddelbar forbindelse med den pågældendes fratræden.
 Stk. 3.  Bestemmelsen i stk. 1 finder heller ikke  

 anvendelse i tilfælde, hvor afskeden er begrundet i, at den ansatte som følge  

 af strafbart forhold, tjenesteforseelse eller mislighed er uskikket til at  

 forblive i stillingen.
§ 28.  Skønner den forhandlingsberettigede  

 organisation, jf. § 30, at en afskedigelse af en ansat ikke kan anses for  

 rimeligt begrundet i institutionens eller den pågældendes forhold, kan  

 organisationen kræve spørgsmålet forhandlet med seminariets bestyrelse inden  

 for en frist af 4 uger fra det tidspunkt, hvor der er givet den ansatte  

 meddelelse om, at han er afskediget.
Forhandlingen skal finde sted senest 4  

 uger efter anmodningen.
Stk. 2.  Opnås der ikke under mødet med bestyrelsen  

 enighed, kan organisationen forlange, at sagen om afskedigelse af den  

 pågældende drøftes på et møde med Undervisnings- og Forskningsministeriet.  

 Opnås der heller ikke på dette møde en for parterne tilfredsstillende  

 ordning, kan sagen, medmindre opsigelsen skyldes seminariets ophør, inden 4  

 uger indbringes for et voldgiftsnævn, bestående af 4 medlemmer, udpeget som  

 nedenfor angivet, og en formand, der skal være dommer, og som vælges af  

 medlemmerne.
Såfremt der ikke kan opnås enighed om valget af formand, anmodes  

 præsidenten for landsretten i den landsretskreds, hvor seminariet er  

 beliggende, om at udpege formanden.
Stk. 3.  De to medlemmer af nævnet vælges af henholdsvis  

 Undervisnings- og Forskningsministeriet og vedkommende seminariums bestyrelse  

 og de andre to af den forhandlingsberettigede organsiation.
Der udpeges  

 stedfortrædere for de af seminariets bestyrelse og organsiationerne udpegede  

 medlemmer af nævnet.
Stk. 4.  De sager, der forelægges nævnet, skal  

 fremskyndes mest muligt.
Afgørelsen skal være ledsaget af begrundelser.  

 Nævnets forhandlinger er ikke offentlige, og dets voteringer er hemmelige.
I  

 øvrigt bestemmer nævnet selv sin forretningsgang og kan herunder også  

 fastsætte, at en sag skal afgøres efter skriftlig votering, uden at det er  

 nødvendigt, at nævnets medlemmer mødes.
 Stk. 5.  I voldgiftssager er parterne berettiget til at  

 give møde med en sagkyndig og/eller en juridisk kyndig bisidder.
 Stk. 6.  Nævnet bestemmer, om udtalelserne skal afgives  

 skriftligt, eller om de skal fremføres under en afhøring.
Stk. 7.  Nævnet afsiger en motiveret kendelse, og i de  

 tilfælde, hvor nævnet måtte finde, at den foretagne afskedigelse ikke er  

 rimeligt begrundet i den pågældendes eller institutionens forhold, kan det  

 pålægges institutionen at afbøde virkningerne af afskedigelsen.
Det kan  

 herved pålægges institutionen, såfremt den pågældende og institutionen ikke  

 begge ønsker ansættelsesforholdet opretholdt, da at betale den pågældende en  

 erstatning, hvis størrelse fastsættes af nævnet og skal være afhængig af  

 sagens omstændigheder og pågældendes anciennitet ved institutionen.
Stk. 8.  Offentliggørelse af nævnets afgørelse kan finde  

 sted efter nævnets bestemmelser.
Oplysning om eventuelle dissentierende vota  

 må ikke gives.
Stk. 9.  Nævnets omkostninger i forbindelse med sagen  

 fastsættes af nævnet.
Omkostningerne, herunder udgifter til bisidder, kan  

 pålægges den ene af parterne eller fordeles på disse.
 Stk. 10.  Undtaget fra nævnets kompetence er  

 afskedigelser, der sker efter afholdelse af disciplinærundersøgelse, når  

 forhørslederen har afgivet indstilling om afskedigelse, jf. § 18, stk. 6, 2.  

 pkt.
Særbestemmelser om prøveansatte § 29.  En prøveansat kan i de første 3 måneder af  

 prøveansættelsen forlange sig afskediget med 14 dages varsel til udgangen af  

 en måned.
 Stk. 2.  I de første 3 måneder af prøveansættelsen kan  

 prøveansatte afskediges uden ansøgning med 14 dages varsel til udgangen af en  

 måned.
 Stk. 3.  Bestemmelserne i § 26, stk. 3, og §§ 27-28  

 gælder ikke for prøveansatte, dog at der skal indhentes en udtalelse fra  

 bestyrelsen for Pensionskassen af 1925 for de Private Eksamensskoler, jf. §  

 26, stk. 3, i tilfælde, hvor der måtte opstå spørgsmål om eventuel ret til  

 egenpension eller opsat pension efter bestemmelserne herom i pensionskassens  

 vedtægter.
Forhandlings- og organisationsforhold § 30.  Løn- og andre ansættelsesvilkår for ansatte,  

 der er omfattet af nærværende bekendtgørelse, fastsættes i overensstemmelse  

 med den gældende hovedaftale mellem finansministeren og tjenestemændenes  

 centralorganisationer.
 Stk. 2.  Aftaler efter stk. 1 kan dog ikke indgås om  

 forhold, der bestemmes ved lov eller angår institutionernes opgaver,  

 organisation eller personalebehov.
 Stk. 3.  Bestemmelserne i tjenestemandslovens kapitel 10  

 og 12 finder iøvrigt tilsvarende anvendelse.
Personlige tillæg § 31.  Såfremt en ansat i medfør af reglen i § 9, stk.  

 3, eller anden ham utilregnelig årsag overgår til en stilling, der er henført  

 til en lavere lønramme end den hidtidige, ydes der ham efter forelæggelse for  

 Undervisnings- og Forskningsministeriet et personligt tillæg til udligning af  

 forskellen.
 Stk. 2.  Tillæg efter stk. 1 bortfalder i det omfang,  

 der opnås lønfremgang ved overgang til højere lønramme eller løntrin.
Lønforskrivning § 32.  Ansatte kan give transport på løn til  

 anerkendte låneinstitutter efter de for statens tjenestemænd gældende regler.
 Stk. 2.  Bortset fra de tilfælde, der er nævnt i stk. 1,  

 kan en ansat ikke overdrage, pantsætte eller på anden måde råde over løn, der  

 ikke er udbetalt.
 Ekstraordinær tjenestefrihed m.v.
 § 33.  Der ydes ekstraordinær tjenestefrihed m.v.  

 efter de for tilsvarende tjenestemænd gældende regler.
 Stk. 2.  Ydelse af tjenestefrihed med løn forudsætter  

 godkendelse fra Undervisnings- og Forskningsministeriet.
 Stk. 3.  Ydelse af tjenestefrihed uden løn indberettes  

 til Undervisnings- og Forskningsministeriet og pensionskassen, jf. § 37, stk.  

 2.
Efterindtægt § 34.  Ægtefællen efter en ansat, som ved sin død  

 oppebar løn, er berettiget til efterindtægt, medmindre ægteskabet var opløst  

 ved skilsmisse.
Efterlader den pågældende sig ikke ægtefælle, men  

 børnepensionsberettigede børn, er disse berettiget til efterindtægt.
Stk. 2.  For så vidt der med den afdødes stilling var  

 forbundet tjenestebolig, har de til efterindtægt efter stk. 1 berettigede  

 endvidere for et tidsrum af højst 3 måneder ret til at blive boende i boligen  

 på de for den ansatte gældende vilkår.
Kontorlokaler og andre til tjenstlig  

 brug bestemte lokaler skal dog straks fraflyttes, ligesom det efter  

 omstændighederne kan pålægges de efterladte at stille i det mindste eet  

 beboelsesværelse til rådighed for den, der skal beklæde stillingen efter den  

 afdøde.
 Stk. 3.  Afgår en ansat ved døden uden at efterlade sig  

 ægtefælle eller børnepensionsberettigede børn, er hans bo berettiget til  

 efterindtægt.
 § 35.  Efterindtægt udgør for hver måned et beløb  

 svarende til den sidst udbetalte lønindtægt.
 Stk. 2.  Retten til efterindtægt omfatter et tidsrum af  

 3 måneder efter dødsfaldet, jf. dog stk. 3 og 4.
 Stk. 3.  Er en ansat afgået ved døden som umiddelbar  

 følge af tilskadekomst under udførelsen af tjenesten, omfatter retten til  

 efterindtægt efter stk. 1 et tidsrum af 12 måneder.
 Stk. 4.  Ægtefællens ret til efterindtægt efter en  

 ansat, der er afgået ved døden, før ægtefællen er berettiget til  

 ægtefællepension, omfatter et tidsrum af 9 måneder.
 § 36.  Hvis en ægtefælle, som er berettiget til  

 efterindtægt, afgår ved døden inden efterindtægtsperiodens udløb, tilkommer  

 den del af eftertægten, som ikke er udbetalt ved dødsfaldet, afdødes  

 børnepensionsberettigede børn eller boet.
 Pension m.v.
 § 37.  Det påhviler bestyrelsen at drage omsorg for,  

 at de ansatte optages i Pensionskassen af 1925 for De Private Eksamensskoler  

 efter pensionskassens vedtægter.
Stk. 2.  Såfremt der ydes tjenestefrihed uden løn, skal  

 bestyrelsen indberette dette til pensionskassen.
Tilsvarende gælder ændringer  

 i beskæftigelsesgraden.
Ikrafttræden § 38.  Bekendtgørelsen træder i kraft den 16. december  

 1989 og har virkning fra 1. januar 1990.
 Stk. 2.  Bekendtgørelse nr. 84 af 31. januar 1989 om  

 ansættelsesvilkår for tjenestemandslignende ansatte ved godkendte private  

 seminarier til uddannelse af lærere til folkeskolen og husholdningsseminarier  

 ophæves.
Undervisnings- og Forskningsministeriet,  

 den 7. december 1989 P.
M.
V.
