 I medfør af §§ 13, 41, 44 og 63 i lov nr. 310 af 6. juni 1973 om  

 levnedsmidler m.m., som ændret ved lov nr. 250 af 23. maj 1984, fastsættes:
Område og anvendelse § 1.  Denne bekendtgørelse fastsætter  

 maksimalgrænseværdier for det tilladelige indhold af visse mykotoksiner i  

 levnedsmidler.
 § 2.  Levnedsmidler og råvarer bestemt til  

 fremstilling af levnedsmidler må ikke sælges, hvis indholdet af mykotoksiner  

 overstiger maksimalgrænseværdierne i bilag 1.
 § 3.  Råvarer bestemt til fremstilling af  

 levnedsmidler, som ikke opfylder betingelserne i § 2, kan sælges med henblik  

 på rensning, såfremt indholdet af mykotoksiner inden rensning ikke overstiger  

 maksimalgrænseværdierne i bilag 2.
 § 4.  Råvarer omfattet af § 3 skal på emballagen  

 mærkes med oplysningen: »Urenset parti - må ikke sælges til den endelige  

 forbruger/må ikke benyttes til levnedsmidler før efter rensning.«.
 Stk. 2.  Såfremt det ikke er muligt at anbringe de  

 oplysninger, som er nævnt i stk. 1 på emballagen, skal oplysningerne fremgå  

 af de ledsagende handelsdokumenter.
Tilsyn og kontrol § 5.  Det påhviler de lokale tilsynsmyndigheder at  

 føre tilsyn med, at bestemmelserne i denne bekendtgørelse og afgørelser  

 truffet i henhold til bekendtgørelsen overholdes.
 § 6.  Den der fremstiller, importerer eller engros  

 sælger de levnedsmidler eller råvarer bestemt til fremstilling af  

 levnedsmidler, som er nævnt i bilag 3, skal for hvert enkelt parti over for  

 den lokale tilsynsmyndighed kunne dokumentere, at maksimalgrænseværdierne for  

 aflatoksin i henholdsvis bilag 1 og 2 er overholdt.
 Stk. 2.  Dokumentationen i henhold til stk. 1 skal  

 opbevares i mindst et år.
 § 7.  De lokale tilsynsmyndigheder kan pålægge den,  

 der fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for kontrollens gennemførelse.
 Stk. 2.  De lokale tilsynsmyndigheder kan endvidere  

 pålægge den pågældende at afgive prøver uden vederlag samt at emballere og  

 forsende disse efter myndighedernes nærmere bestemmelse og afholde udgifterne  

 herved.
§ 8.  De lokale tilsynsmyndigheder kan meddele de  

 påbud og forbud, der anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres, og at  

 virksomheden skal kalde varer tilbage fra senere omsætningsled.
 § 9.  Levnedsmiddelstyrelsen kan fastsætte nærmere  

 regler for og træffe bestemmelse om udførelsen og omfanget af kontrollen med  

 overholdelse af bekendtgørelsen herunder om prøveudtagning.
Klage og dispensation § 10.  De lokale tilsynsmyndigheders afgørelser i  

 henhold til denne bekendtgørelse kan påklages til Levnedsmiddelstyrelsen.  

 Levnedsmiddelstyrelsens afgørelser er endelige.
 Stk. 2.  Afgørelser truffet af Levnedsmiddelstyrelsen  

 som 1. instans kan dog påklages til Sundhedsministeriet, såfremt afgørelsen  

 er af principiel karakter, eller i øvrigt må anses for at være af væsentlig  

 betydning.
 § 11.  Levnedsmiddelstyrelsen kan i særlige tilfælde,  

 når forholdende taler herfor, meddele dispensation fra denne bekendtgørelse.
Straffe- og ikrafttrædelsesbestemmelser § 12.  Med bøde straffes den, der overtræder §§ 2-4 og  

 6 i denne bekendtgørelse eller afgørelser truffet i henhold til  

 bekendtgørelsen.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådan bødeansvar  

 i henhold til § 63, stk. 4, i lov nr. 310 af 6. juni 1973 om levnedsmidler  

 m.m. med senere ændringer.
Stk. 3.  Straffen kan stige til hæfte eller fængsel i  

 indtil et år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 13.  Bekendtgørelsen træder i kraft den 1. juli 1995  

 og vil være gældende indtil der er fastsat grænseværdier for indhold af  

 mykotoksiner i levnedsmidler i medfør af EF-forordning 315/93/EØF.
 Stk. 2.  Følgende regler ophæves:
Sundhedsministeriet, den 16. juni 1995 Yvonne Herløv Andersen / Hanne Bonne Jørgensen Bilag 1 MAKSIMALGRÆNSEVÆRDIER FOR MYKOTOKSINER I LEVNEDSMIDLER 1. Maksimalgrænseværdier for aflatoksiner i  

 levnedsmidler Bilag 2 Maksimalgrænseværdier for mykotoksiner i råvarer bestemt til fremstilling  

 af levnedsmidler, inden rensning til videre forarbejdning Mykotoksin Maksimalgrænseværdi Summen af aflatoksinerne B1, B2, G1, G2 10 mikrogram/kg levnedsmiddel Bilag 3 For følgende levnedsmidler og råvarer til fremstilling af levnedsmidler  

 kræves særlig dokumentation for, at de i bilag 1 og 2 anførte  

 maksimalgrænseværdier for aflatoksin er overholdt - jordnødder - sukrede jordnødder - saltede eller ristede jordnødder - jordnøddesmør - paranødder (amazonnødder) - pistacienødder - tørrede figner - blandinger af levnedsmidler, der indeholder mere end i alt 10 pct.  

 jordnødder, paranødder, pistacienødder eller tørrede figner - forarbejdede levnedsmidler, der indeholder i alt mere end 10 pct.  

 jordnødder, paranødder, pistacienødder eller tørrede figner.
