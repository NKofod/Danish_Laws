Til brug ved kommunernes anmodning om refusion af udgifter til sociale og  

 sundhedsmæssige udgifter fremsendes vedlagt 16 skemaer (4 pr. kvartal) 1987.  

 Disse skemaer skal bruges ved indsendelsen til sikringsstyrelsen.
Anmeldelsen  

 må således ikke foretages på fotokopier.
Forskudsanmodningen sendes i to eksemplarer til sikringsstyrelsen.
Skemaet  

 for januar, april og juli kvartal indsendes inden den 1. i måneden forud for  

 kvartalets begyndelse.
Skemaet for oktober kvartal indsendes senest den 20.  

 august 1987. Der henvises herved til sikringsstyrelsens brev af 3. juli 1985,  

 der omtaler baggrunden for fremrykningen af oktoberindberetningen.
I januar  

 kvartal 1987 skal skemaets kolonner B, D og G ikke udfyldes.
Alle kolonner  

 udfyldes derimod i årets øvrige kvartaler.
 Der henvises til reglerne om opgørelsen af de refusionsberettigende  

 udgifter i socialministeriets cirkulære af 27. december 1976 om  

 regnskabsaflæggelse af refusion.
For 1987 er der i forhold til 1986 sket ændring i finansieringen af  

 kontiene 5.02 til og med 5.38, bortset fra konto 5.20.05 advokatbistand ved  

 hjælpeforanstaltning uden samtykke.
Disse konti er derfor udgået af  

 refusionsskemaet.
Konto 5.42 forsorgshjem og tilsvarende institutioner er  

 medtaget i skemaet, som derfor vil omfatte både amts- og primærkommuner.
 Delpension jfr. § 20 i lov nr. 346 af 1986.
 Anmodning om statsrefusion af delpension skal ske på særligt skema, der  

 vil blive udsendt af sikringsstyrelsen.
 Refusion af grundbeløb for pensionister på plejehjem jfr. § 136 i  

 bistandsloven, skal ligeledes ske på særligt skema, der vil blive udsendt af  

 sikringsstyrelsen.
 Refusionssystemet forudsætter en nær overensstemmelse mellem de faktiske  

 udgifter og de beløb, kommunerne løbende anmelder til sikringsstyrelsen.
Betingelserne herfor er bl.a., at de løbende anmeldelser afpasses efter de  

 konstaterede udgifter, således at udgifterne ikke gennem hele året  

 udgiftsanmeldes alene på grundlag af de forud budgetterede årsudgifter.
Det  

 understreges, at der skal tages hensyn til, at udgifterne normalt ikke  

 fordeler sig jævnt over årets 4 kvartaler - idet udgifterne til f.eks.  

 pensioner og børnetilskud stiger i løbet af året på grund af satsregulering.
 Endvidere er det en forudsætning, at skemaet efterregnes omhyggeligt, og  

 at beløbene i kolonne G (anmeldt refusion fra regnskabsårets start indtil  

 kvartalet) stemmer med det beløb, kommunerne har fået udbetalt i tidligere  

 kvartaler.
 Som vejledning ved skemaets udfyldelse kan i øvrigt oplyses:
Det skal dog understreges, at skemaet for januar kvartal 1987 vil indgå  

 som led i statens finanslovbudgettering for de udgiftsområder, skemaet  

 vedrører.
Det er derfor nødvendigt, at kommunerne i følgeskrivelse redegør  

 for eventuelle afvigelser mellem beløbene i kolonne A i skemaet for januar  

 kvartal 1987 og det oprindeligt vedtagne budget, der er indsendt til  

 indenrigsministeriet og Danmarks Statistik pr. 1. november 1986.
Eventuelle tvivlsspørgsmål vedrørende skemaets side 1 (bistandsloven)  

 bedes rettet til socialstyrelsen, administrationsafdelingens 2. kontor: 01-29  

 91 22. Ekspeditionssekretær Erik Høeg (lokal 3687), fuldmægtig P.
Bay-  

 Schmith (lokal 3695) eller fuldmægtig Karen Ladegaard Pedersen (lokal 3668).
Satserne, d.v.s. beløbene pr. pensionist og pr. enlig pensionist med fuldt  

 pensionstillæg, anføres i de halvårlige satsbekendtgørelser fra  

 sikringsstyrelsen.
Satserne pr. 1. januar 1987 fremgår således af tabel 4 i  

 bekendtgørelse nr. 537 af 19. august 1986 om pensionens størrelse pr. 1.  

 oktober 1986. Ved opgørelsen af rådighedsbeløbene i 1987 anvendes  

 pensionisttallene pr. 1. januar 1987.
 Det skal understreges, at varmehjælpsrådighedsbeløbet kun kan anvendes til  

 varmehjælp.
 Opmærksomheden henledes på, at kommunerne nederst på refusionsskemaets  

 side 3 skal oplyse udgifterne til personlige tillæg til brændselshjælp til  

 pensionisterne.
 Beløbet for første halvår af 1987 vil blive meddelt kommunerne snarest  

 muligt.
 Ikke forskudsvis udlagte bidrag, jfr. socialministeriets cirkulære af 10.  

 april 1979 om inddrivelse af bidrag, vil blive opført på  

 restafregningsskemaet for 1987.
 Sikringsstyrelsen understreger påny, at det beløb, der skal anslås ved  

 anmeldelse på kontoen, er det nettobeløb, der fremkommer som forskellen  

 mellem de forventede udbetalinger af forskudsvise bidrag og de forventede  

 indbetalinger af bidragsrestancer.
Indbetalingerne har ofte været stærkt undervurderet ved anmeldelsen til  

 løbende refusion.
Efter fremrykning af skattevæsenets årsopgørelse er der  

 blevet bedre grundlag for at tage hensyn til modregning i overskydende skat,  

 senest ved anmeldelsen for oktober kvartal.
Bl.a. med denne baggrund  

 henstiller sikringsstyrelsen, at der kommer bedre overensstemmelse mellem de  

 faktiske nettoudgifter og de beløb, der anmeldes til løbende refusion i året.
 P.s.v.
