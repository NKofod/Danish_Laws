Cirkulæreskrivelse om civile kørelærere om kvalifikationstillæg for gennemført voksenunderviseruddannelse 1. FORMÅL Formålet med denne cirkulæreskrivelse er at angive regelgrundlaget for anvendelse af lokalaftalen mellem Forsvarets Personeltjeneste og Faglig Puls om kvalifikationstillæg for gennemført Voksenunderviser Uddannelse (VUU).
2. ALMENE BESTEMMELSER 2.1. Anvendelsesområde.
 Kvalifikationstillægget kan oppebæres af civile kørelærere, der er omfattet af organisationsaftalen jf. cirkulæreskrivelse om organisationsaftale for civile kørelærere i Forsvaret.
3. SPECIFIKKE BESTEMMELSER 3.1. Bemærkninger til § 1.
Civile kørelærere, der har gennemført Voksenunderviser Uddannelsen (VUU), kan oppebære kvalifikationstillægget.
Kvalifikationstillægget kan oppebæres sammen med kvalifikationstillægget for Almen Voksenpædagogisk Grunduddannelse (AVG).
 Tillægget rapporteres på LKO 2414.
4. SAGSBEHANDLENDE AFDELING Forsvarets Personeltjeneste, Overenskomst  og Aftaleafdelingen er sagsbehandlende afdeling.
5. IKRAFTTRÆDEN Denne cirkulæreskrivelse træder i kraft ved offentliggørelsen på Retsinformation.
Forsvarsministeriet, den 22. maj 2014 Nicolai Wammen / Niels Bundsgaard Bilag 1 Lokalaftale mellem Forsvarets Personeltjeneste og Faglig Puls (Dansk Funktionærforbund) om kvalifikationstillæg § 1. Til kørelærere, som har gennemgået Voksen Underviser Uddannelsen (VUU) ydes et årligt pensionsgivende kvalifikationstillæg på kr. 7.250 (niveau OKT 1997) med virkning fra 1. april 2009.
 Stk 2. Tillægget kan oppebæres sammen med tillægget: Almen Voksenpædagogisk Grunduddannelse (AVG).
§ 2. Aftalen erstatter aftale af 05. juli 2007 mellem Forsvarets Personeltjeneste og Faglig Puls om ydelse af kvalifikationstillæg for Voksen Underviser Uddannelsen.
 § 3. Den samlede omkostning ved aftalen udgør kr.172.969 (niveau OKT 1997) inklusiv pension (15%) og særlig feriegodtgørelse (1,5%).
