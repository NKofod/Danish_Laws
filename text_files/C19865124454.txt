 Efter drøftelse i justitsministeriets centrale samarbejdsudvalg for  

 fængselsvæsenet har direktoratet fastsat vedlagte retningslinier vedrørende  

 ansættelse og afskedigelse m.v. af overenskomstansat kontorpersonale (HK) i  

 kriminalforsorgen.
 Man skal anmode om, at den lokale tillidsrepræsentant/kontaktperson for HK  

 gøres bekendt med retningslinierne.
 E.B.
Erik Bang Kriminalforsorgens anstalter, afdelinger, pensioner og  

 arrestinspektørerne.
Bilag Retningslinier vedrørende ansættelse og afskedigelse m.v. af  

 overenskomstansat kontorpersonale (HK) i kriminalforsorgen.
 1. Ansættelser.
 Opslag.
 Der henvises til finansministeriets cirkulæreskrivelse af 8. marts 1976 om  

 opslag af ledige stillinger og lønnede hverv i staten.
 Der henvises endvidere til reglerne i finansministeriets bekendtgørelse  

 nr. 403 af 22. juli 1977 om opslag af tjenestemandsstillinger i staten, der  

 anvendes i det omfang, de er anvendelige på ansættelse i henhold til  

 overenskomsten med HK.
 Opslagsproceduren.
 Med henblik på at give allerede ansatte lejlighed til at tilkendegive  

 ønsker om forflyttelse m.v. opslås HK-stillinger i kriminalforsorgen først  

 internt i direktoratets stillingsavis og derefter eventuelt tillige eksternt.
 I forbindelse med vikaransættelser samt fastansættelser, hvor der ikke  

 forventes interne ansøgere, eller hvor besættelsen er af hastende karakter,  

 kan eksternt opslag ske samtidig med internt opslag.
 I særlige tilfælde, herunder tilfælde af vikaransættelser eller  

 tilsvarende kortvarig beskæftigelse, kan opslag undlades efter forudgående  

 godkendelse fra direktoratet.
 Ansættelse i stillinger som overassistent, kontorfuldmægtig m.v. sker  

 efter reglerne i § 11 i overenskomsten mellem HK og finansministeriet.
 Opslagets indhold.
 Opslaget bør indeholde oplysninger om:
For så vidt angår interne opslag, anføres tillige, så vidt muligt, hvilket  

 arbejdsområde den pågældende indtil videre forventes at blive beskæftiget  

 ved.
Interne opslag sker som hidtil ved udfyldelse og indsendelse til  

 direktoratet af blanketten »Begæring om opslag af ledig stilling«  

 (blanket DFK 16). Der henvises i øvrigt til direktoratets cirkulæreskrivelse  

 af 17. september 1982 vedrørende stillingsopslag.
 Annoncering.
 Opmærksomheden henledes på, at der i henhold til overenskomst mellem  

 finansministeriet og HK samt i henhold til lov om arbejdsformidling og  

 arbejdsløshedsforsikring skal rettes henvendelse til det nærmeste  

 arbejdsformidlingskontor eller til de af HK's arbejdsløshedskasser, som har  

 modtaget tilladelse til arbejdsanvisning ifølge arbejdsministeriets  

 bekendtgørelse af 11. maj 1978.
 Offentlig annoncering skal ifølge finansministeriets cirkulære nr. 129 af  

 30. juni 1978 formidles af Statens Informationstjeneste.
 Ansættelsesproceduren.
Ledelsen af det pågældende tjenestested udvælger efter drøftelse med  

 tillidsrepræsentanten/kontaktpersonen for HK den eller de ansøgere, der  

 eventuelt skal indkaldes til samtale.
Ansættelsessamtaler kan undlades, når  

 der er tale om ansøgere, der allerede er ansat i kriminalforsorgen og iøvrigt  

 i særlige tilfælde efter forudgående drøftelse med  

 tillidsrepræsentanten/kontaktpersonen for HK.
Tillidsrepræsentanten/kontaktpersonen for HK skal have lejlighed til at  

 tale med ansøgere, der indkaldes til samtale.
Dette kan sædvanligvis ske ved  

 en fælles ansættelsessamtale med deltagelse af tjenestestedets ledelse og  

 tillidsrepræsentanten/kontaktpersonen.
Ansættelsessamtalen har primært til formål at sætte tjenestestedet i stand  

 til at vurdere, om ansøgeren er egnet til den ansøgte stilling, men man bør  

 tillige lægge vægt på, at ansøgeren gennem en orientering om  

 arbejdsforholdene, herunder eventuelt tillige rundvisning på tjenestestedet,  

 sættes i stand til at vurdere, om man vil være i stand til at bestride den  

 ansøgte stilling.
Såfremt det skønnes hensigtsmæssigt, herunder navnlig på  

 mindre tjenestesteder, kan ansøgeren eventuelt få lejlighed til en samtale  

 med tjenestestedets øvrige personale eller dele heraf.
Afgørelsen om, hvem der skal ansættes, træffes af tjenestestedets ledelse  

 eller af direktoratet for kriminalforsorgen efter indstilling fra  

 tjenestestedet efter de herom gældende almindelige regler.
Ved  

 afgørelsen/indstillingen bør der tilstræbes enighed mellem ledelsen og  

 tillidsrepræsentanten/kontaktpersonen for HK.
 Når afgørelsen er truffet, skal samtlige ansøgere så hurtigt som muligt  

 orienteres skriftligt.
 2. Afskedigelser.
 Der henvises til aftale af 4. december 1985 mellem finansministeriet og  

 centralorganisationen for overenskomstansatte i staten vedrørende  

 afskedigelsesregler, jfr. finansministeriets cirkulæreskrivelse af 6.  

 december 1985.
 Der henvises iøvrigt til bestemmelserne om opsigelse m.v. i overenskomsten  

 mellem finansministeriet og HK samt til funktionærlovens almindelige regler  

 om afskedigelse m.v.
 Afskedigelser begrundet i ansattes forhold.
 Bortset fra mere alvorlige tilfælde, der f.eks. berettiger til  

 øjeblikkelig bortvisning, bør afskedigelse ikke ske uden forudgående  

 påtale/advarsel af den pågældende ansatte.
 En advarsel bør være skriftlig og bør indeholde:
Dato for advarslen En fyldestgørende begrundelse for advarslen Tilkendegivelse om, at den pågældendes ansættelsesforhold vil blive taget  

 op til overvejelse, såfremt det påtalte forhold ikke bedres eller i  

 gentagelsestilfælde m.v.
 Såfremt det ikke skønnes, at en meddelt advarsel har haft den tilsigtede  

 virkning, skal dette hurtigst muligt tilkendegives den pågældende ansatte.
 Såfremt den ansatte ønsker det, skal vedkommende  

 tillidsrepræsentant/kontaktperson inddrages.
 Forinden afskedigelse finder sted, bør det overvejes, om det istedet er  

 muligt at nøjes med at lade den pågældende forflytte.
 Afskedigelser begrundet i andre forhold.
 Der henvises til reglerne i rammeaftalen om retningslinier for samarbejde  

 ved indførelse og brug af teknologi i statens virksomheder og institutioner,  

 jfr. finansministeriets cirkulære af 20. august 1981 samt til  

 finansministeriets cirkulære af 28. september 1983 om genbeskæftigelsestilbud  

 til ledigtblivende ikketjenestemandsansat personale i staten.
 Forud for eventuelle afskedigelser på grund af pålagte rammebesparelser  

 optages der forhandlinger mellem direktoratet og HK.
