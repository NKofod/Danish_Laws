Kendelse fra Pressenævnet i sag nr.  

 87/2002 [Ægteparret - K og L] har klaget til  

 Pressenævnet over en række artikler bragt i Fyens Stiftstidende  

 den 21., 22., 23. og 24. august 2002, idet de mener, at god presseskik er  

 tilsidesat.
 På forsiden af bladet den 21. august 2002 havde en  

 artikel overskriften "Syv-årig mishandlet med kniv og  

 nåle". I en underoverskrift hed det: "Vold: Dreng  

 overfaldet af børn med hobbykniv og spark".
 I artiklen hed det:
 "En syv-årig dreng fra Strib blev mandag aften  

 groft mishandlet af tre jævnaldrende drenge.
 Til politiet har drengen fortalt, hvordan han blev  

 slået i baghovedet, sparket flere gange, stukket med nåle og  

 snittet med en hobbykniv.
Mishandlingen foregik ved et stisystem bag et villakvarter  

 i udkanten af Strib.
Her plukkede de tre drenge en majskolbe, som de tissede  

 på og tvang ned i halsen på deres syv-årige offer.
 Det var den syv-åriges mor, der i går tog  

 drengen med på politigården i Middelfart.
- Her kunne vi ved selvsyn se de store blå  

 mærker på drengens ryg og ben.
Der var kradsemærker  

 på låret, sår efter nåle.
Han havde snitsår  

 efter en hobbykniv på højre hånds finger og en stor bule i  

 højre side af hovedet, fortæller vicepolitikommissær  

  Bjarne  Clemmensen.
Blev mobbet De tre drenge og deres offer går i Strib Skole og  

 kendte hinanden på forhånd.
Den syv-årige har forklaret  

 politiet, at han ofte blev mobbet i skolen af de tre børn,  

 fortæller  Bjarne  Clemmensen.
 I løbet af i dag vil de tre drenge blive  

 afhørt af politiet, der behandler sagen som en almindelig voldssag.  

 Når den er efterforsket til bunds, overdrager politiet sagen til de  

 sociale myndigheder, da de tre er for unge til at blive stillet for en  

 domstol.
Den syv-årige dreng vil i dag modtage psykologisk  

 krisehjælp." En artikel samme dag i 2. sektion havde overskriften  

 "Børn bag grov vold mod 7-årig" og  

 underoverskriften "Mareridt: Mobning af lille dreng endte i ydmygelser  

 og mishandling".
 I artiklen hed det:
"Moderen til en syv-årig dreng fra Strib meldte  

 sig i går på Middelfart Politistation sammen med sin søn  

 for at anmelde en ualmindelig grov forbrydelse.
Til politiet fortalte den  

 syv-årige dreng detaljeret om årsagen til, at hans krop var  

 tilredt med stiksår, blå mærker og buler i en grad, der  

 krævede behandling på skadestuen.
Mareridtet startede mandag aften, da han var ude at  

 stå på rulleskøjter.
Tæt ved Chr.
Dannings Vej  

 ligger et system af små stier.
Mellem fodboldbanen ved  

 Brændeskoven og en majsmark mødte den syv-årige tre  

 jævnaldrende drenge fra Strib Skole.
Den syv-årige genkendte dem,  

 for de mobbede ham i skolen, forklarede han politiet.
Mandag aften var ingen  

 undtagelse.
 Her er den beretning, han fortalte politiet:
De tre drenge begyndte at skubbe til den syv-årige.  

 Et nærtstående træ var det første han ramte.
Med  

 hænderne tvunget om bag ryggen og et fast greb i drengens hår  

 styrede de ham ned ad stisystemet, mens der konstant blev skubbet og sparket.  

 På Chr.
Dannings Vej mødte drengene en kvinde.
Hun kendte den  

 syv-årige og stoppede scenen.
Men drengen var skræmt.
Han turde ikke  

 fortælle kvinden om, hvad de tre andre var i færd med.
Og  

 så snart hun var gået, fortsatte ydmygelsen.
Mere voldsomt end  

 før.
Et skub ind i en lygtepæl fik den syv-årige ned at  

 ligge.
Her holdt de to af drengene ham, mens den tredje fandt en hobbykniv  

 frem og skar et langt snit i den ene finger på højre hånd.  

 Ved majsmarken havde den ene af drengene plukket en majskolbe.
Han fandt den  

 frem og tissede på den.
Med en jævnaldrende siddende på  

 hver arm, kunne den syv-årige intet gøre, da han fik den  

 våde majskolbe stoppet i munden.
Et øjeblik følte  

 drengen, at han var ved at blive kvalt, siger politiet.
Den syv-årige kæmpede sig fri, men blev igen  

 skubbet omkuld.
Denne gang så hårdt, at han faldt til jorden og  

 slog sin cykelhjelm i stykker.
Flere spark fulgte, indtil skæbnen  

 ville, at en af de jævnaldrendes bror kom forbi.
Først da  

 stoppede volden.
 - Der er ingen tvivl om, at det er en alvorlig sag, siger  

 vicepolitikommissær  Bjarne  Clemmensen.
De tre drenge afhøres i dag." Artiklen var ledsaget af et billede af en majskolbe  

 liggende i et grønt område.
Billedteksten var  

 sålydende:
"Bag Chr.
Dannings Vej blev en syv-årig dreng  

 udsat for ydmygelser fra tre andre børn.
Bl.a. tissede de på en  

 majs-kolbe og tvang den i munden på drengen." Den 22. august 2002 blev der bragt en artikel på  

 forsiden af bladet med overskriften "Drenge indrømmer vold mod  

 jævnaldrende" og underoverskriften "BØRNEVOLD:
Drenge tilstår at have slået og skubbet deres offer.  

 Skoleleder vil ikke gøre mere ved sagen".
 Artiklen var sålydende:
 "De tre drenge fra Strib, der mandag aften  

 mishandlede en jævnaldrende, tilstod i går efter timelange  

 afhøringer på Middelfart Politistation nogle af  

 voldshandlingerne.
De tre drenge nægtede at skulle have skåret  

 deres offer med en kniv eller have overtisset en majskolbe, inden de stak den  

 i munden på ham.
Men de tilstod at have slået den  

 jævnaldrende, skubbet ham og holdt ham nede, mens de stak majskolben i  

 munden på ham.
Ingen af drengene har kunnet forklare, hvorfor de  

 overfaldt deres offer.
Men en af dem har forklaret politiet, at majskoblen  

 blev brugt, da de ville have drengen til at holde kæft.
 Sekretariatsleder for Middelfart Politi,  Per  Olsen,  

 tager sagen meget alvorligt.
- Det svarer til, at du gik over og tæskede din  

 nabo.
Det er en fuldstændig uacceptabel gerning, siger ham.
To af de voldelige drenge går på Strib Skole  

 ligesom deres offer.
Ifølge drengens forklaring til politiet mobbede  

 drengene ham ofte i skolen.
Alligevel vil skoleleder  Henning  Deurell ikke  

 gøre mere ved sagen.
Han mener ikke, at mobningen har fundet sted  

 på Strib Skole." I en anden artikel samme dag var overskriften  

 "Drengevold uden årsag" og underoverskriften  

 "BØRNEVOLD: Ingen af voldsdrengene fra Strib vidste, hvorfor de  

 mishandlede jævnaldrende".
 I artiklen hed det:
"I løbet af i går afhørte  

 politiet i Middelfart de tre drenge, der mandag aften mishandlede en  

 jævnaldrende.
Efter timelange forløb indrømmede de tre  

 på henholdsvis ni, otte og ni år, at de havde slået og  

 skubbet den jævnaldrende flere gang, så han fik store blå  

 mærker på ryggen, sår og skrammer på lår og  

 arme og en stor bule i panden.
Ofret, der er otte år og ikke syv som  

 skrevet i går, fik desuden stoppet en majskolbe i munden af de tre, som  

 ingen forklaring havde på deres handlinger.
 - Men her stopper enigheden mellem offer og  

 voldsudøvere, siger sekretariatsleder ved Middelfart Politi,  Per  

  Olsen.
 De nægter at have snittet ofret med en kniv eller  

 tisset på majskolben.
 Benægtelsen af disse handlinger, gør dog  

 ingen forskel i efterforskningen.
 - Der er ingen tvivl om, at her er sket noget, der ikke  

 måtte ske, siger  Per  Olsen, og sammenligner sagen med, at tre voksne  

 mænd bankede deres nabo.
 - Netop fordi sagen er så alvorlig, har vi behandlet  

 den som en normal voldssag, forklarer  Per  Olsen.
Det otte-årige offer fik i dag tilbudt  

 krisehjælp.
Et tilbud ledende skolepsykolog fra Middelfart Kommune,  

  Nicolai  Møller, håber drengen tager imod.
- Det er vigtigt, at drengen allerede nu får  

 behandling, så han kan komme videre.
Han skal snakke, tegne og  

 fortælle det til andre, siger  Nicolai  Møller.
 Han er overrasket over, at voldsepisoden kom så  

 langt.
- Alle børn har fantasi, men det er de  

 færreste, der lever sådanne fantasier ud i virkeligheden.
Normalt  

 stopper de selv, før samfundets normgrænse er nået.
Men  

 den må åbenbart have ligget længere væk hos de her  

 drenge, siger  Nicolai  Møller.
 Han fortæller, at vold og mobberi almindeligvis kun  

 sker når parterne kender hinanden på forhånd.
To af de voldudøvende drenge gik på Strib  

 Skole sammen med offeret.
Den sidste går på en skole udenfor  

 Middelfart Kommune.
 På Strib Skole stiller man sig uforstående  

 overfor, at episoden skulle have nogen sammenhæng med skolen.
- Jeg har talt med lærerne og eleverne.
Det er ikke  

 mit indtryk, at drengen er blevet mobbet her, siger skoleleder  Henning  

  Deurell.
Han vil derfor ikke forfølge sagen videre.
 - Lærerne har fået besked på at holde  

 ekstra øje med de implicerede, siger han og tilføjer, at man  

 følger sagen nøje i fremtiden.
 Politiet vil efterforske episoden i nogle dage endnu,  

 hvorefter sagen går videre til de sociale myndigheder, da drengene er  

 for unge til at blive straffet.
- Vi tager hver sag for sig.
Så må vi se,  

 hvilke tilbud vi kan give drengene, så de kommer på ret  

 køl igen, siger socialdirektør  Bente  Meunier." I artiklen var indsat en faktaboks, hvori der var  

 anført:
"DET TILSTOD DRENGENE - At have skubbet og slået den jævnaldrene  

 flere gange, så han fik skrammer, blå mærker og sår  

 over hele kroppen.
- At have holdt ham til jorden, mens de stak en majskolbe  

 i munden på ham." I en artikel den 23. august 2002 lød overskriften  

 "Voldsoffers mor ville helst flytte" og underoverskriften  

 "BØRNEVOLD: Familien føler sig ikke tryg i kvarteret  

 mere".
 I artiklen hed det bl.a.:
"STRIB: Stod det til moderen for den 8-årige  

 dreng, der mandag aften blev mishandlet af tre jævnaldrende i Strib,  

 ville hun flytte med det samme.
Så utryg har voldsepisoden gjort  

 hende.
 Den forklaring de tre voldudøvende drenge tirsdag  

 gav politiet, stiller hun sig uforstående overfor.
- Det er tydelige mærker efter både nåle  

 og en kniv på min drengs krop.
Og jeg har selv hørt to af  

 drengene tilstå, at de tissede på den majskolbe inden de stak den  

 i munden på min søn, siger hun.
Hun har brug for at vide, hvad der nu skal ske med de tre  

 drenge, der mishandlede hendes søn." Artiklen den 24. august 2002 havde overskriften  

 "Mor chokeret over skoleleder" og underoverskriften  

 "ANSVAR: Skoleleder ringede til otte-årigt voldsoffers mor og bad  

 hende tale pænt om skolen".
 I artiklen hed det bl.a.:
" Tror ikke på drengen Da Fyens Stiftstidende talte med skoleleder  Henning  

  Deurell tirsdag, sagde han, at han intet indtryk havde af, at den  

 otte-årige var blevet udsat for speciel mobning på skolen, og at  

 skolen derfor ikke ville gøre mere ved sagen.
 - Jeg har talt med lærerne og eleverne, og jeg ser  

 ingen tegn på, at netop disse drenge skulle mobbe hinanden mere end  

 gennemsnittet, sagde  Henning  Deurell og valgte at tro sine læreres  

 ord fremfor den voldsramte drengs.
 Den otte-årige hævdede i sin forklaring til  

 politiet, at drengene ofte har mobbet ham på skolen.
 Moderen er godt klar over, at hendes søn var blevet  

 mobbet af drengene, endda med grove konsekvenser.
- De samme drenge skubbede ham ned ad en trappe henne  

 på skolen engang.
De lovede ham tæsk og råbte sjofle,  

 seksuelt nedværdigende bemærkninger efter ham, siger hun.
At løfterne skulle blive alvor, havde moderen  

 aldrig drømt om.
Nu undrer hun sig over, at skolelederen ikke tager et  

 ansvar i det skete.
 - Han vasker hænder, siger hun.
Siden voldsepisoden har hendes søn ikke været  

 i skole.
Moderen er ikke tryg ved at sende ham derhen.
Hendes eneste mulighed  

 er nu at lade drengen skifte skole.
" Klagerne er forældre til den ene af de tre drenge,  

 der efter det oplyste overfaldt en mindre dreng.
Klagerne har anført, at artiklerne den 21. august  

 2002 ensidigt fremfører en række grove beskyldninger fra sagens  

 ene part   som har karakter af uigendrivelige fakta   uden at høre  

 modpartens forklaringer.
Klagerne har henvist til udsagnene  

 "Syv-årig mishandlet med kniv og nåle", "Dreng  

 overfaldet af børn med hobbykniv og spark" samt "Bl.a.  

 tissede de på en majs-kolbe og tvang den i munden på  

 drengen". Udsagnene er alene baseret på den forulempede dreng og  

 en politimands udsagn til bladet.
Det er ligeledes forkert, når det  

 anføres, at drengen måtte behandles på skadestuen for  

 "stiksår, blå mærker og buler", ligesom det er  

 forkert, når det anføres, at "Her holdt de to af drengene  

 ham, mens den tredje fandt en hobbykniv frem og skar et langt snit i den ene  

 finger på højre hånd". Bladet efterlever  

 således hverken punkt A.3. eller A.4. i de vejledende presseetiske  

 regler.
Overtrædelsen af begge punkter er med til at stemple de tre  

 drenge som voldsmænd i ministørrelse, uden at de kommer til  

 orde.
Ligeledes overtrædes punkt A.5., idet udsagnet "Her er den  

 beretning, han fortalte politiet" sammenblander faktiske oplysninger og  

 kommentarer.
Endvidere har bladet tilsidesat reglernes punkt A.2., idet den  

 forulempede drengs udtalelser skal tages med forbehold i betragtning af de  

 konstaterede milde skader.
Påstanden/forklaringen om brug af en  

 hobbykniv og nåle kan være givet for at få politiet til at  

 stemple de tre drenge, herunder klagernes søn, som bøller og  

 problembørn.
I relation til forsideartiklen den 22. august 2002 har  

 klagerne anført, at drengenes benægtelse af at have anvendt kniv  

 og nåle ikke har samme fremtrædende plads som den første  

 artikel, hvor drengene stemples for grov vold med kniv og nåle, og  

 bladet retter derfor ikke i tilstrækkelig grad op på denne fejl.  

 Artiklen overtræder endvidere punkt A.1., idet der flere gange  

 står, at alle drengene "tilstår at have slået og  

 sparket deres offer", til trods for at klagernes søn under  

 forhøret hos politiet har nægtet at have slået og sparket  

 offeret.
Samme fejl går igen i den anden artikel samme dag.
Det er  

 heller ikke korrekt, når det i artiklen anføres, at  

 "Ifølge drengens forklaring mobbede drengene ham ofte i  

 skolen", idet klagernes søn ligeledes har afvist dette under  

 politiets forhør.
Klagerne har særligt i relation til den anden  

 artikel den 22. august 2002 anført, at oplysningen om drengenes  

 korrekte alder sammenholdt med oplysningen om Strib Skole har medført,  

 at læserne kan udpege drengene blandt ca. 60 skolebørn.
Allerede  

 den 21. august 2002 ved en del klassekammerater til klagernes søn, at  

 han er involveret i sagen.
Bladet har krænket privatlivets fred, punkt  

 A.1., idet offentligheden kort efter hændelsen ved, hvem der er  

 involveret og hvem forældrene er.
Punkt B.3. er ligeledes tilsidesat.  

 Endvidere er punkt C.4. tilsidesat ved, at det oplyses, at de  

 pågældende drenge er skoleelever på Strib Skole.
Med hensyn til artiklen den 23. august 2002 har bladet  

 anført, at bladet har tilsidesat punkt A.2. ved   helt ukritisk   at  

 lade moderen til den overfaldne dreng fremkomme med følgende udsagn:  

 "Der er tydelige mærker efter både nåle og kniv  

 på min drengs krop.
Og jeg har selv hørt to af drengene  

 tilstå, at de tissede på den majskolbe, inden de stak den i  

 munden på min søn.
Hun har brug for at vide, hvad der nu skal  

 ske med de tre drenge, der mishandlede hendes søn". Punkt A.3. og  

 A.1. er ligeledes tilsidesat, idet det igen ikke er undersøgt, om der  

 er rimelig tvivl om påstanden om kniv og nåle.
Klagernes barn  

 stemples atter for vold.
Middelfart Politi oplyser imidlertid, at der  

 på dette punkt   brug af kniv og nåle   er tale om påstand  

 mod påstand.
Klagerne mener derfor heller ikke, at bladet har taget  

 størst muligt hensyn til den/de implicerede i denne sag, jf. punkt  

 B.3.
I relation til artiklen den 24. august 2002, hvori det  

 blandt andet af moderen til den forulempede oplyses, at de tre drenge  

 tidligere har mobbet den forulempede på skolen, har klagerne  

 anført, at dette er en klar og udokumenteret påstand.
Klagernes  

 dreng og skolelederen har afvist dette.
Igen lader bladet   helt ukritisk  

 moderen fortælle, hvordan hendes søn bliver forfulgt.
Punkt A.  

 1-4 er derfor tilsidesat.
Desuden er det ikke klart, om der er tale om fakta  

 eller en kommentar fra bladets journalist, når denne skriver  

 "Moderen er godt klar over, at hendes søn var blevet mobbet  

 .".
 Bladet har indledningsvis anført, at vold  

 begået af mindreårige mod en tilsvarende mindreårig er en  

 så væsentlig begivenhed, at det både er en ret og en pligt  

 for bladet at videregive den og søge at få analyseret baggrunden  

 for den ulykkelige hændelse.
Bladet har oplyst, at artiklen indledningsvis bygger  

 på de oplysninger, man fik fra politiet.
Bladet forsøgte  

 samtidig at få efterprøvet disse oplysninger.
I den forbindelse  

 fik klagerne mulighed for at få bragt deres version af det passerede  

 allerede den 20. august 2002, altså dagen før den første  

 artikel i bladet.
Bladet måtte imidlertid konstatere, at klagerne ikke  

 ønskede at medvirke, selv om det blev gjort klart for dem, hvad bladet  

 ønskede at publicere.
Udsagn fra klagerne sammenholdt med politiets  

 oplysninger gjorde det klart, at det passerede ikke var en bagatelsag om  

 drengestreger, men egentlig vold.
Bladet har videre oplyst, at klagerne har haft mange  

 kontakter til bladet, men altid afvist at kommentere sagen.
Den ene af  

 klagerne har direkte afvist at tale med den pågældende  

 journalist, der dækkede sagen.
Det bringer naturligvis bladet i den  

 situation, at man må holde sig til de oplysninger, man kan få fra  

 anden side, herunder primært politiet.
Bladet har herved  

 bemærket, at samme klager   som tidligere journalist ved Fyens  

 Stiftstidende   er helt klar over, at bladet altid søger at  

 høre begge parter og dermed også konsekvensen af, at en part  

 ikke ønsker at udtale sig.
 Bladet har yderligere anført, at det var en  

 væsentlig oplysning at fastslå drengenes alder, når der som  

 anført ikke var tale om drengestreger, men egentlig vold.
 Bladet har afslutningsvis henvist til, at man ikke har  

 bragt navn eller andre oplysninger, som klart kunne identificere de  

 pågældende, men i et lille lokalsamfund er det praktisk umuligt  

 at bringe en historie uden, at der kan gisnes om, hvem de implicerede er.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
Pressenævnet bemærker indledningsvis, at det  

 ikke kan udelukkes, at det ud fra artiklernes oplysninger er muligt for  

 personer med et vist kendskab til de stedlige forhold at identificere  

 sønnen som en af de i artiklerne omtalte tre drenge.
Der er derfor  

 ikke grundlag for at afvise sagen som følge af manglende retlig  

 interesse.
 Nævnet bemærker videre, at nævnet ikke  

 har mulighed for at efterforske og vurdere de nærmere  

 omstændigheder i forbindelse med overfaldet på drengen, herunder  

 hvad de tre andre drenge efterfølgende har forklaret til politiet.
I en overskrift og underoverskrift i forsideartiklen den  

 21. august 2002 fremstår det på baggrund af forklaringer fra den  

 forurettede dreng til Middelfart Politi som et faktum, at tre drenge,  

 heriblandt klagernes søn, har mishandlet ham med kniv, nåle og  

 spark.
Ligeledes fremstår det i en billedtekst i en anden artikel samme  

 dag som en kendsgerning, at de tre drenge har tisset på en majskolbe og  

 tvunget den i munden på den yngre dreng.
Nævnet lægger til  

 grund, at klagerne er blevet forelagt de pågældende  

 artikler, at de ikke har ønsket at kommentere dem, og at  

 de har været klar over konsekvensen heraf.
Uanset dette finder  

 nævnet, at bladet har handlet i strid med god presseskik ved ikke i  

 tilknytning til artiklerne at have præciseret, at klagerne havde  

 fået lejlighed til at udtale sig, men ikke havde ønsket dette.  

 Tilsvarende gælder i tilknytning til udtalelserne fra den forurettede  

 drengs moder, bragt i artiklerne den 23. og 24. august 2002.
 Nævnet finder, at bladet ikke i øvrigt har  

 handlet i strid med god presseskik.
 I medfør af medieansvarslovens § 49  

 pålægges det herefter den ansvarshavende redaktør af Fyens  

 Stiftstidende at offentliggøre følgende:
 "Kendelse fra Pressenævnet:
 Den 21., 23. og 24. august 2002 bragte Fyens Stiftstidende  

 en række artikler om en dreng, der var blevet overfaldet af tre andre  

 drenge.
 Forældrene til en af de tre drenge har klaget til  

 Pressenævnet, idet de finder, at god presseskik er tilsidesat.
 Pressenævnet udtaler:
I en overskrift og underoverskrift i forsideartiklen  

 den 21. august 2002 fremstår det på baggrund af forklaringer fra  

 den forurettede dreng til Middelfart Politi som et faktum, at tre drenge,  

 heriblandt klagernes søn, har mishandlet ham med kniv, nåle og  

 spark.
Ligeledes fremstår det i en billedtekst i en anden artikel samme  

 dag som en kendsgerning, at de tre drenge har tisset på en majskolbe og  

 tvunget den i munden på den yngre dreng.
Nævnet  

 lægger til grund, at klagerne er blevet forelagt de  

 pågældende artikler, at de ikke har ønsket at  

 kommentere dem, og at de har været klar over konsekvensen heraf.  

 Uanset dette finder nævnet, at bladet har handlet i strid med god  

 presseskik ved ikke i tilknytning til artiklerne at have præciseret, at  

 klagerne havde fået lejlighed til at udtale sig, men ikke havde  

 ønsket dette.
Tilsvarende gælder i tilknytning til udtalelserne  

 fra den forurettede drengs moder, bragt i artiklerne den 23. og 24. august  

 2002.
 København, den 13. november 2002.
Axel Kierkegaard, Bo Maltesen, Kaare R.
Skou og Ole  

 Askvig." Afsagt dem 13. november 2002.
