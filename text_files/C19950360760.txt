 Denne At-meddelelse giver vejledning om anvendelse af rulle- og bladkæder  

 til bæremidler i hejse-, løfte- og transportredskaber og til anhugningsgrej.
 Til slut i At-meddelelsen gives nærmere oplysning om rulle- og bladkæders  

 opbygning.
Rulle- og bladkæder skal anvendes i overensstemmelse med  

 arbejdsmiljølovgivningens bestemmelser om tekniske hjælpemidler.
Ud fra disse  

 bestemmelser stilles efter Arbejdstilsynets praksis følgende krav:
Valg af kæder Der skal vælges rulle- og bladkæder, der er velegnede til formålet, så de  

 kan anvendes på forsvarlig måde og i overensstemmelse med leverandørens  

 forskrifter.
 Kæder skal være så stærke, at de med den nødvendige sikkerhed  

 (sikkerhedsfaktor) kan bære den størst tilladelige belastning.
 Sikkerhedsfaktoren er forholdet mellem kædens mindste garanterede  

 brudstyrke og den størst tilladelige belastning.
 For rulle- og bladkæder til anhugning regnes normalt med  

sikkerhedfaktor 5 , og de skal være mærket med størst tilladelige  

 belastning, SWL eller WLL.
 For rulle- og bladkæder til hejse- og løfteredskaber gælder særlige  

 regler.
 Kroge, sjækler o.l. tilbehør, der monteres på rulle- og bladkæder, skal  

 normalt have en sikkerhedsfaktor 4 over for den mindste garanterede  

 brudbelastning og være mærket med den størst tilladelige belastning, SWL  

 eller Wll.
Kroge skal være forsynet med afhægtningssikring, fx ved anvendelse af  

 sikkerhedskroge.
Se også At-meddelelse nr. 2.02.10 om anhugningsgrej og  

 At-anvisning nr. 2.3.0.1 om indretning af hejseredskaber.
Brug Rulle- og bladkæder må ikke overbelastes.
De må ikke bruges til løft, hvis  

 man er i tvivl om, at kædernes tilladelige belastning overskrides.
 De må ikke vrides om længderetningen eller bøjes til siden, de må ikke  

 snos om hinanden, og der må ikke slås knude på dem.
 Chokpåvirkninger skal undgås, især i koldt vejr.
 Der må aldrig øves vold på dem, fx slag med hammer, vridning med tænger,  

 dorne og lignende.
Vedligeholdelse Rulle- og bladkæder skal holdes i forsvarlig stand efter leverandørens  

 forskrifter.
 De skal efterses omhyggeligt med jævne mellemrum, og mindst hver 12.  

 måned.
 Rulle- og bladkæder, der anvendes til anhugning, skal efterses mindst  

 en gang om måneden og have et hovedeftersyn mindst hver 12. måned.
Rulle- og bladkæder skal renholdes ofte og omhyggeligt, da de slides  

 kraftigt af støv og snavs.
De skal holdes smurt med egnet smøremiddel.
Er de  

 stærkt tilsmudsede, skal de aftages, renses og koges i kædefedt.
Kassation Rulle- og bladkæder skal kasseres i følgende tilfælde:
 - Når kædelængden på grund af slid eller overbelastning er øget med mere  

 end 2%, målt på det mest slidte sted.
- Når kædeled har fået brud eller revner, er forstrakte, vredet eller på  

 anden måde har fået blivende deformationer.
Enkelte beskadigede led kan dog  

 udskiftes ved brug af originale samleled.
 - Hvis kæden har større rustgruber eller har mistet sin smidighed på grund  

 af rustdannelse i ledsamlingerne.
Rulle- og bladkæders opbygning Rullekæder er opbygget af to slags led, inderled og yderled, se fig. 1.  

 Inderleddene består af fritdrejende ruller, der er anbragt uden på bøsninger,  

 som er fastnittet mellem to inderplader.
 Yderleddene består af bæretappe, der passer nøje i inderleddets bøsninger,  

 og som er fastnittet til to yderplader. til samling af en kæde bruges et  

 særligt samleled.
 Rullekæder leveres som een- eller flerstrengede kæder (fx to-strenget,  

 kaldet duplex-kæde, trestrenget, kaldet triplex-kæde).
Bladkæder har ingen ruller, og på hver tap sidder mange led (blade) tæt  

 ved siden af hinanden.
De anvendes mest til tunge, langsomme løft.
De kaldes  

 ofte Fleyer-kæder.
H.
Elo Petersen --------------------------------------------------------------------- BAGGRUND:
 - Bekendtgørelse om indretning af tekniske hjælpemidler.
 - Bekendtgørelse om anvendelse af tekniske hjælpemidler.
 - Bekendtgørelse om hejseredskaber og spil.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
