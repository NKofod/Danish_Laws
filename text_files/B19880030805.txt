 I henhold til § 9, stk. 6, og § 22, stk. 3, i lov nr. 357 af 4. juni 1986  

 om Statens Uddannelsesstøtte, som ændret ved lov nr. 192 af 29. marts 1988,  

 fastsættes:
 § 1.  Staten yder befordringsgodtgørelse til  

 befordring med offentlige transportmidler mellem bopæl og uddannelsessted i  

 Danmark til uddannelsessøgende på 18 år i videregående uddannelser, der af  

 Styrelsen for Statens Uddannelsesstøtte er godkendt som støtteberettigende.
 Stk. 2.  Det er en betingelse for at få  

 befordringsgodtgørelse, at den uddannelsessøgende ikke opfylder betingelserne  

 for at få befordringsgodtgørelse i henhold til bekendtgørelse om  

 befordringsgodtgørelse til visse grupper af uddannelsessøgende eller modtager  

 løn under uddannelsen.
§ 2.  Godtgørelsen udgør halvdelen af udgifterne til  

 et månedskort med billigste offentlige transportmidler.
Det er en betingelse  

 for at få godtgørelse, at månedskortet koster mindst 340 kr. i finansåret  

 1988. Beløbet reguleres en gang årligt den 15. februar for prisudviklingen  

 for offentlige transportmidler med virkning for trafikkort købt efter denne  

 dato.
 Stk. 2.  Der kan gives godtgørelse til et trafikkort af  

 længere varighed end en måned, jf. dog § 4, stk. 4.
 Stk. 3.  Godtgørelse kan kun gives til og med den måned,  

 hvor den uddannelsessøgende fylder 19 år eller afbryder eller afslutter  

 uddannelsen.
 Stk. 4.  Har et månedskort en varighed, der går ud over  

 den måned, hvor godtgørelse kan udbetales efter stk. 3, beregnes godtgørelsen  

 forholdsmæssigt.
 Stk. 5.  Fylder den uddannelsessøgende 18 år og har  

 inden da købt et månedskort, beregnes godtgørelsen forholdsmæssigt.
 Stk. 6.  Godtgørelsen kan kun gives i den periode, hvor  

 der efter uddannelsesinstitutionens studieplan tilbydes undervisning og  

 afholdes eksamen.
§ 3.  Udbetaling af godtgørelse varetages af den  

 uddannelsesinstitution, hvor den uddannelsessøgende er optaget.
Styrelsen for  

 Statens Uddannelsesstøtte kan fastsætte regler herom.
 § 4.  Det er en betingelse for udbetaling af  

 godtgørelse, at den uddannelsessøgende fremviser følgende dokumentation:
 Stk. 2.  Ansøgning om godtgørelse sker ved henvendelse  

 til uddannelsesinstitutionen.
 Stk. 3.  Ansøgningen om godtgørelse skal være indgivet  

 senest 3 måneder efter købet af trafikkortet.
 Stk. 4.  Godtgørelse kan kun udbetales for en måned ad  

 gangen.
 § 5.  Styrelsen for Statens Uddannelsesstøtte kan  

 fastsætte regler for uddannelsesinstitutionerne om refusioner af afholdte  

 udgifter til befordringsgodtgørelse.
 § 6.  Bekendtgørelsen træder i kraft 1. august 1988.
