Tillægsbetænkning afgivet af  

 Trafikudvalget den 25. maj 1999 Tillægsbetænkning over Forslag til lov om anlæg af rute 18,  

 strækningen Herning N-Brande, og rute 15, strækningen Herning  

 Ø-Snejbjerg Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde.  

 Nogle af udvalgets spørgsmål til trafikministeren og dennes svar  

 herpå er optrykt som bilag til tillægsbetænkningen.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Dansk Folkepartis og Det Radikale Venstres medlemmer af  

 udvalget) lovforslaget til vedtagelse uændret.
 Et andet mindretal (Venstres, Det Konservative  

 Folkepartis og Centrum-Demokraternes medlemmer af udvalget) indstiller  

 lovforslaget til vedtagelse med det af mindretallet stillede  

 ændringsforslag.
 Mindretallet konstaterer, at trafikministeren i sine svar  

 på udvalgets spørgsmål har påvist, at  

 trafikmængden på denne strækning er fuldt ud på  

 højde med trafikmængder på samtlige anlagte  

 motorvejsstrækninger siden 1989.
 Mindretallet har også noteret sig, at en række  

 af de partier, som har afvist anlæggelsen af en motorvej med baggrund i  

 trafikmængderne, igennem de seneste 10 år har stået bag og  

 endda været forkæmpere for anlæg af motorveje på  

 strækninger med tilsvarende og lavere trafikmængder.
Såvel trafikbelastningen som den forbedrede  

 sikkerhed i forbindelse med en motorvej betyder, at mindretallet anbefaler,  

 at anlægsarbejdet fra starten bliver et motorvejsanlæg.
Ved en  

 eventuel senere udbygning vil omkostningerne ifølge trafikministeren  

 stige væsentligt på flere områder.
Det vil være en  

 unødvendig ekstrabelastning af naturområderne at  

 gennemføre en udbygning ad flere omgange, og samtidig vil  

 vejkapaciteten blive nedsat i den periode, udbygningen pågår med  

 gener for brugerne til følge.
På baggrund af trafikministerens besvarelse af  

 udvalgets spørgsmål vedrørende trafikmængde og  

 omkostningsforskelle mellem at anlægge en motortrafikvej og en motorvej  

 er det stadig mindretallets ønske, at strækningen anlægges  

 som motorvej fra starten.
Da der ikke har kunnet skabes flertal for dette,  

 foreslår mindretallet, at hele strækningen fra starten  

 anlægges som 4-sporet motortrafikvej.
 Et tredje mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse.
Ændringsforslag Af	et mindretal (V, KF og CD):
Til § 1 1) Efter »hovedlandeveje som« indsættes: »4-sporede«.
Bemærkninger Til nr. 1 Ændringsforslaget indebærer, at samtlige  

 omhandlede strækninger anlægges som 4-sporede  

 motortrafikveje.
Helge Mortensen (S)  

Holger Graversen (S) Poul Andersen (S)  

 nfmd.    Jytte Wittrock (S)
Søren Hansen (S)   

 Margrete Auken (SF) Arne Melchior (CD) fmd.  

Vibeke Peschardt (RV)
Søren Kolstrup (EL)
Svend Heiselberg (V)
Kristian Jensen (V)
Svend Erik Hovmand (V)
Erik Jacobsen (V) Kaj Ikast (KF)
Brian Mikkelsen (KF) Ole Donner (DF)
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
Bilag 1 Nogle af udvalgets spørgsmål til  

 trafikministeren og dennes svar herpå Spørgsmål 2:
 Ministeren bedes oplyse, hvad prisforskellen vil  

 være mellem at gennemføre den foreslåede motortrafikvej  

 forberedt til motorvej og at opføre en motorvej fra starten.
 Svar:
 Prisforskellen på anlæg af rute 18 Herning  

 N-Brande som 4-sporet motorvej fra starten i stedet for som motortrafikvej er  

 ca. 195 mio. kr.
 Spørgsmål 3:
 Ministeren bedes specificere forskellen (herunder  

 prisforskellen) på de foreslåede broer over rute 18 og broer, der  

 er fuldt udbygget til motorvej.
 Svar:
 Der er planlagt opførelse af i alt 8 broer (7  

 vejbroer og 1 stibro) over de 2-sporede strækninger af rute 18 Herning  

 N-Brande: 3 på etape 1 Sundsvej-Høgild, 3 på etape 2  

 Herning N-Sundsvej og 2 på etape 3 Høgild-Brande.
 Disse broer vil blive opført på en  

 sådan måde, at de i givet fald vil kunne forlænges,  

 såfremt der på et senere tidspunkt skulle opstå behov for  

 at udbygge de 2-sporede strækninger til 4-sporet motorvej.
 Broerne vil blive udført som 2-fags-broer  

 understøttet af en bropille, der placeres i rabatten langs den side af  

 den 2-sporede motortrafikvej, hvor udbygningen til 4-sporet motorvej i givet  

 fald skal finde sted.
 Ved udbygning til 4-sporet motorvej vil broerne blive  

 forlænget, således at bropillen kommer til at stå i  

 midterrabatten.
 Ved udbygningen nedlægges det ene af den 2-sporede  

 motortrafikvejs nødspor og inddrages i motorvejens midterrabat.  

 Herefter bliver afstanden mellem kørebanen og bropillen ca. 3,5 m.  

 Midterrabatten må derfor udføres med en bredde på ca. 7 m  

 under broen.
 De samlede omkostninger til opførelse af de 8 broer  

 er opgjort til ca. 36 mio. kr.
Omkostningerne til en eventuel senere forlængelse af  

 de 8 broer vil være ca. 17 mio. kr. i dagens priser.
Hertil kommer  

 ulemperne ved midlertidige trafikomlægninger, idet broerne ikke vil  

 kunne benyttes, mens forlængelsen finder sted.
 Omkostningerne ved at opføre de 8 broer fuldt  

 udbygget til motorvej fra starten er ca. 48 mio. kr.
 Den samlede mindreudgift ved fra starten at opføre  

 broerne udbygget til fire spor skal sammenholdes med det tab, der lides ved i  

 en længere og uvis årrække at have investeret kapital i en  

 kapacitet, der ikke er behov for.
 Spørgsmål 4:
 Hvorledes mener ministeren, at uheldsstatistikken vil  

 påvirkes ved udbygning af rute 18 til henholdsvis motorvej eller  

 motortrafikvej? Det bedes specificeret, hvorledes uheldsstatistikken på  

 de aktuelle områder vil blive påvirket.
 Svar:
 Ved anlæg af strækningen Herning N-Brande som  

 motorvej vil der ifølge Vejdirektoratets beregninger kunne spares 4-5  

 personskadeuheld pr. år i år 2010.
 Ved anlæg af strækningen Herning N-Brande som  

 motortrafikvej vil der kunne spares 3-4 personskadeuheld pr. år i  

 år 2010.
 Hvis rute 18 anlægges som 4-sporet motorvej på  

 hele strækningen Holstebro-Herning-Vejle, skønnes, at der vil  

 kunne spares 30-35 personskadeuheld pr. år i år 2010.
 Hvis rute 18 anlægges som 2-sporet motortrafikvej  

 på hele strækningen Holstebro-Herning-Vejle, skønnes, at  

 der vil kunne spares 20-25 personskadeuheld pr. år i år 2010.
 Ulykkesreduktionerne opnås primært på de  

 veje, der aflastes af den nye rute 18.
 Den større ulykkesreduktion, der kan opnås  

 ved at bygge motorvej frem for motortrafikvej, skal sammenholdes med de  

 meromkostninger, dette er forbundet med og den ulykkesbekæmpende  

 indsats, der i øvrigt kunne foretages for disse meromkostninger.
 Spørgsmål 5:
 Ministeren bedes oplyse, hvilke lovforslag der har  

 været angående etablering af motorveje fra og med  

 folketingsåret 1988-89 og fremefter, samt hvilke trafiktal der har  

 ligget til grund for beslutningerne på de enkelte  

 strækninger.
 Spørgsmål 6:
 Ministeren bedes oplyse, hvorledes udviklingen i  

 trafiktallene har været på de etablerede  

 motorvejsstrækninger i forhold til prognoserne.
 Svar på spørgsmål 5 og 6:
 Siden 1988/89 er der fremsat lovforslag om anlæg af  

 følgende motorveje:
Århus Syd-Hadbjerg (L 8, 1988-89) Esbjerg-Kolding (L 171, 1988-89) Nørresundby-Frederikshavn (L 200, 1989-90) Nørresundby-Hirtshals (L 200, 1989-90) Herning-Bording (L 180, 1992-93) Låsby-Århus (L 180, 1992-93) De trafiktal, der er oplyst i bemærkningerne til  

 lovforslagene, angiver den forventede trafik i et kendt års  

 trafikniveau eller i et forventet åbningsårs trafikniveau.
Det  

 forventede åbningsår er anvendt ved de  

 planlægningsundersøgelser, der er gået forud for  

 fremsættelsen af de enkelte lovforslag.
Af forskellige grunde vil forventet åbningsår  

 og faktisk åbningsår sjældent være det samme.
Derfor  

 kan man ikke direkte sammenligne lovforslagets beregnede trafik i det  

 forventede åbningsår med den konstaterede trafik efter vejens  

 åbning.
 Endvidere vil man normalt ikke kunne sammenligne  

 konstaterede trafiktal efter åbning af en delstrækning (etape)  

 med lovforslagets trafiktal, idet sidstnævnte er beregnet under  

 forudsætning af, at hele det af loven omfattede vejanlæg er til  

 rådighed for trafikanterne.
Århus Syd-Hadbjerg For motorvejsstrækningen Århus Syd-Hadbjerg  

 var den i anlægslovforslaget forventede årsdøgntrafik  

 9.000-11.000 biler.
Disse tal var opgjort i 1985-trafikniveau.
 Anlægget blev åbnet for trafikken i juni 1994.  

 Ved at fremskrive den forventede 1985-trafik svarende til den generelle  

 vækst i trafikken på landsplan i perioden 1985-94 fås en  

 forventet årsdøgntrafik i 1994-trafikniveau på  

 12.000-15.000 biler.
 Ifølge trafiktællinger gennemført i  

 1994 udgjorde årsdøgntrafikken 16.000-20.000 biler, dvs.  

 4.000-5.000 flere end forventet.
 Forskellen mellem den beregnede og den konstaterede trafik  

 skyldes, dels at motorvejen har givet anledning til en større  

 omfordeling af trafikken i Århus-regionen end forudsat ved  

 trafikberegningerne, dels at væksten i »E45-korridoren« mellem  

 landegrænsen og Aalborg har været større end den generelle  

 vækst i trafikken på landsplan.
Esbjerg-Kolding For motorvejsstrækningen Esbjerg-Kolding var den i  

 anlægslovforslaget forventede årsdøgntrafik  

 6.000-12.000 biler opgjort i 1996-trafikniveau.
 Delstrækningen Holsted-Vejen blev åbnet i juni  

 1996, Esbjerg-Skads i juni 1997, Skads-Holsted i september 1997 og  

 Vejen-Kolding i september 1998.
 Ved at fremskrive den forventede 1996-trafik svarende til  

 den generelle vækst i trafikken på landsplan i perioden 1996-98  

 fås en forventet årsdøgntrafik i 1998-trafikniveau  

 på 6.500-13.000 biler.
 Ifølge trafiktællinger gennemført i  

 efteråret 1998 udgjorde årsdøgntrafikken 4.300-17.300  

 biler.
 For den lange delstrækning mellem Korskro og Vejen  

 var den forventede årsdøgntrafik 7.100-11.300 biler og den  

 konstaterede årsdøgntrafik 10.500-11.400 biler.
 Generelt ligger de konstaterede trafiktal således  

 tæt på eller lidt over det forventede.
Nørresundby-Frederikshavn Den forventede årsdøgntrafik var 8.100-14.000  

 biler i 1996-trafikniveau og beregnet under forudsætning af, at hele  

 strækningen Nørre Sundby-Frederikshavn var åbnet for  

 trafik.
 På den åbnede delstrækning mellem  

 Sæby og Frederikshavn er i 1998 konstateret en  

 årsdøgntrafik på 6.300-12.400 biler.
Nørresundby-Hirtshals Den forventede årsdøgntrafik var 7.800-9.400  

 biler i 1996-trafikniveau og beregnet under forudsætning af, at hele  

 strækningen Nørre Sundby-Hirtshals var åbnet for  

 trafikken.
 På den åbnede delstrækning mellem  

 Hjørring Syd og Bjergby er i 1998 konstateret en  

 årsdøgntrafik på 3.500-3.700 biler.
Herning-Bording og Låsby-Århus Den forventede årsdøgntrafik i  

 1996-trafikniveau på strækningen Herning-Bording er 8.000-20.000  

 biler og på strækningen Låsby-Århus  

 10.000-19.000.
 Ingen af strækningerne er endnu åbnet for  

 trafik.
 Spørgsmål 7:
Hvorledes forventer ministeren, at trafikudviklingen vil  

 være i år 2010, såfremt hele rute 18,  

 Holstebro-Herning-Vejle, på dette tidspunkt er udbygget til  

 motorvej? Svar:
 Såfremt hele rute 18 Holstebro-Herning-Vejle er  

 udbygget til motorvej i år 2010, forventes følgende  

 årsdøgntrafik (antal biler) på de af lovforslaget  

 omfattede strækninger:
Rute 18-strækning Herning N-Sundsvej	6.900 Sundsvej-ny rute 15	15.800 ny rute 15-Arnborg	11.100 Arnborg-Brande 	9.800 Spørgsmål 8:
 Ministeren bedes redegøre for, hvorfor den i  

 besvarelsen af Trafikudvalgets spørgsmål 49, jf. alm. del -  

 bilag 187, nævnte redegørelse om åbningen af  

 Storebæltsbroens indvirkning på trafikmængderne ikke er  

 udarbejdet på trods af en forventet færdiggørelse i januar  

 1999.
 Svar:
 De trafiktællinger, der løbende er foretaget  

 på det overordnede vejnet i hele landet, har gennem en længere  

 periode efter Storebæltsbroens åbning vist en ret ustabil tendens  

 på en stor del af influensvejnettet, som kan have flere årsager,  

 hvorfor den reelle indflydelse af Storebæltsbroen endnu ikke har kunnet  

 opgøres.
 Samtidig har der været usikkerhed om, hvor mange og  

 hvilke færgeruter der på længere sigt ville blive  

 opretholdt mellem Sjælland og Jylland.
 I trafikprognoserne for rute 9, 18 og 21 er der  

 søgt taget højde for Storebæltsbroens betydning, som det  

 fremgår af bemærkningerne til lovforslagene, og for rute 21  

 også for færgesammenlægningen.
 Jeg vedlægger et notat af 27. april 1999 fra  

 Vejdirektoratet [er optrykt som bilag 2 til tillægsbetænkningen],  

 hvori der sammenfattende redegøres for Storebæltsbroens  

 betydning for rute 9, 18 og 21. Jeg kan endvidere oplyse, at Vejdirektoratet  

 til sommer udsender »Trafikrapport 1998«, som vil indeholde et afsnit om trafikken  

 før/efter åbningen af Storebæltsbroen baseret på  

 trafiktællinger over hele Danmark før og efter  

 åbningen.
 Spørgsmål 9:
Ministeren har i svar på spørgsmål 50,  

 jf. alm. del - bilag 187, oplyst, at beregningerne for trafikprognoser  

 på delstrækningerne Herning-Brande er baseret på en  

 årlig vækst på 1,8 pct.
Ministeren bedes uddybe valget af  

 netop den procentsats, idet Ringkjøbing Amt siden 1988 har målt  

 en gennemsnitlig vækst på ca. 3 pct. årligt på rute  

 18 ved Skærbæk.
 Svar:
 Der er i trafikberegningerne for rute 18 foretaget en  

 fremskrivning af trafikken fra 1996- til 2010-niveau med den af  

 Vejdirektoratet forventede gennemsnitlige vækst i vejtrafikken på  

 ca. 1,8 pct. pr. år.
 Forventningerne til den fremtidige vækst i  

 vejtrafikken baserer sig i hovedtræk på beregnede statistiske  

 sammenhænge mellem trafikal og økonomisk vækst og på  

 Finansministeriets forventninger til den fremtidige økonomiske  

 vækst.
I perioden 1987-1997 har der været en gennemsnitlig  

 vækst i vejtrafikken på 3 pct. pr. år.
På rute 18 har  

 væksten siden 1988 ligget på ca. 3 pct. pr. år, dvs.  

 svarende til den generelle udvikling på landsplan.
 Til sammenligning var den gennemsnitlige vækst i  

 vejtrafikken i perioden 1978-1987 ca. 1,5 pct. pr. år.
 Den relativt høje vækst i perioden 1987-1997  

 vurderes bl.a. at hænge sammen med den positive økonomiske  

 udvikling, faldende arbejdsløshed, lav rente, boligejeres  

 omlægning af lån m.v.
Vejdirektoratet arbejder løbende med at forbedre  

 prognosegrundlaget for beslutninger vedrørende vejinvesteringer.
Som  

 det fremgår af svaret på spørgsmålene 5 og 6,  

 foregår væksten i vejtrafikken ikke jævnt over hele  

 vejnettet.
Der har hidtil været en tendens til, at væksten er  

 større end gennemsnittet i særligt vigtige transportkorridorer.  

 Om denne udvikling fortsætter, er usikkert.
 Vejdirektoratet har hidtil regnet med den gennemsnitlige  

 vækst i vejtrafikken på landsplan, men er i gang med at analysere  

 mulighederne for at udvikle et såkaldt differentieret prognosegrundlag  

 med henblik på at tage forskelle i trafikudviklingen mellem geografiske  

 regioner og særlige transportkorridorer med i regning.
 Spørgsmål 10:
 Ministeren bedes bekræfte tallene fra  

 Vejdirektoratets rapport nr. 155, side 6, der viser en årlig  

 vækst i biltrafikken fra 1987 til 1997 på ca. 3 pct., samt at  

 væksten fra 1996 til 1997 er på 3,4 pct.
 Svar:
 Jeg kan bekræfte tallene i Vejdirektoratets »Trafikrapport 1997« (rapport  

 nr. 155), som det også fremgår af svaret på  

 spørgsmål 9.
 Spørgsmål 11:
 Ministeren bedes oplyse trafiktallene for  

 strækningen som henholdsvis motortrafikvej og motorvej, såfremt  

 man lagde den hidtidige vækst på ca. 3 pct. årligt til  

 grund for beregningerne.
 Svar:
 Lægger man en vækst på 3 pct. pr.  

 år til grund for trafikberegningerne frem til år 2010, vil det i  

 år 2010 medføre trafiktal, der er ca. 18 pct. højere end  

 de trafiktal, der er beregnet på grundlag af en vækst på  

 1,8 pct. pr. år.
 Det ville for rute 18 udbygget som henholdsvis  

 motortrafikvej og motorvej medføre følgende  

 årsdøgntrafik i 2010 (antal biler):
Rute 18-strækning	motortrafikvej	motorvej Herning N-Sundsvej	  7.400	8.100 Sundsvej-ny rute 15	15.000	18.200 ny rute 15-Arnborg	  9.900	13.100 Arnborg-Brande 	  8.700	11.600 Bilag 2 Notat af 27. april 1999 fra Vejdirektoratet om  

 redegørelse for Storebæltsbroens betydning for trafikprognoserne  

 for rute 9, 18 og 21 Vejdirektoratet 27. april 1999 NOTAT Redegørelse for Storebæltsbroens betydning  

 for trafikprognoserne for rute 9, 18 og 21 I de trafikprognoser, der ligger til grund for  

 lovforslagene vedrørende anlæg af rute 9 Odense-Svendborg, rute  

 18 Herning N-Brande og rute 15 Herning Ø-Snejbjerg og rute 21  

 Holbæk-Vig, er der søgt taget højde for  

 Storebæltsbroens betydning som beskrevet i bemærkningerne til  

 lovforslagene.
Rute 9 Odense-Svendborg Ifølge trafikberegningerne har åbningen af  

 Storebæltsbroen stort set ingen indflydelse på trafikbelastningen  

 på rute 9 mellem Odense og Svendborg.
Kun på den nordligste  

 strækning mellem Odense og Ringe fås en lille mertrafik.
 Dette bekræftes af tællinger, som viser, at  

 Storebæltsbroen kun har givet anledning til en mertrafik på ca.  

 400 biler pr. årsdøgn på strækningen mellem Odense  

 og Årslev, ca. 200 biler pr. årsdøgn på  

 strækningen mellem Årslev og Ringe og ingen mertrafik mellem  

 Ringe og Svendborg.
 Trafikprognosen for rute 9 er således stort set  

 uafhængig af størrelsen af »trafikspringet« på  

 Storebælt.
Rute 18 Herning N-Brande og rute 15 Herning  

 Ø-Snejbjerg Ifølge trafikberegningerne har åbningen af  

 Storebæltsbroen stort set ingen indflydelse på trafikbelastningen  

 på rute 18 og 15 ved Herning.
 Dette bekræftes af tællinger, som viser, at  

 Storebæltsbroen kun har givet anledning til en mertrafik på rute  

 18 syd for Herning på ca. 400 biler pr. årsdøgn.
 Trafikprognosen for rute 18 er således stort set  

 uafhængig af størrelsen af »trafikspringet« på  

 Storebælt.
Rute 21 Holbæk-Vig Trafikbelastningen på rute 21 Holbæk-Vig er  

 påvirket af trafikfordelingen mellem Storebælt og  

 færgeruterne på Kattegat.
 Ved trafikberegningerne for rute 21 er forudsat, at  

 Storebæltsbroens åbning vil medføre en reduktion i  

 overførslen af personbiler og lastbiler på henholdsvis 15 pct.  

 og 20 pct. på færgeruten Odden-Ebeltoft, svarende til 4-500 biler  

 i 1998-trafikniveau.
 Denne forudsætning bekræftes af de seneste  

 tællinger, som viser, at Storebæltsbroen har givet anledning til  

 en reduktion på rute 21 på ca. 600 biler pr. årsdøgn  

 (dvs. en lidt større reduktion end omtalt i bemærkningerne til  

 lovforslaget).
 I trafikprognoserne for rute 21 Holbæk-Vig er  

 endvidere medregnet trafik foranlediget af flytningen af færgeruten  

 Kalundborg-Århus til Odden-Århus ultimo april 1999. Her er  

 forudsat, at de ca. 2.000 biler, der pr. årsdøgn i 1997 blev  

 overført mellem Kalundborg og Århus, vil fordele sig med 50 pct.  

 på Storebæltsbroen og 50 pct. på Odden-Ebeltoft.
 Om denne forudsætning vil holde stik, vil  

 først kunne konstateres, når den ændrede færgedrift  

 har været i gang et stykke tid.
