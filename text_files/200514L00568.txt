Betænkning afgivet af Forsvarsudvalget den 24. maj 2006 Betænkning over Forslag til lodslov [af forsvarsministeren (Søren Gade)] 1. Ændringsforslag Socialdemokratiets medlemmer af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 18. april 2006. Lovforslaget blev efter 1. behandling henvist  

 til behandling i Forsvarsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og forsvarsministeren sendte den 7. april 2006 de indkomne  

 høringssvar  

 samt et notat herom til udvalget.
Deputationer Endvidere har Søfartens Ledere mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 13 spørgsmål til forsvarsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
Dansk Folkeparti kan anbefale lovforslaget til endelig  

 vedtagelse i dets nuværende form.
Lovforslaget understøtter i væsentlig grad  

 den betænkning, som et enigt Lodslovsudvalg med deltagelse af repræsentanter  

 fra myndigheder og interessenter på området afleverede i slutningen af 2004.  

 I  

 sin helhed er der tale om en klar modernisering af den nuværende  

 lodslovgivning,  

 og der sigtes klart imod et mere strømlinet og fremtidssikret lodsvæsen, hvor  

 det statslige lodsvæsen bringes i overensstemmelse med den generelle  

 udvikling  

 i samfundet  og med det klare sigte at gavne sejladssikkerheden.
I de senere årtier er der i flere omgange vedtaget love, der for  

 at sikre forsyningssikkerheden med lodser reelt har øget reguleringen af  

 lodserhvervet.
Dette har efter Dansk Folkepartis opfattelse medført, at  

 lodsvæsenet  

 har monopollignende vilkår på alle lodsninger i dansk farvand.
 Med lovforslaget vil der blive åbnet op for liberalisering af  

 området, og private virksomheder vil få mulighed for at byde ind på opgaven.  

 Således gives der nu mulighed for at åbne konkurrencen på de regionale  

 lodsninger, som er lodsninger til eller fra de danske havne, og som skønnes  

 at  

 bidrage med mellem 40 og 50 pct. af det samlede lodsvæsens indtægter.
Forsvarsministeriet forventer en mere effektiv lodsservice  og  

 tilmed til lavere priser.
Dog ønsker Dansk Folkeparti en forsvarlig aftale,  

 hvor der ikke gives afkald på selve sejladssikkerheden.
Dette præciseres også  

 i  

 forsvarsministerens skriftlige fremsættelse af 29. marts 2006, hvor det netop  

 præciseres, at de tre overordnede mål for lodsvæsenet ikke står til  

 forhandling, nemlig forsyningssikkerheden, selvfinansieringen og selve  

 kvaliteten af den service, som det samlede lodsvæsen i dag udfører.
 Derfor forventer Dansk Folkeparti også, at de gennemførte  

 ændringer efterfølgende vil blive evalueret, og at der vil blive taget  

 aktion,  

 såfremt der viser sig berettiget kritik.
 Et  

  

 mindretal  

  

 i  

 udvalget (S) vil redegøre for sin stilling til lovforslaget ved 3.  

 behandling,  

 men vil ved 2. behandling stemme for de stillede ændringsforslag.
 Et  

  

 andet mindretal  

  

 i  

 udvalget (SF) vil redegøre for sin stilling til lovforslaget ved 3.  

 behandling,  

 men vil ved 2. behandling stemme for de stillede ændringsforslag.
 Et  

  

 tredje mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling og vil redegøre for sin stilling til de stillede  

 ændringsforslag ved 2. behandling.
De nugældende regler giver mulighed for at fastsætte lodstakster  

 på samme niveau i alle farvande, uanset om der i farvandet er mange skibe  

 eller  

 få skibe, der benytter lods.
Derved kommer indtægterne fra de farvande, hvor  

 mange skibe benytter lods, til økonomisk at understøtte lodsningerne i de  

 farvande,  

 hvor få skibe benytter lods.
Endvidere giver de nugældende regler mulighed for, at man kan  

 lade taksterne være proportionale med skibenes størrelse.
Derved kommer  

 betalinger fra lodsning af større skibe, som typisk også har en større  

 betalingsevne, til økonomisk at understøtte lodsningen af mindre skibe.
Det  

 nuværende system giver mulighed for stor sikkerhed til søs.
I øvrigt mener Enhedslisten, at Lodslovsudvalget, der afgav den betænkning  

 i december 2004, som lovforslaget bygger på, i alt for ringe grad havde  

 repræsentanter for udøvende lodser.
Dermed er der ikke taget tilstrækkeligt  

 hensyn til de konkrete bekymringer omkring bl.a. forsyningssikkerhed og  

 kvalitet, som rejses af Søfartens Ledere.
 På den baggrund ser Enhedslisten dette lovforslag som endnu et  

 eksempel på, at regeringen i den hellige konkurrences navn vil ødelægge et  

 velfungerende system.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF):
Til § 3 1)  

  

 I  

  

 § 3  

  

 affattes  

  

 nr. 11  

  

 således:
 »11) Regionallodsning:
Lodsning inden for en  

 dansk havns område.
Såfremt det naturlige lodspåsætningssted for lodsning til  

 en dansk havn ligger uden for havnens område, er dette sted udstrækningen for  

 den pågældende regionale lodsning.« [Ændret definition af regionallodsning] Til § 19 2)  

  

 I  

  

 § 19  

  

 indsættes efter stk. 5 som nyt stykke:
»Stk. 6.  

  

 Lodstilsynet  

 har hjemmel til at opkræve en afgift til en lodsfond med henblik på  

 finansiering  

 af tilskud til lodserier med forsyningspligt for underskudsgivende  

 regionallodsninger.
En eventuel afgift skal pålægges alle regionallodsninger,  

 uanset om de udføres af private eller af det statslige lodsvæsen.« [Oprettelse af en lodsfond] Bemærkninger Til nr. 1 Forslaget til ny lodslov lægger op til en opsplitning i  

 gennemsejlingslodsninger, der ikke skal konkurrencesættes, og i regionale  

 lodsninger, hvor markedet åbnes for private lodser.
Med lovforslagets  

 definition af regionale lodsninger sker der en sammenblanding af de to  

 områder,  

 idet regionale lodsninger kan påbegyndes fra f.eks.
Skagen eller Bornholm og  

 ende i dansk havn efter næsten en hel gennemsejling af dansk farvand.
 Det er Socialdemokratiets ønske at bevare gennemsejlingslodsningen  

 som en statslig opgave, som beskrevet i bemærkningerne til lovforslagets § 13  

   

 primært af hensyn til forsyningspligten, da det er yderst vigtigt for  

 Danmark,  

 vores miljø og havmiljøet, at vi kan levere en kvalificeret lods til alle  

 skibe, særligt tankskibe, når skibene har behov for det og ønsker det.  

 Området  

 skal tillige bevares som en statslig opgave af hensyn til sejladssikkerheden  

 og  

 selvfinansieringen.
 En sammenblanding, hvor private regionale lodsfirmaer kan  

 operere i samme farvandsafsnit  f.eks. de problemfyldte passager ved  

 Gedser,  

 Agersø, Storebæltsbroen og Hatter Barn  er derfor ikke hensigtsmæssig.
Såfremt der ønskes en udvikling, hvor først de regionale  

 lodsninger og siden hen gennemsejlingslodsningerne konkurrencesættes, skal  

 der  

 ske en opdeling i to segmenter.
I lovforslaget foreslås en de  

 facto-konkurrenceudsætning  

 af dele af gennemsejlingsområdet før planlagt.
Før de nødvendige erfaringer  

 er  

 draget, som bemærkningerne til lovforslagets § 13 lægger op til, bør man ikke  

 iværksætte en konkurrenceudsætning af gennemsejlingsområdet.
 En begrænsning af det regionale område vil tillige gøre det mere  

 attraktivt for private operatører at koncentrere sig om betjening af alle  

 typer  

 af skibe i det pågældende område i stedet for, som man lægger op til i  

 lovforslaget, at kunne vælge kun at tage store tankskibe fra Østersøen eller  

 Nordsøen gennem dansk farvand og ind til udvalgte danske havne, som er  

 økonomisk  

 attraktive, og lade være med at betjene den mindre skibstrafik.
En begrænsning af det regionale område vil sikre, at private  

 firmaer på markedet vil blive fuldtidslodser/-firmaer, der vil betjene al  

 skibstrafik.
Dermed bliver den økonomisk byrde for det statslige lodsvæsen  

 ved  

 at være pålagt forsyningspligten forventeligt mindre.
Til nr. 2 Da  

 lovforslaget pålægger det statslige lodsvæsen forsyningspligten i hele  

 Danmark  

 og samtidig gør det muligt for private lodsfirmaer at tage dele af det  

 statslige lodsvæsens omsætning og indtægter, kan lovforslaget meget vel  

 bringe  

 det statslige lodsvæsen i underskud.
Dermed vil statens lodsvæsen ikke  

 længere  

 være økonomisk selvbærende.
Derfor bør der være en mulighed for staten for at  

 pålægge en afgift, således at lodsbetjeningen i og gennem danske farvande  

 fortsat kan være økonomisk selvbærende uden brug at skattemidler til  

 området.  

 En afgiftsmodel/-mulighed har  

 været foreslået af såvel Konkurrencestyrelsen som Lodslovsudvalget i deres  

 arbejder og analyser af lodsvæsnet og mulige modeller for  

 konkurrenceudsætning.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 210 Bilagsnr.
Titel 1 Høringssvar og høringsnotat vedr. lovforslaget, fra  

 forsvarsministeren 2 Udkast til tidsplan for udvalgets behandling af  

 lovforslaget 3 Godkendt tidsplan for udvalgets behandling af  

 lovforslaget 4 Oversigt over Lodslovsudvalgets medlemmer 5 1. udkast til betænkning 6 2. udkast til betænkning Oversigt over spørgsmål og svar vedrørende L 210 Spm.nr.
