Nr BTB 7 Betænkning over Forslag til folketingsbeslutning om direkte demokrati  

 (vejledende folkeafstemninger ved vælgerinitiativ)   

 Nr B 7 1991-92, 1. samling Afgivet af Kommunaludvalget Afgivet: 19920312 Udvalget har behandlet beslutningsforslaget i nogle møder.
 Endvidere har udvalget modtaget en skriftlig henvendelse fra Christian  

 Laustsen, Frederiksberg.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse .
 Et mindretal inden for flertallet (Socialdemokratiets medlemmer af  

 udvalget) ønsker at udtale, at beslutningsforslaget er uegnet som grundlag  

 for ændringer i de regler, der i dag gælder for vejledende folkeafstemninger.  

 Temaer for vejledende folkeafstemninger skal efter Socialdemokratiets  

 opfattelse ligge i Folketinget eller i amts- og byråd og ikke hos kun 20.000  

 vælgere, der med en underskriftsindsamling kan kræve en landsdækkende  

 folkeafstemning uden begrænsning i temavalg, eller 5 pct. af de vælgere, der  

 er optaget på valglisten til regionale folkeafstemninger.
 Folkeafstemninger efter disse retningslinier vil være mere vildledende end  

 vejledende.
 Folketinget, et amtsråd eller en kommunalbestyrelse kan i dag beslutte, at  

 en bestemt sag sendes ud til en vejledende folkeafstemning.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret .
