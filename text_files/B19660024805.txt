 I medfør af § 57, stk. 1, 2. pkt., i færdselsloven som ændret ved lov nr.  

 156 af 27. maj 1964 fastsætter justitsministeriet herved følgende om adgangen  

 for det militære forsvars og civilforsvarets personel til under særlige  

 omstændigheder at regulere færdslen.
 § 1.  Poster og patruljer fra såvel det militære  

 forsvar som civilforsvaret kan regulere færdselen på vej i det omfang, det er  

 påkrævet af hensyn til den uhindrede fremførelse af kørende eller marcherende  

 kolonner fra det militære forsvar eller civilforsvaret eller disses enkelte  

 køretøjer, som under øvelse ikke kan tilpasse sig den almindelige færdsel.
 Stk. 2.  Såfremt uniformeret politi er til stede, skal  

 sådan regulering normalt overlades til dette eller foretages i samarbejde med  

 dette.
 Stk. 3.  Ved feltøvelser (manøvrer) og lignende i  

 forvejen tilrettelagt arrangementer, der kræver særlige færdselsmæssige  

 foranstaltninger, finder regulering m.v. sted på grundlag af forudgående  

 forhandling med vedkommende politimester (i København politidirektøren).
§ 2.  Regulering af færdselen kan kun foretages af  

 dertil beordret uniformeret personel fra det militære forsvar eller  

 civilforsvaret.
Personellet skal normalt være iført hjelm eller være  

 kendetegnet som tilhørende det militøre forsvars poiltienheder (MP-armbind,  

 hvide livremme m.v.).
 Stk. 2.  Færdselsreguleringen skal finde sted ved  

 tydelig tegngivning i overensstemmesle med de herfor af justitsministeriet  

 fastsatte bestemmelser, for tiden bekendtgørelse nr. 251 af 15. september  

 1955 om politiets tegngivning ved færdselsregulering.
 § 3.  De vejfarende er pligtige at følge tegngivning  

 og anvisninger fra det militære forsvars og civilforsvarets poster og  

 patruljer.
 § 4.  Denne bekendtgørelse træder i kraft den 1. juli  

 1966. Samtidig ophæves justitsministeriets bekendtgørelse nr. 161 af 9. juni  

 1958 om militære posters og patruljers regulering af færdselen.
 Justitsministeriet, den 17. juni 1966.
K.
Axel Nielsen.
 /Eefsen.
