 I medfør af kapitel 4 i lov om luftfart, jf. lovbekendtgørelse nr. 408 af  

 11. september 1985, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 191 af 23. maj  

 1975 vedrørende luftfartscertifikater, § 3, (BL 6-02), følgende:
1. Referencedokument Gebyrreglementet for Statens Luftfartsvæsen med seneste ændringer, for  

 tiden det af Trafikministeriet den 27. november 1987 godkendte gebyrreglement  

 med gyldighed fra 1. januar 1988.
2. Anvendelsesområde Denne BL fastsætter bestemmelser for Statens Luftfartsvæsens autorisering  

 af kontrollanter til at forestå praktiske flyveprøver og for autoriserede  

 kontrollanters medvirken ved aflæggelse af praktiske flyveprøver.
3. Generelt 3.1 Personer, der autoriseres efter bestemmelserne i denne BL, benævnes  

 eksterne kontrollanter.
3.2 Det påhviler eksterne kontrollanter 3.2.1 En ekstern kontrollant skal sikre, at der ikke i forbindelse med  

 virksomheden som ekstern kontrollant kan opstå inhabilitet.
 3.3 Under den praktiske prøve må der ikke medføres andre personer i  

 luftfartøjet end aspiranten, kontrollanter, instruktører samt den besætning,  

 der er nødvendig for luftfartøjets sikre betjening/føring.
4. Autorisering 4.1 Statens Luftfartsvæsen fastsætter antallet af eksterne kontrollanter.
 4.2 Statens Luftfartsvæsen meddeler autorisation som ekstern kontrollant  

 efter ansøgning.
 4.2.1 Autorisationen gives for et tidsrum, der fastsættes af Statens  

 Luftfartsvæsen i hvert enkelt tilfælde, eller indtil videre.
 4.2.2 Autorisationen kan til enhver tid tilbagekaldes af Statens  

 Luftfartsvæsen med 3 måneders varsel, jf. dog afsnit 10.
4.3 Autorisation som ekstern kontrollant er betinget af, at ansøgeren 4.4 Autorisationen giver ret til efter godkendelse fra Statens  

 Luftfartsvæsen at forestå praktiske flyveprøver med aspiranter, der over for  

 Statens Luftfartsvæsen er indstillet hertil af en uddannelsesvirksomhed, der  

 er godkendt af Statens Luftfartsvæsen.
 4.5 Autorisationen meddeles som gældende for nærmere angivne prøver på  

 nærmere angivne luftfartøjstyper enten for ansatte i et bestemt  

 luftfartsforetagende eller for aspiranter generelt.
5. Den eksterne kontrollants pligter under  

 prøveafvikling 5.1 Flermotorede luftfartøjer 5.1.1 Under praktiske prøver på flermotorede luftfartøjer skal den  

 eksterne kontrollant iagttage prøvens forløb fra et sæde bag piloternes  

 sæder.
Den af piloterne, der ikke er til prøve, skal være instruktør på typen  

 og skal fungere som luftfartøjschef.
 5.1.2 En ekstern kontrollant må kun bemande et førersæde og fungere som  

 luftfartøjschef efter tilladelse fra Statens Luftfartsvæsen.
5.2 En-motorede luftfartøjer 5.2.1 Under praktiske prøver på en-motorede luftfartøjer skal den eksterne  

 kontrollant iagttage prøvens forløb fra et førersæde.
Kontrollanten skal da  

 fungere som luftfartøjschef.
5.2.2 Statens Luftfartsvæsen kan, hvor særlige forhold gør sig gældende,  

 tillade, at den eksterne kontrollant iagttager prøvens forløb fra et andet  

 sæde end førersædet.
En instruktør på typen, som ikke er til prøve, skal da  

 fungere som luftfartøjschef.
 5.3 Bemander en ekstern kontrollant et førersæde efter bestemmelserne i  

 pkt. 5.1.2 eller pkt. 5.2.1, skal den eksterne kontrollant opfylde de  

 certificeringsmæssige betingelser herfor samt have en sådan erfaring og  

 rutine på den pågældende luftfartøjstype, at den praktiske prøve kan afvikles  

 på en sikkerhedsmæssig forsvarlig måde.
 5.4 En ekstern kontrollant må ikke udøve sin virksomhed over for en  

 aspirant, under hvis uddannelse vedkommende har fungeret som flyveinstruktør  

 i luftfartøj eller simulator.
5.5 En ekstern kontrollant må ikke afbryde en påbegyndt prøve, før det er  

 konstateret, om prøven er bestået eller ikke bestået, medmindre  

 sikkerhedsmæssige forhold nødvendiggør dette.
En prøve anses for påbegyndt,  

 når den eksterne kontrollant er mødt på det sted og til den tid, der er  

 aftalt for prøvens afholdelse med den uddannelsesvirksomhed, der har  

 indstillet den pågældende til prøve.
 5.6 En ekstern kontrollant skal, før en aspirant påbegynder aflæggelse af  

 en prøve, sikre sig, at aspiranten over for Statens Luftfartsvæsen er  

 indstillet hertil af en uddannelsesvirksomhed, der er godkendt af Statens  

 Luftfartsvæsen.
 5.7 En ekstern kontrollant kan kun udstede et midlertidigt certifikat  

 efter tilladelse fra Statens Luftfartsvæsen.
6. Rapportering 6.1 En ekstern kontrollant skal indsende en rapport til Statens  

 Luftfartsvæsen for hver påbegyndt prøve snarest efter prøvens afslutning.  

 Rapporten skal være skrevet på en formular, der er autoriseret hertil af  

 Statens Luftfartsvæsen.
 6.1.1 Rapporten skal foruden relevante identifikationsdata indeholde en  

 detaljeret beskrivelse af, hvad prøven har omfattet, den eksterne  

 kontrollants bedømmelse af de opnåede resultater og en konklusion, herunder  

 om prøven er bestået eller ikke bestået.
 6.2 Hvis en prøve aflyses på grund af forhold, som den eksterne  

 kontrollant ikke har haft indflydelse på, efter at den eksterne kontrollant  

 har givet møde, skal rapport herom indgives til Statens Luftfartsvæsen.
7. Honorering 7.1 En ekstern kontrollant modtager til dækning af sit tidsforbrug og  

 øvrige udgifter forbundet med prøvens afholdelse af Statens Luftfartsvæsen  

 for hver påbegyndt prøve et honorar svarende til 75% af det gebyr, der til  

 enhver tid er fastsat for pågældende prøve, jf. gebyrreglementet.
7.1.1 Hvis en ekstern kontrollant pådrager sig ekstraordinære udgifter i  

 forbindelse med sin virksomhed, kan vedkommende anmode Statens Luftfartsvæsen  

 om dækning af disse.
Imødekommes anmodningen, afregnes udgifterne efter  

 statens sædvanlige regler.
 7.2 En ekstern kontrollant må ikke modtage betaling fra andre end Statens  

 Luftfartsvæsen i forbindelse med prøveaflæggelse, medmindre Statens  

 Luftfartsvæsen har godkendt dette.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Tilbagekaldelse 10.1 Ved grov eller gentagen forsømmelighed ved udøvelsen af virksomheden  

 som ekstern kontrollant kan Statens Luftfartsvæsen tilbagekalde en meddelt  

 autorisation med omgående virkning.
 10.2 En meddelt autorisation kan endvidere tilbagekaldes med omgående  

 virkning, hvis en ekstern kontrollant ikke har efterkommet instruktioner  

 givet af Statens Luftfartsvæsen, jf. pkt. 3.2 b), eller har undladt at  

 underrette Statens Luftfartsvæsen om ændringer i de forhold, der har dannet  

 grundlag for autorisationen, jf. pkt. 3.2 c).
11. Ikrafttræden Denne BL træder i kraft den 1. maj 1988.
