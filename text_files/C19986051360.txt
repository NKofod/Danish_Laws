Vejledning om udfyldelse af tvangsprotokoller  

 (registrering af anvendelse af tvang i psykiatrien) samt registrering af  

 anvendelse af udskrivningsaftaler/koordinationsplaner (Til psykiatriske afdelinger) I medfør af  lov om frihedsberøvelse og  

 anden tvang i psykiatrien, jf. lovbekendtgørelse nr. 849 af 2.  

 december 1998, § 20, skal  der udarbejdes tvangsprotokoller for enhver form  

 for tvangsanvendelse.
 I medfør af Sundhedsministeriets  

 bekendtgørelse af 10. december 1998 om tvangsbehandling, fiksering,  

 tvangsprotokoller mv. på psykiatriske afdelinger, § 26, stk. 2 skal der  

 kvartalsvis foretages indberetninger af de i tvangsprotokollen anførte  

 oplysninger til Sundhedsstyrelsen og til sygehusmyndigheden, se afsnit 1.
I medfør af lov nr. 403 af 26. juni 1998, § 3, stk.  

 4 og 5 har overlægen et ansvar for, at der for patienter der efter  

 udskrivning må antages ikke selv at ville søge den behandling  

 eller de sociale tilbud, der er nødvendig for patientens helbred,  

 indgås en udskrivningsaftale, alternativt en koordinationsplan i de  

 tilfælde, hvor patienten ikke selv vil medvirke til indgåelse af  

 en udskrivningsaftale.
De psykiatriske afdelinger skal kvartalsvis indsende  

 en summarisk indberetning over, i hvor høj grad denne bestemmelse er  

 blevet anvendt.
 De psykiatriske afdelinger skal herefter kvartalsvis  

 både indsende tvangsprotokoller (den kvartalsvise opgørelse  

 udgår) og indsende en  indberetning af antal etablerede  

 udskrivningsaftaler/koordinationsplaner, se afsnit 2.
1. Registrering af tvangsforanstaltninger Alene de i Sundhedsministeriets bekendtgørelse om  

 tvangsbehandling, fiksering, tvangsprotokoller mv. pligtige oplysninger  

 tilføres tvangsprotokollerne.
Andre relevante oplysninger for  

 patientbehandlingen skal fremgå af patientjournalen.
Med revisionen af psykiatriloven er der nu hjemmel til, at  

 indberetningerne vedrørende  tvangsforanstaltninger er  

 personidentificerbare.
Hermed vil indberetningssystemet kunne give mere  

 valide oplysninger, således at der kan foretages en reel vurdering af  

 brugen af tvangsforanstaltninger.
Som tidligere skal skemaerne indsendes til  

 embedslægeinstitutionen og sygehusmyndigheden med udgangen af hvert  

 kvartal.
Der findes stadig 4 tvangsprotokoller omhandlende hhv.  

 frihedsberøvelse, tvangsbehandling, fiksering og fysisk magtanvendelse  

 og beskyttelsesfiksering/-foranstaltning.
Skemaerne er nu fremstillet med gennemslag.
Side 2 (hvid)  

 fremsendes til den lokale embedslægeinstitutionen/Stadslægen.  

 Embedslægeinstitutionen videresender denne side til Sundhedsstyrelsens  

 4. kontor.
Side 3 (grøn) fremsendes til sygehusmyndigheden.
 På de skemaer, hvor personalets navn eller initialer  

 skal anføres, overføres disse oplysninger ikke til side 2 eller  

 side 3. Patientens navn og cpr.nr. overføres alene til side 2, da  

 dette som nævnt indgår i Sundhedsstyrelsens statistik.
Udfyldelse af skemaerne Det enkelte tvangsprotokolskema omhandler kun én  

 form for tvangsanvendelse.
Såfremt flere tvangsformer anvendes  

 samtidig, skal de enkelte former registreres for sig.
 For alle skemaer skal følgende angives:
i Patientens identitet med navn og cpr.nr.
i Sted for tvangsanvendelsen (afdeling, sygehus) i Dato for heldøgnsindlæggelse i Dato for heldøgnsudskrivning i Afkrydsning af, om det drejer sig om første skema  

 for den aktuelle tvangsforanstaltning eller skemaet er en fortsættelse  

 af tidligere skema, enten fra det forgående kvartal eller i samme  

 kvartal Skema 1 - Frihedsberøvelse Der angives datoer for iværksættelse af  

 frihedsberøvelsen og for overlægens stillingtagen.
Det  

 anføres, om frihedsberøvelsen er iværksat som  

 tvangsindlæggelse eller som tvangstilbageholdelse, og begrundelsen  

 angives.
 Uanset om frihedsberøvelsen er iværksat som  

 tvangsindlæggelse eller som tvangstilbageholdelse, skal der foretages  

 efterprøvelse efter 3, 10, 20 og 30 dage og herefter mindst hver 4.  

 uge.
 Såfremt en tvangsindlagt patient på et senere  

 tidspunkt bliver tvangstilbageholdt efter anmodning om udskrivelse, angives  

 også datoen for denne tvangstilbageholdelse samt dato for  

 overlægens stillingtagen samt begrundelsen.
 Efterprøvelsen udregnes fra den dag, hvor den  

 først iværksatte frihedsberøvelse blev iværksat  

 (dag 0).
 Ved tilbageførsel angives dato for beslutning herom  

  samt dato for overlægens stillingtagen.
Skema 2 - Tvangsbehandling Skemaet omhandler kun én form for tvangsbehandling.  

 Såfremt flere behandlingsformer anvendes samtidig, skal de enkelte  

 former registreres på hvert sit skema.
Det angives, hvilken form for tvangsbehandling der er tale  

 om.
Dato for beslutning om iværksættelse af behandling  

 anføres samt dato for overlægens stillingtagen.
Navnet på  

 ordinerende læge anføres.
I tilfælde af tvangsbehandling  

 for legemlig lidelse anføres navnet for den ordinerende somatiske  

 læge samt dato for somatisk overlæges stillingtagen.
 I rubrikken "Begrundelse" afkrydses den konkrete  

 begrundelse for iværksættelse af den pågældende  

 tvangsbehandling.
I rubrikken "Art og omfang" angives indholdet af  

 tvangsbehandlingen, herunder præparatnavn, startdosis,  

 administrationsmåde og evt. bivirkningsmedicin.
Den nærmere  

 beskrivelse af behandlingsforløbet, herunder dosisændringer,  

 skal fremgå af journalen.
 I rubrikken "Tilladt magtanvendelse" angives i hvilket  

 omfang der om fornødent kan anvendes magt til behandlingens  

 gennemførelse (fx fastholdelse eller aflåsning af dør).  

 Denne magtanvendelse skal derfor ikke registreres selvstændigt.
Hver enkelt tvangsbehandling registreres med dato og navn  

 på tilstedeværende læge.
Det kan således forekomme,  

 at flere perorale tvangsmedicineringer finder sted på samme dato.
Ved tvangsernæring angives, hvornår der  

 nedlægges sonde.
Det skal ikke anføres, hvornår der gives  

 ernæring gennem sonden, medmindre der igen skal nedlægges  

 sonde.
 Dato for beslutning om ophør af tvangsbehandlingen  

 anføres.
Skema 3 - Fiksering og fysisk magtanvendelse Dette skema giver mulighed for at registrere 3  

 tilfælde af fiksering eller fysisk magtanvendelse.
Den aktuelle tvangsforanstaltning angives Fysisk magtanvendelse i form af fastholden omfatter bl.a.  

 de tilfælde, hvor patienter der opfylder betingelserne for  

 tvangsfiksering, føres til et andet opholdssted på den  

 administrative afdelings enhed.
Overførelse til lukket afdeling, som  

 patienter modsætter sig registreres ikke som fysisk magtanvendelse, men  

 behandles efter reglerne om tvangstilbageholdelse.
 Såfremt beslutningen om anvendelse af remme i  

 overlægens fravær træffes af anden læge,  

 anføres dato for overlægens efterfølgende stillingtagen.  

 Ved anvendelse af beroligende medicin anføres navnet på den  

 tilstedeværende læge.
Tidspunkt for iværksættelse og ophør  

 med tvangsforanstaltningen anføres.
Når det drejer sig om fysisk  

 magtanvendelse i form af fastholden og beroligende medicin angives dog kun  

 tidspunktet for iværksættelse.
Ved ophør med  

 tvangsfiksering forstås, at bæltet har været løsnet  

 i længere tid end blot helt kortvarigt.
Der vil derfor være  

 mulighed for forsøgsvis at løsne et bælte i op til en  

 times tid.
Skema 4 - Beskyttelsesfiksering/-foranstaltning Det enkelte skema omhandler kun én form for  

 tvangsanvendelse.
Såfremt flere tvangsformer anvendes samtidig, skal de  

 enkelte former registreres hver for sig.
Dato for ordination anføres.
Navnet på den  

 ordinerende læge angives.
Ved aflåsning af yderdøre  

 anføres dato for overlægens efterfølgende stillingtagen i  

 de tilfælde, hvor beslutningen i overlægens fravær  

 træffes af anden læge.
 Det afkrydses, hvilken form for  

 beskyttelsesforanstaltning, der iværksættes.
 I rubrikken "Begrundelse" angives den konkrete begrundelse  

 for den iværksatte tvangsforanstaltning.
 I rubrikken "Situation" angives de(n) situation(er), hvor  

 beskyttelsesfikseringen/-foranstaltningen må anvendes, ved  

 aflåsning af yderdøre anføres tillige tidspunktet.
 Efterprøvelsen finder sted på de fastsatte  

 tidspunkter, der alle udregnes fra iværksættelsestidspunktet.
 Dato for ophør angives.
2. Registrering af anvendelse af  

 udskrivningsaftaler/koordinationsplaner Med henblik på en registrering af, i hvor mange  

 tilfælde der i forbindelse med udskrivning udarbejdes  en  

 udskrivningsaftale/koordinationsplan har Sundhedsstyrelsen udarbejdet en  

 blanket, som afdelingen  udfylder kvartalsvis.
Det angives på denne blanket,  i hvor mange  

 tilfælde, der i forbindelse med udskrivning i det  

 pågældende kvartal  er udarbejdet  udskrivningsaftaler eller  

 koordinationsplaner.
Kopi af disse blanketter sendes  både til  

 sygehusmyndigheden og  til embedslægeinstitutionen, som indsender dem  

 til Sundhedsstyrelsen.
Det samlede antal udskrivninger får  

 Sundhedsstyrelsen fra Landspatientregistret.
 Denne indberetning skal kun foretages i 1999, da tallene  

 pr. 1.1.2000 forventes at kunne indgå i indberetningerne til  

 Landspatientregistret.
