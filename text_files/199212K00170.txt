Nr LSF 170 Forslag til Lov om åben uddannelse (erhvervsrettet voksenuddannelse) m.v.
den 14. januar 1993 Vedtaget ved tredjebehandling den 25. juni 1993 Lov nr. 508 af 30/06/1993 Formål § 1. Lovens formål er at fremme et bredt udbud af erhvervsrettet  

 uddannelse til den voksne befolkning.
Stk. 2. Der skal ved tilrettelæggelsen tages hensyn til voksnes  

 praktiske muligheder for at kombinere uddannelse og tilknytning til  

 arbejdsmarkedet enten ved 1) tilrettelæggelse på deltid for beskæftigede, herunder beskæftigede, der  

 modtager voksenuddannelsesstøtte, og ledige med rådighedsforpligtelse eller  

 ved 2) tilrettelæggelse på heltid for beskæftigede, herunder beskæftigede, der  

 modtager voksenuddannelsesstøtte eller er omfattet af arbejdsmarkedets  

 orlovsordninger, og ledige uden rådighedsforpligtelse under uddannelsen.
 Stk. 3. Uddannelsesaktiviteterne skal ligge inden for  

 Undervisningsministeriets område.
Område § 2. Åben uddannelse er erhvervsrettede 1) deltidsuddannelser, 2) heltidsuddannelser tilrettelagt på deltid, 3) enkeltfag, 4) korte kurser og 5) særligt tilrettelagte uddannelsesforløb.
Stk. 2. Uddannelserne efter stk. 1, nr. 1 og 2, skal  

 tilrettelægges på deltid sådan, at uddannelserne kan følges af personer med  

 fuldtidsarbejde, jf. dog stk. 5. Deltagerne har krav på at kunne gennemføre  

 uddannelserne som enkeltfag.
Der skal ved tilrettelæggelsen tages hensyn til  

 voksnes forudsætninger.
Hvis der er ledige pladser på en heltidsuddannelse,  

 kan uddannelsesinstitutionen dog indskrive deltagere på afgrænsede dele af  

 uddannelsen efter reglerne om åben uddannelse.
Stk. 3. Et enkeltfag er en fagligt afgrænset del af en uddannelse,  

 hvortil der er knyttet en prøve, eksamen eller selvstændig bedømmelse i  

 øvrigt.
Udbudet af enkeltfag skal tilrettelægges efter reglerne i stk. 2, jf.  

 dog stk. 5.
 Stk. 4. Korte kurser efter stk. 1, nr. 4, er koncentrerede  

 undervisningsforløb af 1-8 ugers varighed omregnet til heltid, som  

 uddannelsesinstitutionen fastlægger frit efter lokalt behov inden for rammer  

 fastlagt af undervisningsministeren, jf. stk. 7.
Stk. 5. Uddannelsesinstitutionerne kan sammensætte  

 uddannelsesaktiviteter efter stk. 1, herunder i kombinationer, der udbydes på  

 heltid eller deltid i særligt tilrettelagte uddannelsesforløb af op til et  

 års varighed omregnet til heltid.
Deltidsuddannelserne efter stk. 1, nr. 1,  

 kan ligeledes udbydes på heltid inden for denne tidsramme.
I de særligt  

 tilrettelagte uddannelsesforløb kan korte kurser efter stk. 1, nr. 4, almen  

 voksenuddannelse og anden undervisning indgå med op til 1/3 af det samlede  

 uddannelsesforløb.
 Stk. 6. Åben uddannelse kan tilrettelægges som fjernundervisning.
 Stk. 7. Undervisningsministeren fastsætter nærmere regler om de  

 enkelte deltidsuddannelser efter stk. 1, nr. 1, og om de korte kurser efter  

 stk. 1, nr. 4, herunder om adgangskrav og udbud, jf. § 3, stk. 2.
 Stk. 8. Undervisningsministeren kan fastsætte regler om særligt  

 tilrettelagte uddannelsesforløb, herunder om særskilt godkendelse af  

 uddannelsesforløb efter stk. 1, nr. 5.
 Stk. 9. Undervisningsministeren kan fravige reglerne for  

 heltidsuddannelserne, herunder reglerne om adgangskrav, når de udbydes som  

 åben uddannelse, jf. stk. 1, nr. 2 og 3.
 Udbud m.v.
§ 3. En uddannelsesinstitutions udbud af åben uddannelse kan  

 omfatte alle de uddannelser, som institutionen er godkendt til at udbyde på  

 heltid, og enkeltfag fra disse uddannelser, medmindre undervisningsministeren  

 bestemmer andet.
Undervisningsministeren kan bestemme, at  

 uddannelsesinstitutionerne kan udbyde andre uddannelser eller enkeltfag  

 herfra som åben uddannelse.
 Stk. 2. Uddannelsesinstitutioner under Undervisningsministeriet,  

 der er godkendt til at udbyde erhvervsrettet uddannelse, og  

 arbejdsmarkedsuddannelsescentre kan udbyde korte kurser efter § 2, stk. 1,  

 nr. 4, medmindre undervisningsministeren bestemmer andet.  

 Undervisningsministeren kan bestemme, at andre uddannelsesinstitutioner kan  

 udbyde korte kurser.
 Stk. 3. Undervisningsministeren kan efter en faglig vurdering af  

 kvaliteten bestemme, at den enkelte uddannelsesinstitution ikke kan udbyde en  

 uddannelsesaktivitet efter denne lov.
 Stk. 4. Åben uddannelse kan ikke forbeholdes bestemte virksomheder  

 eller lignende, jf. dog § 4 om indtægtsdækket virksomhed.
 Stk. 5. Uddannelsesinstitutionerne fastsætter antallet af  

 uddannelsespladser ved åben uddannelse, jf. dog stk. 7.
 Stk. 6. Udbud af åben uddannelse skal annonceres offentligt.  

 Undervisningsministeren kan pålægge uddannelsesinstitutionerne at anvende et  

 fælles informationssystem ved annoncering af udbud af åben uddannelse.
 Stk. 7. Undervisningsministeren kan pålægge  

 uddannelsesinstitutioner under Undervisningsministeriet at udbyde åben  

 uddannelse.
§ 4. Uddannelsesinstitutionerne kan udbyde åben uddannelse som  

 indtægtsdækket virksomhed uden tilskud efter denne lov til virksomheder eller  

 lignende.
Uddannelsesaktiviteten kan tilrettelægges efter aftale med den  

 eller de pågældende virksomheder.
 Stk. 2. Uddannelsesinstitutionerne kan efter reglerne om  

 indtægtsdækket virksomhed frit udbyde efter- og videreuddannelse, der ikke er  

 omfattet af denne lov eller anden lovgivning.
Selvstuderende § 5. Enhver kan som selvstuderende aflægge prøver og deltage i  

 anden bedømmelse, der indgår i udbudt åben uddannelse, uden at have deltaget  

 i undervisningen, jf. dog stk. 3. Uddannelsesinstitutionerne kan godkende, at  

 selvstuderende aflægger prøver og deltager i anden bedømmelse, der indgår i  

 andre uddannelser under Undervisningsministeriet.
Stk. 2. Prøver og anden bedømmelse kan tilrettelægges særskilt for  

 selvstuderende.
Prøverne m.v. aflægges ved de uddannelsesinstitutioner, der  

 udbyder uddannelserne.
 Stk. 3. Selvstuderende kan ikke ved at benytte adgangen til at  

 aflægge prøver efter stk. 1 opnå flere eksamensforsøg end det antal, der  

 følger af reglerne for den enkelte uddannelse.
 Tilskud m.v.
§ 6. Staten yder tilskud til delvis dækning af  

 undervisningsudgifter inkl. prøver og anden bedømmelse ved åben uddannelse,  

 jf. dog § 4 om indtægtsdækket virksomhed.
Udbetaling af tilskuddet finder  

 sted efter undervisningsministerens nærmere bestemmelse.
Stk. 2. Tilskuddet bestemmes på grundlag af det antal årselever  

 eller årsstuderende, som er indskrevet ved uddannelsesaktiviteterne.
Det  

 gennemsnitlige tilskud pr. årselev eller årsstuderende fastlægges i de årlige  

 finanslove for større grupper af uddannelser og kurser.  

 Undervisningsministeren træffer beslutning om placering af de enkelte  

 uddannelser og kurser i grupper og om opgørelse af antallet af årselever  

 eller årsstuderende.
 Stk. 3. Undervisningsministeren kan i særlige tilfælde bestemme,  

 at en åben uddannelse udbydes uden tilskud efter denne lov.
 § 7. Undervisningsministeren kan yde tilskud samt på vilkår  

 fastsat efter forhandling med finansministeren lån og statsgaranti for  

 oprettelse af lån til gennemførelsen af forsøgs- og udviklingsarbejde og til  

 køb af apparatur og undervisningsmateriel i forbindelse hermed.
 Stk. 2. Undervisningsministeren kan fastsætte nærmere regler om  

 tildeling af tilskud efter stk. 1.
Deltagerbetaling § 8. Uddannelsesinstitutionen opkræver betaling for deltagelse i  

 undervisningen inkl. prøver og anden bedømmelse.
Betalingen omfatter det  

 antal eksamensforsøg, der er mulighed for efter reglerne for den enkelte  

 uddannelse, medmindre institutionen i vilkårene udtrykkeligt har fastsat, at  

 betalingen kun omfatter et lavere antal, dog mindst et forsøg.
 § 9. Uddannelsesinstitutionen opkræver betaling hos den  

 selvstuderende til dækning af udgifterne til afholdelse af prøve eller anden  

 bedømmelse efter § 5. Undervisningsministeren kan fastsætte nærmere regler om  

 beregningen af udgifterne.
 § 10. Uddannelsesaktiviteter efter denne lov kan ikke godkendes  

 som støtteberettigende efter lov om statens uddannelsesstøtte.
Forskellige bestemmelser § 11. Uddannelsesinstitutionerne skal ved udbud af  

 uddannelsesaktiviteter efter denne lov og ved fastsættelsen af vilkår for  

 deltagelse og betaling iagttage principperne for god markedsføringsskik og  

 ikke over for deltagerne fastsætte urimelige aftalevilkår.
 Stk. 2. Uddannelsesinstitutionernes udbud af  

 uddannelsesaktiviteter efter denne lov som indtægtsdækket virksomhed må ikke  

 påføre andre ubillig priskonkurrence.
Stk. 3. Uddannelsesinstitutionerne må ikke med tilskud efter denne  

 lov udbyde en uddannelsesaktivitet, der påfører private initiativtagere ny  

 konkurrence.
Dette gælder, hvor den private initiativtagers udbud af  

 uddannelsesaktiviteter hidtil har fundet sted uden konkurrence fra  

 uddannelsesaktiviteter finansieret helt eller delvis med offentlige midler.
 § 12. Undervisningsministeren nedsætter et nævn for udbud af  

 uddannelser efter denne lov til at påse, at § 11 ikke overtrædes.
Stk. 2. Nævnet består af en formand, der skal opfylde de  

 almindelige betingelser for at kunne blive udnævnt til dommer, og 3  

 medlemmer.
Formanden og et medlem, der skal repræsentere  

 uddannelsesinstitutionerne under Undervisningsministeriet, udpeges af  

 undervisningsministeren.
De to øvrige medlemmer udpeges af henholdsvis Dansk  

 Arbejdsgiverforening og Forbrugerrådet.
Stk. 3. Formanden og medlemmerne beskikkes af  

 undervisningsministeren for 4 år ad gangen.
Der kan beskikkes stedfortrædere  

 for medlemmerne.
 Stk. 4. I tilfælde af stemmelighed er formandens stemme afgørende.
 Stk. 5. Undervisningsministeren sørger for, at nævnet får den  

 nødvendige sekretariatsbistand og sagkyndige bistand.
 Stk. 6. Nævnet fastsætter selv sin forretningsorden.
 § 13. Spørgsmål om overtrædelse af § 11 kan indbringes for nævnet  

 af undervisningsministeren eller af private personer, virksomheder m.fl.
 Stk. 2. Hvis nævnet finder, at § 11, stk. 1, er overtrådt, kan  

 nævnet give uddannelsesinstitutionen en advarsel, pålægge  

 uddannelsesinstitutionen at ændre markedsføring eller aftalevilkår eller  

 tilsidesætte indgåede vilkår.
Stk. 3. Hvis nævnet finder, at § 11, stk. 2, er overtrådt, kan  

 nævnet give uddannelsesinstitutionen pålæg om ændret prisberegning og  

 regnskabsføring.
Nævnet kan nedlægge forbud mod en uddannelsesaktivitet, hvis  

 pålæg ikke overholdes.
Stk. 4. Hvis nævnet finder det sandsynliggjort, at § 11, stk. 3,  

 er overtrådt, bortfalder det ydede tilskud.
Undervisningsministeren tager  

 stilling til, om bortfald af tilskud har virkning fra tilskudsårets  

 begyndelse.
 Stk. 5. Uddannelsesinstitutionerne er forpligtede til at give  

 nævnet de fornødne oplysninger efter nævnets bestemmelse.
 Stk. 6. Nævnets afgørelser kan ikke indbringes for anden  

 administrativ myndighed.
§ 14. Undervisningsministeren nedsætter et råd om åben uddannelse  

 (erhvervsrettet voksenuddannelse) med deltagelse af de berørte  

 organisationer, institutioner og myndigheder, herunder medlemmer efter  

 indstilling fra LO, DA, FTF, AC og SALA.
Rådet for åben uddannelse er  

 rådgivende for undervisningsministeren i spørgsmål vedrørende åben uddannelse  

 og udtaler sig om sammensætningen af det samlede udbud af åben uddannelse ud  

 fra erhvervs-, arbejdsmarkeds- og uddannelsespolitiske vurderinger samt om  

 lovforslag og bekendtgørelser.
Undervisningsministeren indhenter i øvrigt  

 rådets udtalelse i spørgsmål af principiel betydning for udbudet af åben  

 uddannelse.
 Stk. 2. Rådet kan på eget initiativ drøfte og afgive udtalelse til  

 undervisningsministeren om spørgsmål, der efter rådets opfattelse har generel  

 eller principiel betydning for udbud, vilkår og afgrænsning af åben  

 uddannelse, herunder om kvaliteten af de korte kurser, jf. § 2, stk. 1, nr.  

 4, og de særligt tilrettelagte uddannelsesforløb, jf. § 2, stk. 1, nr. 5.
 Stk. 3. Undervisningsministeren stiller sekretariatsbistand til  

 rådighed for rådet.
 § 15. Undervisningsministeren kan fastsætte særlige regler for  

 uddannelsesinstitutionernes styrelse af åben uddannelse og kan fravige  

 styrelsesbestemmelser i anden lovgivning på Undervisningsministeriets område,  

 når formålet med denne lov gør det nødvendigt.
 § 16. Undervisningsministeren kan undlade at yde tilskud til åben  

 uddannelse, hvis ministeren finder det sandsynliggjort, at det ville være i  

 strid med loven.
 Stk. 2. Undervisningsministeren kan for uddannelsesinstitutioner  

 m.v., som ikke følger bestemmelserne i denne lov eller de regler, som  

 ministeren har fastsat, tilbageholde tilskud eller lade tilskud helt  

 bortfalde, eventuelt kræve tilskud tilbagebetalt, jf. dog § 13, stk. 2 og 3.
 Stk. 3. For meget udbetalt tilskud kan modregnes i kommende  

 tilskudsudbetalinger.
 Stk. 4. Bestemmelserne i stk. 1 og 2 finder tilsvarende anvendelse  

 for lån og for opsigelse af garantitilsagn, jf. § 7.
 § 17. Undervisningsministeren kan fra private og selvejende  

 uddannelsesinstitutioner, der udbyder åben uddannelse, indhente  

 regnskabsmæssige oplysninger, der er attesteret af institutionens revisor.
 § 18. En institutions afgørelser efter denne lov eller efter  

 regler fastsat i medfør af loven kan påklages til undervisningsministeren,  

 jf. dog § 13, stk. 1.
 Stk. 2. Undervisningsministeren fastsætter nærmere regler om  

 adgangen til at klage efter stk. 1 og kan herunder bestemme, at afgørelser  

 ikke skal kunne indbringes for ministeren.
 Ikrafttræden m.v.
 § 19. Loven træder i kraft dagen efter bekendtgørelsen i  

 Lovtidende og har virkning fra den 1. januar 1994.
 Stk. 2. Følgende love ophæves:
 1) Lov nr. 271 af 6. juni 1985 om efteruddannelse (erhvervsrettede kurser  

 m.v.).
 2) Lov om åben uddannelse (erhvervsrettet voksenuddannelse -  

 deltidsuddannelser og enkeltfagskurser), jf. lovbekendtgørelse nr. 682 af 29.  

 juli 1992.
 Stk. 3. Tilsagte tilskud og indgåede aftaler i henhold til de  

 love, der er nævnt i stk. 2, gennemføres i overensstemmelse med de hidtil  

 gældende regler.
 Stk. 4. Regler, der er fastsat med hjemmel i de love, der er nævnt  

 i stk. 2, forbliver i kraft, indtil de ophæves eller afløses af regler  

 fastsat i medfør af denne lov.
 § 20. Loven gælder ikke for Færøerne og Grønland.
Oprindeligt fremsat forslag Undervisningsmin. dep. 1.afd. j.nr. 1984-2622-10 Undervisningsmin. dep. 1. afd. j.nr. 1988-12102-3 Formål § 1. Lovens formål er at fremme et bredt udbud af erhvervsrettede  

 uddannelser på deltid og erhvervsrettede korte kurser til den voksne  

 befolkning.
 Stk. 2. Der skal ved tilrettelæggelsen tages hensyn til voksnes  

 forudsætninger og praktiske muligheder for at kombinere uddannelse og  

 erhverv.
Område § 2. Åben uddannelse er erhvervsrettede 1) deltidsuddannelser, 2) heltidsuddannelser tilrettelagt på deltid og 3) korte kurser.
Stk. 2. Åben uddannelse skal tilrettelægges sådan, at  

 uddannelserne kan følges af personer med fuldtidsarbejde.
Deltagerne har krav  

 på at kunne gennemføre uddannelserne efter stk. 1, nr. 1 og 2, som enkeltfag.
Stk. 3. Uddannelserne efter stk. 1, nr. 2, skal tilrettelægges på  

 deltid.
Hvis der er ledige pladser på en heltidsuddannelse, kan  

 uddannelsesinstitutionen dog indskrive deltagere på enkeltfag eller på  

 afgrænsede dele af uddannelsen efter reglerne om åben uddannelse.
 Stk. 4. Korte kurser efter stk. 1, nr. 3, er koncentrerede  

 undervisningsforløb af under 3 måneders varighed omregnet til heltid, som kan  

 tilrettelægges frit, herunder som heltidsundervisning.
 Stk. 5. Åben uddannelse kan tilrettelægges som fjernundervisning.
 Stk. 6. Undervisnings- og forskningsministeren fastsætter nærmere  

 regler om de enkelte deltidsuddannelser efter stk. 1, nr. 1, og om de korte  

 kurser efter stk. 1, nr. 3, herunder om adgangskrav, og kan fravige reglerne  

 for heltidsuddannelserne, herunder reglerne om adgangskrav, når de udbydes  

 som åben uddannelse, jf. stk. 1, nr. 2.
 Udbud m.v.
§ 3. Uddannelsesinstitutioner under Undervisnings- og  

 Forskningsministeriet kan som åben uddannelse udbyde de samme uddannelser,  

 som institutionen udbyder på heltid, eller dele heraf, medmindre  

 undervisnings- og forskningsministeren bestemmer andet.
Undervisnings- og  

 forskningsministeren kan bestemme, at uddannelsesinstitutionerne kan udbyde  

 andre uddannelser som åben uddannelse, og at uddannelsesinstitutioner uden  

 for Undervisnings- og Forskningsministeriets område kan udbyde åben  

 uddannelse.
 Stk. 2. Åben uddannelse kan ikke forbeholdes bestemte virksomheder  

 eller lignende, jf. dog § 4 om indtægtsdækket virksomhed.
 Stk. 3. Uddannelsesinstitutionerne fastsætter antallet af  

 uddannelsespladser ved åben uddannelse, jf. dog stk. 5.
 Stk. 4. Udbud af åben uddannelse skal annonceres offentligt.  

 Undervisnings- og forskningsministeren kan pålægge uddannelsesinstitutionerne  

 at anvende et fælles informationssystem ved annoncering af udbud af åben  

 uddannelse.
 Stk. 5. Undervisnings- og forskningsministeren kan pålægge  

 uddannelsesinstitutioner at udbyde åben uddannelse.
§ 4. Uddannelsesinstitutionerne kan udbyde åben uddannelse som  

 indtægtsdækket virksomhed uden tilskud efter denne lov til virksomheder eller  

 lignende.
Uddannelsen kan tilrettelægges efter aftale med den eller de  

 pågældende virksomheder.
 Stk. 2. Uddannelsesinstitutionerne kan efter reglerne om  

 indtægtsdækket virksomhed frit udbyde efter- og videreuddannelse, der ikke er  

 omfattet af denne lov eller anden lovgivning.
Selvstuderende § 5. Enhver kan som selvstuderende aflægge prøver og deltage i  

 anden bedømmelse, der indgår i udbudt åben uddannelse, uden at have deltaget  

 i undervisningen, jf. dog stk. 3. Uddannelsesinstitutionerne kan godkende, at  

 selvstuderende aflægger prøver og deltager i anden bedømmelse, der indgår i  

 andre uddannelser under Undervisnings- og Forskningsministeriet.
Stk. 2. Prøver og anden bedømmelse kan tilrettelægges særskilt for  

 selvstuderende.
Prøverne m.v. aflægges ved de uddannelsesinstitutioner, der  

 udbyder uddannelserne.
 Stk. 3. Selvstuderende kan ikke ved at benytte adgangen til at  

 aflægge prøver efter stk. 1 opnå flere eksamensforsøg end det antal, der  

 følger af reglerne for den enkelte uddannelse.
 Tilskud m.v.
§ 6. Staten yder tilskud til delvis dækning af  

 undervisningsudgifter inkl. prøver og anden bedømmelse ved åben uddannelse,  

 jf. dog § 4 om indtægtsdækket virksomhed.
Udbetaling af tilskuddet finder  

 sted efter undervisnings- og forskningsministerens nærmere bestemmelse.
Stk. 2. Tilskuddet bestemmes på grundlag af det antal årselever  

 eller årsstuderende, som er indskrevet ved uddannelserne og kurserne.
Det  

 gennemsnitlige tilskud pr. årselev eller årsstuderende fastlægges i de årlige  

 finanslove for større grupper af uddannelser og kurser.
Undervisnings- og  

 forskningsministeren træffer beslutning om placering af de enkelte  

 uddannelser og kurser i grupper og om opgørelse af antallet af årselever  

 eller årsstuderende.
 Stk. 3. Undervisnings- og forskningsministeren kan i særlige  

 tilfælde bestemme, at en åben uddannelse udbydes uden tilskud efter denne  

 lov.
 § 7. Undervisnings- og forskningsministeren kan på vilkår fastsat  

 efter forhandling med finansministeren yde tilskud og lån samt statsgaranti  

 for oprettelse af lån til gennemførelsen af forsøgs- og udviklingsarbejde  

 samt til køb af apparatur og undervisningsmateriel i forbindelse hermed.
Deltagerbetaling § 8. Uddannelsesinstitutionen opkræver betaling for deltagelse i  

 undervisningen inkl. prøver og anden bedømmmelse.
Betalingen omfatter det  

 antal eksamensforsøg, der er mulighed for efter reglerne for den enkelte  

 uddannelse, medmindre institutionen i vilkårene udtrykkeligt har fastsat, at  

 betalingen kun omfatter et lavere antal, dog mindst et forsøg.
 § 9. Uddannelsesinstitutionen opkræver betaling hos den  

 selvstuderende til dækning af udgifterne til afholdelse af prøve eller anden  

 bedømmelse efter § 5. Undervisnings- og forskningsministeren kan fastsætte  

 nærmere regler om beregningen af udgifterne.
Forskellige bestemmelser § 10. Uddannelsesinstitutionerne skal ved udbud af  

 uddannelsesaktiviteter efter denne lov og ved fastsættelsen af vilkår for  

 deltagelse og betaling iagttage principperne for god markedsføringsskik og  

 ikke over for deltagerne fastsætte urimelige aftalevilkår.
 Stk. 2. Uddannelsesinstitutionernes udbud af  

 uddannelsesaktiviteter efter denne lov som indtægtsdækket virksomhed må ikke  

 påføre andre ubillig priskonkurrence.
Stk. 3. Uddannelsesinstitutionerne må ikke med tilskud efter denne  

 lov udbyde en uddannelsesaktivitet, der påfører private initiativtagere ny  

 konkurrence.
Dette gælder, hvor den private initiativtagers udbud af  

 uddannelsesaktiviteter hidtil har fundet sted uden konkurrence fra  

 uddannelsesaktiviteter finansieret helt eller delvist med offentlige midler.
 § 11. Undervisnings- og forskningsministeren nedsætter et nævn for  

 udbud af uddannelser efter denne lov til at påse, at § 10 ikke overtrædes.
Stk. 2. Nævnet består af en formand, der skal opfylde de  

 almindelige betingelser for at kunne blive udnævnt til dommer, og 3  

 medlemmer.
Formanden og et medlem, der skal repræsentere  

 uddannelsesinstitutionerne under Undervisnings- og Forskningsministeriet,  

 udpeges af undervisnings- og forskningsministeren.
De to øvrige medlemmer  

 udpeges af henholdsvis Dansk Arbejdsgiverforening og Forbrugerrådet.
Stk. 3. Formanden og medlemmerne beskikkes af undervisnings- og  

 forskningsministeren for 4 år ad gangen.
Der kan beskikkes stedfortrædere for  

 medlemmerne.
 Stk. 4. I tilfælde af stemmelighed er formandens stemme afgørende.
 Stk. 5. Undervisnings- og forskningsministeren sørger for, at  

 nævnet får den nødvendige sekretariatsbistand og sagkyndige bistand.
 Stk. 6. Nævnet fastsætter selv sin forretningsorden.
 § 12. Spørgsmål om overtrædelse af § 10 kan indbringes for nævnet  

 af undervisnings- og forskningsministeren eller af private personer,  

 virksomheder m.fl.
 Stk. 2. Hvis nævnet finder, at § 10, stk. 1, er overtrådt, kan  

 nævnet give uddannelsesinstitutionen en advarsel, pålægge  

 uddannelsesinstitutionen at ændre markedsføring eller aftalevilkår eller  

 tilsidesætte indgåede vilkår.
Stk. 3. Hvis nævnet finder, at § 10, stk. 2, er overtrådt, kan  

 nævnet give uddannelsesinstitutionen pålæg om ændret prisberegning og  

 regnskabsføring.
Nævnet kan nedlægge forbud mod en uddannelsesaktivitet, hvis  

 pålæg ikke overholdes.
Stk. 4. Hvis nævnet finder det sandsynliggjort, at § 10, stk. 3,  

 er overtrådt, bortfalder det ydede tilskud.
Undervisnings- og  

 forskningsministeren tager stilling til, om bortfald af tilskud har virkning  

 fra tilskudsårets begyndelse.
 Stk. 5. Uddannelsesinstitutionerne er forpligtede til at give  

 nævnet de fornødne oplysninger efter nævnets bestemmelse.
 Stk. 6. Nævnets afgørelser kan ikke indbringes for anden  

 administrativ myndighed.
 § 13. Undervisnings- og forskningsministeren kan fastsætte særlige  

 regler for uddannelsesinstitutionernes styrelse af åben uddannelse og kan  

 fravige styrelsesbestemmelser i anden lovgivning på Undervisnings- og  

 Forskningsministeriets område, når formålet med denne lov gør det nødvendigt.
 § 14. Undervisnings- og forskningsministeren kan undlade at yde  

 tilskud til åben uddannelse, hvis ministeren finder det sandsynliggjort, at  

 det ville være i strid med loven.
 Stk. 2. Undervisnings- og forskningsministeren kan for  

 uddannelsesinstitutioner m.v., som ikke følger bestemmelserne i denne lov  

 eller de regler, som ministeren har fastsat, tilbageholde tilskud eller lade  

 tilskud helt bortfalde, eventuelt kræve tilskud tilbagebetalt, jf. dog § 12,  

 stk. 2 og 3.
 Stk. 3. For meget udbetalt tilskud kan modregnes i kommende  

 tilskudsudbetalinger.
 Stk. 4. Bestemmelserne i stk. 1 og 2 finder tilsvarende anvendelse  

 for lån og for opsigelse af garantitilsagn, jf. § 7.
 § 15. En institutions afgørelser efter denne lov eller efter  

 regler fastsat i medfør af loven kan påklages til undervisnings- og  

 forskningsministeren, jf. dog § 12, stk. 1.
 Stk. 2. Undervisnings- og forskningsministeren fastsætter nærmere  

 regler om adgangen til at klage efter stk. 1 og kan herunder bestemme, at  

 afgørelser ikke skal kunne indbringes for ministeren.
 Ikrafttræden m.v.
 § 16. Loven træder i kraft dagen efter bekendtgørelsen i  

 Lovtidende og har virkning fra den 1. august 1993.
 Stk. 2. Følgende love ophæves:
 1) Lov nr. 271 af 6. juni 1985 om efteruddannelse (Erhvervsrettede kurser  

 m.v.).
 2) Lov om åben uddannelse (erhvervsrettet voksenuddannelse -  

 deltidsuddannelser og enkeltfagskurser), jf. lovbekendtgørelse nr. 682 af 29.  

 juli 1992.
 Stk. 3. Tilsagte tilskud og indgåede aftaler i henhold til de  

 love, der er nævnt i stk. 2, gennemføres i overensstemmelse med de hidtil  

 gældende regler.
 Stk. 4. Regler, der er fastsat med hjemmel i de love, der er nævnt  

 i stk. 2, forbliver i kraft, indtil de ophæves eller afløses af regler  

 fastsat i medfør af denne lov.
 § 17. Loven gælder ikke for Færøerne og Grønland.
Bemærkninger til lovforslaget Almindelige bemærkninger Samordning af erhvervsrettede efter- og videreuddannelser Lovforslaget samler området for lov nr. 271 af 6. juni 1985 om  

 efteruddannelse (Erhvervsrettede kurser m.v.) og lov om åben uddannelse  

 (erhvervsrettet voksenuddannelse - deltidsuddannelser og enkeltfagskurser),  

 jf. lovbekendtgørelse nr. 682 af 29. juli 1992 (i det følgende omtalt som  

 henholdsvis efteruddannelsesloven og lov om åben uddannelse).
 Baggrunden for lovforslaget er dels de erfaringer, der er gjort med  

 efteruddannelsesloven og lov om åben uddannelse, dels bestræbelserne på at  

 samordne efter- og videreuddannelserne på Arbejdsministeriets og  

 Undervisnings- og Forskningsministeriets områder.
Erfaringerne med de to love har vist, at det er hensigtsmæssigt at samle  

 voksen- og efteruddannelsesaktiviteter på Undervisnings- og  

 Forskningsministeriets område i en fælles lov.
Samtidig foreslås den  

 eksisterende »tompladsordning« indplaceret i loven.
Derved opnås,  

 at uddannelsesinstitutionerne på Undervisnings- og Forskningsministeriets  

 område kan udbyde alle typer erhvervsrettede voksenuddannelser fra de helt  

 korte kurser til lange uddannelser på deltidsbasis inden for samme  

 lovgivning.
Hermed bliver lovgivningen mere overskuelig for både brugerne af  

 uddannelserne og de uddannelsesinstitutioner, der udbyder uddannelserne.
Hovedformålet er at tilgodese det voksende behov for erhvervsrettet efter-  

 og videreuddannelse hos voksne på arbejdsmarkedet.
Derfor er det et  

 hovedprincip, at disse uddannelser skal tilrettelægges sådan, at de kan  

 følges af personer med fuldtidsarbejde.
Uddannelserne skal derfor udbydes på  

 deltid, og deltagerne har krav på at kunne tage uddannelserne som enkeltfag.  

 Helt korte kurser, f.eks. svarende til mange af de kurser, der hidtil er  

 udbudt i henhold til efteruddannelsesloven, kan dog udbydes som  

 heltidsundervisning, idet de på grund af deres korte varighed forudsættes at  

 kunne følges af fuldtidsbeskæftigede.
Med henblik på en bedre samordning af efter- og videreuddannelserne  

 nedsatte arbejdsministeren i oktober 1991 udvalget om samordning af den  

 erhvervsrettede voksen- og efteruddannelsesindsats.
Udvalget, der skulle  

 belyse mulighederne for en forbedret udnyttelse af de samlede ressourcer til  

 voksen- og efteruddannelse, afgav betænkning i maj 1992 (Betænkning nr. 1234  

 om samordning af den erhvervsrettede voksen- og efteruddannelsesindsats).
 Betænkningen indeholder en række forslag til reformer og bedre samordning  

 af efter- og videreuddannelserne.
Betænkningen anbefalede følgende vedrørende efteruddannelsesloven: »I  

 forbindelse med udmøntning af reformen på efteruddannelsesområdet, og den  

 arbejdsdeling mellem Arbejds- og Undervisningsministeriet, som reformen  

 indebærer, bør efteruddannelsesloven enten samles med de øvrige  

 efteruddannelsesprogrammer ved en overførsel til Arbejdsministeriet, eller  

 tages op til revision, med henblik på at indpasse aktiviteterne i denne lov  

 under hensyn til den samlede reform af efteruddannelserne.
Det tillægges  

 afgørende vægt, at ordningens udviklingsorienterede linie bevares, og at der  

 fortsat afsættes centrale midler til udvikling af kurser for den af loven  

 omfattede målgruppe.
Udvalget skal i den forbindelse pege på, at der findes visse overlapninger  

 mellem Arbejdsministeriets ordning for VTP-kurser og  

 Undervisningsministeriets kurser i henhold til efteruddannelsesloven.
Ved  

 udmøntningen af udvalgets reformforslag bør det derfor sikres, at de 2  

 ordninger tilpasses hinanden, samt at der generelt sker en vurdering af  

 samspillet mellem VTP-og IDV-ordningerne.« Som nævnt taler de hidtidige - ikke mindst administrative - erfaringer med  

 efteruddannelsesloven for at slå denne lov sammen med lov om åben uddannelse.  

 Samtidig kan de behov for revision af efteruddannelsesloven, som der er peget  

 på i betænkning nr. 1234, tilgodeses.
 Samordningen af disse efteruddannelsesaktiviteter på Arbejdsministeriets  

 og Undervisnings- og Forskningsministeriets områder opnås derfor ved, at  

 efteruddannelsesloven ophæves, og de aktiviteter under efteruddannelsesloven,  

 som ønskes videreført, indpasses i henholdsvis lov om åben uddannelse og lov  

 om arbejdsmarkedsuddannelser.
 Først og fremmest sikres, som anbefalet i betænkning nr. 1234,  

 videreførelse af efteruddannelseslovens udviklingsorienterede linie ved, at  

 der i begge de to love skabes hjemmel til at yde tilskud til udvikling af  

 efteruddannelserne.
 Hovedprincippet i lovforslaget er i øvrigt, at der i loven om åben  

 uddannelse indarbejdes hjemmel til som åben uddannelse at videreføre de  

 kursusaktiviteter, som hidtil har været afholdt med hjemmel i  

 efteruddannelsesloven.
Intentionen bag omlægningen er, at der kan videreudvikles et fleksibelt og  

 markedsbaseret udbud af erhvervsrettede uddannelsestilbud for voksne i  

 erhverv.
Systemet er baseret på, at der kræves deltagerbetaling, og at der  

 ikke ydes uddannelsesstøtte under åben uddannelse.
Hermed er der mulighed  

 for, at uddannelsesinstitutionerne meget selvstændigt kan styre udbuddet, og  

 at efterspørgslen kan imødekommes inden for begrænsede tilskudsrammer.
Lovforslaget lægger op til en ændret arbejdsdeling.
Undervisnings- og  

 Forskningsministeriets kompetence begrænses til det uddannelsesmæssige og  

 økonomien.
Samtidig får uddannelsesinstitutionerne større frihed til at  

 tilrettelægge åben uddannelse.
Der er efter forslaget krav om ekstern censur  

 på åben uddannelse i samme omfang, som det følger af reglerne for den  

 pågældende uddannelse, ligesom institutionerne med bevarelse af kravet om, at  

 undervisningen skal kunne følges af personer med fuldtidsarbejde, får større  

 frihed til at placere undervisningen.
Institutionerne bestemmer også selv,  

 hvordan de vil tilrettelægge eventuel fjernundervisning.
 Hvor uddannelsesinstitutionerne uden tilskud »sælger«  

 uddannelsesaktiviteter som indtægtsdækket virksomhed, sker dette uden  

 indblanding fra ministeriet.
Fremtidig rådgivningsstruktur Efteruddannelsesrådet, som er oprettet i henhold til  

 efteruddannelsesloven, foreslås samtidig nedlagt.
Rådet har spillet en vigtig  

 rolle i forbindelse med spørgsmålet om, hvilke uddannelsesområder indsatsen  

 skulle rettes imod.
Især har rådet i de første år efter lovens ikrafttræden  

 rådgivet om den udviklingsorienterede indsats.
I de senere år er rådgivningen om anvendelsen af udviklingsmidlerne  

 overgået til en ekspertgruppe og et antal indsatsgrupper, der er udpeget af  

 undervisnings- og forskningsministeren til dette formål.
Samtidig er behovet  

 for rådgivning om fordelingen af tilskuddene til drift af  

 efteruddannelseskurser stort set bortfaldet.
Grundtanken bag lovforslaget er, at de eksisterende erhvervsrettede  

 kompetencegivende uddannelser og dele deraf tilrettelægges sådan, at også  

 voksne på arbejdsmarkedet kan deltage i dem.
Derfor bør rådgivningen om  

 efteruddannelse på Undervisnings- og Forskningsministeriets område gives af  

 de samme rådgivende organer, som rådgiver om de ordinære kompetencegivende  

 uddannelser, dvs. primært Erhvervsuddannelsesrådet, Teknikerrådet samt  

 uddannelsesrådene for de videregående uddannelser.
 Af disse grunde er der ikke længere på Undervisnings- og  

 Forskningsministeriets område behov for et særligt rådgivende organ alene for  

 erhvervsrettet efteruddannelse, og Efteruddannelsesrådet forslås derfor  

 nedlagt.
Nævn for markedsførings- og konkurrencespørgsmål I forbindelse med den ændrede arbejdsdeling foreslås det også, at en række  

 spørgsmål af privatretlig karakter i forbindelse med udbuddet af åben  

 uddannelse henlægges til et særligt nævn.
Nævnet vil også kunne rådgive  

 undervisnings- og forskningsministeren om afgrænsningen mellem den  

 statsstøttede og den privat finansierede efteruddannelsesvirksomhed.
Med indførelsen af åben uddannelse blev der skabt et nyt  

 uddannelsesmarked, hvor uddannelsesinstitutionerne har fået en ny rolle som  

 udbydere af tjenesteydelser til private ofte i konkurrence med andre  

 uddannelsesinstitutioner og til dels også i konkurrence med private  

 kursusudbydere.
For at dette marked skal fungere, er det vigtigt, at  

 konkurrencen finder sted på lige vilkår, og at forbrugerne af åben uddannelse  

 kan træffe deres valg på grundlag af gennemsigtige vilkår.
Deltagerbetalingen betyder samtidig, at der er etableret et egentligt  

 aftaleforhold mellem uddannelsesinstitutionen og deltageren, og deltageren  

 har som den usagkyndige og som forbruger behov for og krav på samme  

 forbrugerbeskyttelse, som kendes ved udbud af andre ydelser til private.  

 Erfaringerne har vist, at uddannelsesinstitutionerne i nogle tilfælde har  

 haft vanskeligheder ved at fastsætte rimeligt afbalancerede vilkår for  

 deltagelse i åben uddannelse.
Der har f.eks. været tilfælde, hvor deltagerne  

 er blevet bundet over en årrække uden mulighed for opsigelse, og tilfælde,  

 hvor kursusstedet er blevet flyttet fra en by til en anden, uden at  

 deltagerne af den grund fik lov til at træde tilbage eller få deres penge  

 igen.
Ministeriet har selvfølgelig som klageinstans påtalt sådanne  

 aftalevilkår, men det må erkendes, at sagernes privatretlige karakter ikke  

 gør Undervisnings- og Forskningsministeriet til en oplagt klageinstans.
Det foreslås derfor, at der nedsættes et nævn, der kan træffe afgørelse i  

 sager om principperne for markedsføring og aftalevilkår ved udbud af åben  

 uddannelse.
Nævnet skal samtidig tage sig af andre konkurrencemæssige  

 spørgsmål.
Nævnet kan således give pålæg, hvor uddannelsesinstitutionerne  

 udbyder uddannelse som indtægtsdækket virksomhed uden at iagttage  

 budgetvejledningens regler.
På denne måde sikres det, at  

 uddannelsesinstitutionerne ikke udbyder til underpris ved skjult finansiering  

 gennem offentlige midler.
Endelig kan ministeriet ikke give tilskud til en uddannelsesaktivitet,  

 hvor nævnet finder det sandsynliggjort, at uddannelsesaktiviteten hidtil har  

 været udbudt af private uden konkurrence fra det offentlige.
Hensigten med  

 loven har været at øge mulighederne for erhvervsrettede uddannelser og kurser  

 for den voksne befolkning; ikke at det offentlige skulle finansiere den  

 uddannelsesaktivitet, der hidtil er foregået i privat regi.
Det ville heller  

 ikke være rimeligt, om uddannelsesinstitutionerne ved hjælp af offentlige  

 tilskud kunne udkonkurrere private kursusudbydere, der dermed mistede deres  

 erhverv.
 Nævnet overtager efter forslaget undervisnings- og forskningsministerens  

 kompetence til at afgøre, om en åben uddannelse påfører det private  

 kursusmarked ubillig konkurrence, jf. tekstanmærkning nr. 110 ad § 20.12.22.  

 Åben uddannelse på finansloven for 1993.
Nogle af de forhold, som nævnet kan tage stilling til, er i princippet  

 allerede omfattet af konkurrenceloven og markedsføringsloven.
Når nævnet  

 alligevel foreslås oprettet, er det fordi de nævnte love ikke er fuldt  

 dækkende på dette område, og fordi det foreslåede nævn kan opbygge en særlig  

 ekspertise på det uddannelsesmæssige område.
Deltagerne er således ikke  

 omfattet af gældende lovgivnings definition af forbrugere, ligesom  

 markedsføringsloven ikke altid vil kunne finde anvendelse på udbuddet af åben  

 uddannelse, og Konkurrencerådet ikke har sanktionskompetence over for  

 offentlig virksomhed.
Hvis Konkurrencerådet retter henvendelse til  

 undervisnings- og forskningsministeren om udbuddet af åben uddannelse, vil  

 det være op til nævnet at træffe afgørelse om de fornødne sanktioner, jf.  

 lovforslagets § 12.
Økonomiske og administrative konsekvenser Lovforslaget medfører en forenkling af reglerne i forhold til  

 efteruddannelsesloven og lov om åben uddannelse under eet.
Udgifterne ved  

 etablering af det nævn, som foreslås nedsat i § 11, finansieres inden for den  

 samlede finanslovsbevilling til åben uddannelse og skønnes ikke at overstige  

 de nuværende udgifter til rådgivende organer.
 Der forventes i øvrigt inden for den samlede finanslovsbevilling på  

 finansloven for 1993 en stigende uddannelsesaktivitet, der understøttes af  

 lovforslaget, og der tilsigtes gradvis en omprioritering inden for  

 bevillingen, således at tilskuddene til uddannelses- og kursusaktiviteter  

 opprioriteres i forhold til tilskud til udviklingsaktiviteter.  

 Tilskudsordningen til »tompladsstuderende«, jf. lovforslagets § 2,  

 stk. 3, forventes at kunne finansieres inden for den samlede bevilling.
Bemærkninger til de enkelte bestemmelser Til § 1 Bortset fra nogle redaktionelle ændringer svarer stk. 1 til § 1, stk. 1, i  

 den nuværende lov om åben uddannelse med den væsentlige tilføjelse, at  

 »korte kurser«, dvs. kurser, som hidtil har været udbudt i henhold  

 til efteruddannelsesloven, er medtaget i formålsbestemmelsen om åben  

 uddannelse.
Der henvises nærmere til bemærkningen til § 2, stk. 4, hvoraf det  

 bl.a fremgår, at målgruppen for de korte kurser er gruppen mellem faglærte og  

 personer med en lang videregående uddannelse, som f.eks. har behov for  

 tværgående kurser som led i fælles efteruddannelse.
Det drejer sig fortsat om uddannelser og kurser, som giver  

 erhvervskompetence enten selvstændigt eller i forbindelse med  

 erhvervsarbejde, herunder også hhx og htx, men ikke det almene gymnasium og  

 hf.
De korte kurser kan dog på grund af deres varighed kun supplere,  

 ajourføre eller understøtte en faktisk erhvervskompetence.
 Stk. 2 svarer til § 1, stk. 2, i den nuværende lov om åben uddannelse,  

 bortset fra en mindre redaktionel ændring.
Til § 2 Bestemmelsen er ny i sin formulering og definerer i stk. 1, hvad der  

 forstås ved åben uddannelse.
Definitionen svarer til det nuværende udbud af  

 åben uddannelse suppleret med de korte kurser, jf. ovenfor.
 I definitionen af åben uddannelse som deltidsuddannelser og  

 heltidsuddannelser tilrettelagt på deltid ligger der ikke noget krav om, at  

 uddannelsesinstitutionen altid skal udbyde en samlet uddannelse.  

 Institutionen kan vælge kun at udbyde dele af en eksisterende  

 heltidsuddannelse.
Stk. 2., 1. pkt., om at åben uddannelse skal tilrettelægges sådan, at  

 uddannelsen kan følges af personer med fuldtidsarbejde, svarer til § 2, stk.  

 2, 1. pkt., i den nuværende lov om åben uddannelse.
Fortolkningen af den  

 nuværende bestemmelse har været restriktiv, idet det har været forudsat, at  

 kun undervisning uden for normal arbejdstid kunne godkendes som åben  

 uddannelse, medmindre det drejede sig om personer med aftenarbejde eller  

 lignende.
Hovedreglen er fortsat, at undervisningen skal ligge uden for  

 normal arbejdstid, men der vil også være mulighed for at følge enkelte  

 undervisningstimer om ugen inden for den normale arbejdstid, i det omfang  

 arbejdsgivere sædvanligt giver tilladelse til arbejdstidsforskydninger eller  

 fleksibel arbejdstilrettelæggelse.
 For så vidt angår de korte kurser, fremgår det af stk. 4, at de kan  

 tilrettelægges som heltidsundervisning, hvilket på grund af kursernes korte  

 varighed er foreneligt med et fuldtidsarbejde, jf. nærmere nedenfor.
I stk. 2, 2. pkt., slås det fast, at deltagerne har krav på at kunne  

 gennemføre åben uddannelse som enkeltfag.
Dette gælder dog ikke de korte  

 kurser, som typisk ikke kan opdeles i enkeltfag.
Ved enkeltfag forstås en  

 fagligt afgrænset del af uddannelsen, hvortil der er knyttet en prøve,  

 eksamen eller selvstændig bedømmelse i øvrigt.
I stk. 3, 1. pkt., præciseres det, at heltidsuddannelser, der udbydes som  

 åben uddannelse, skal tilrettelægges på deltid.
Det betyder i princippet, at  

 tilrettelæggelsen af uddannelsen som åben uddannelse skal ske adskilt fra  

 heltidsuddannelsen, men som det fremgår af 2. pkt., hindrer det ikke, at  

 institutionerne kan udnytte ledig kapacitet på heltidsuddannelsen.
Det er dog  

 en forudsætning, at der kun er tale om indskrivning på enkeltfag eller  

 afgrænsede dele af uddannelsen.
Det er således ikke hensigten, at der for den  

 pågældende bliver tale om en heltidsuddannelse, og indskrivning under åben  

 uddannelse vil ikke berettige deltagerne til at modtage statens  

 uddannelsesstøtte.
Allerede i dag er der på en række uddannelsessteder tradition for, at  

 »tompladsstuderende« kan følge undervisningen på  

 heltidsuddannelsen, hvis der er ledig plads på det pågældende hold eller fag.  

 Tompladsordningen er f.eks. udbredt på de humanistiske uddannelser på  

 universiteterne.
Det har været en forudsætning for ordningen, at  

 institutionerne ikke fik bevillinger til disse studerende.
Det har imidlertid  

 ved opgørelsen af ressourcebelastende studerende vist sig vanskeligt at  

 adskille tompladsstuderende fra ordinære studerende.
Omvendt har  

 institutionerne ikke noget incitament til at udbyde ledige pladser, selv om  

 der faktisk er plads til enkeltfagsstuderende på et hold.
Bl.a. også derfor  

 foreslås det, at reglerne om åben uddannelse, herunder reglerne om tilskud og  

 deltagerbetaling, også kommer til at omfatte studerende på tompladsordningen.  

 Herved får institutionerne gennem tilskud og deltagerbetaling et incitament  

 til udbud af ledige pladser på ordinære hold og hermed til en bedre  

 udnyttelse af undervisningskapaciteten.
Ved indførelse af deltagerbetaling  

 sidestilles tompladsstuderende med andre deltidsstuderende, hvilket medfører  

 et begrænset tilskudsbehov.
Indskrivningen under ordningen vil kun kunne  

 omfatte enkelte fag eller afgrænsede dele af en uddannelse, dvs. f.eks.  

 sidefag eller liniefag, men ikke en fuld uddannelse som f.eks en  

 bacheloruddannelse.
I stk. 4 beskrives de korte kurser, som hidtil har været udbudt i henhold  

 til efteruddannelsesloven.
Det slås fast, at de har en varighed af under 3  

 måneder omregnet til heltid, og at de kan tilrettelægges frit, bl.a. som  

 heltidsundervisning.
Der er i princippet tale om de samme kurser, som er  

 beskrevet i bekendtgørelse nr. 448 af 4. juni 1992 om efteruddannelse, dvs.  

 erhvervsrettede kurser med primært sigte på den private sektor, typisk af op  

 til nogle ugers varighed.
Kurserne retter sig især mod behovet i små og  

 mellemstore virksomheder og mod gruppen mellem faglærte og personer med en  

 lang videregående uddannelse, men vil også kunne udbydes på tværs af  

 personalekategorier, som har behov for fælles efteruddannelse, f.eks. i  

 forbindelse med indførelse af ny teknologi og ændret arbejdstilrettelæggelse.  

 Det er ikke hensigten med denne bestemmelse at udbyde uddannelser, som er  

 omfattet af lov om arbejdsmarkedsuddannelser.
 Beskrivelsen i § 2, stk. 1 og 4, af åben uddannelse som deltidsuddannelser  

 eller korte kurser under 3 måneder omregnet til heltid indebærer, at der ikke  

 kan ydes statens uddannelsesstøtte til deltagere i åben uddannelse.
I stk. 6 er der en bemyndigelse for undervisnings- og forskningsministeren  

 til at udstede regler om bl.a. de enkelte deltidsuddannelser.
Rådgivningen  

 herom gives af de samme rådgivende organer, som rådgiver om de ordinære  

 kompetencegivende uddannelser, dvs. primært Erhvervsuddannelsesrådet,  

 Teknikerrådet og uddannelsesrådene for de videregående uddannelser.
Det  

 drejer sig om regler om indhold, eksamen, adgangskrav m.v. svarende til  

 regler for heltidsuddannelserne.
For så vidt angår heltidsuddannelser, der  

 udbydes på deltid som åben uddannelse, vil de regler, som gælder for  

 heltidsuddannelsen, også gælde, når uddannelsen udbydes som åben uddannelse.  

 Der kan imidlertid være behov for at fravige disse regler.
F.eks. kan det for  

 heltidsuddannelser med indbygget praktik være ønskeligt, at studerende på  

 åben uddannelse kan opfylde praktikkravene fleksibelt, f.eks. gennem  

 forudgående erhvervserfaring suppleret med korte værkstedskurser.
For de korte kursers vedkommende er der også en bemyndigelse for  

 undervisnings- og forskningsministeren til at fastsætte nærmere regler.
Der  

 vil som hidtil være tale om et selvstændigt samlet regelsæt med rammeregler  

 for kursusvirksomheden.
For så vidt angår optagelse til åben uddannelse, skal  

 uddannelsesinstitutionerne sikre, at ansøgerne har kvalifikationer til at  

 gennemføre uddannelsen, herunder reelle kvalifikationer.
Udgangspunktet er  

 adgangskrav svarende til heltidsuddannelsen, men reelle kvalifikationer bør  

 naturligvis tælle med hos voksne og skal indgå i institutionernes vurdering.
Til § 3 Som det fremgår af stk. 1, er det hovedreglen, at uddannelsesinstitutioner  

 under Undervisnings- og Forskningsministeriet som åben uddannelse frit kan  

 udbyde de samme uddannelser, som institutionen udbyder på heltid, eller dele  

 heraf.
Dette svarer til, hvad Undervisnings- og forskningsministeren for  

 tiden har godkendt under den nuværende lov om åben uddannelse.
Den hidtidige  

 undtagelse, for så vidt angår praktik og skolepraktik, vil blive opretholdt.
I øvrigt er det tanken at opretholde den nuværende praksis, så længe det  

 skønnes fagligt og økonomisk forsvarligt.
Der kan dog være tilfælde, hvor de  

 økonomiske forudsætninger eller arbejdsmarkedsbehovet for at udbyde en  

 uddannelse som åben uddannelse ikke længere er til stede.
I så fald vil  

 undervisnings- og forskningsministeren kunne nedlægge aktiviteten med respekt  

 af indgåede aftaler og uddannelsesinstitutionernes igangværende planlægning.  

 Der kan også være tilfælde, hvor en uddannelsesaktivitet udbudt som åben  

 uddannelse ikke opfylder de fornødne kvalitetskrav eller ikke har det  

 erhvervsrettede sigte, som er lovens formål.
I sådanne tilfælde vil  

 undervisnings- og forskningsministeren kunne nedlægge aktiviteten med  

 relativt kort varsel.
I henhold til stk. 1, 2. pkt., kan undervisnings- og forskningsministeren  

 bestemme, at uddannelsesinstitutionerne kan udbyde andre uddannelser som åben  

 uddannelse, og at uddannelsesinstitutioner uden for Undervisnings- og  

 Forskningsministeriets område kan udbyde åben uddannelse.
Tilladelser kan  

 omfatte hele uddannelser eller dele heraf.
Tilladelser vil kunne  

 tilbagekaldes under samme betingelser som beskrevet ovenfor.
Stk. 2 er ny, men var en forudsætning allerede ved udfærdigelsen af den  

 nuværende lov om åben uddannelse.
Der har imidlertid vist sig at være behov  

 for i loven at fastslå, at uddannelser, som udbydes til ansatte i bestemte  

 virksomheder eller lignende, ikke opfylder betingelserne for at modtage  

 tilskud efter reglerne om åben uddannelse.
Hvis en uddannelsesinstitution  

 ønsker at udbyde åben uddannelse til ansatte i en eller flere bestemte  

 virksomheder, skal det ske efter reglerne om indtægtsdækket virksomhed, jf. §  

 4 i lovforslaget.
Bestemmelsen medfører, at det er en tilskudsbetingelse, at  

 uddannelsesinstitutionerne ikke kræver, at deltagerne har et bestemt  

 ansættelsesforhold eller, hvor der er begrænset kapacitet, udvælger ansøgere  

 ud fra deres aktuelle ansættelsesforhold.
Bestemmelsen medfører også, at  

 tilskudsbestemmelserne ikke omfatter kurser eller lignende, der er forbeholdt  

 offentligt ansatte.
 Stk. 3, som er ny, fastslår, at det er uddannelsesinstitutionerne selv,  

 der fastsætter, hvor mange der kan optages på den pågældende uddannelse.
Stk. 4 er ny og fastslår, at uddannelsesudbud med tilskud i henhold til  

 denne lov skal annonceres af uddannelsesinstitutionerne på en sådan måde, at  

 potentielle ansøgere kan få kendskab til udbuddet.
Endvidere kan  

 undervisnings- og forskningsministeren pålægge institutionerne at anvende et  

 fælles informationssystem.
 Stk. 5 svarer til § 2, stk. 3, sidste pkt., i den nuværende lov om åben  

 uddannelse.
Til § 4 Bestemmelsen erstatter § 8, stk. 2, i den nuværende lov om åben uddannelse  

 og præciserer i stk. 1, at en eller flere virksomheder eller lignende, som  

 ønsker et særligt tilrettelagt uddannelsesforløb, kan rekvirere åben  

 uddannelse efter reglerne om indtægtsdækket virksomhed uden tilskud efter  

 denne lov.
Formuleringen »virksomheder eller lignende« indebærer,  

 at f.eks. private firmaer, offentlige institutioner og andre »juridiske  

 personer« er omfattet af bestemmelsen.
Der er dog ikke noget i vejen  

 for, at udefra kommende enkeltpersoner kan deltage i den pågældende  

 virksomheds (rekvirentens) uddannelsesforløb, forudsat virksomheden  

 accepterer det, og det er mod fuld betaling til uddannelsesinstitutionen  

 efter reglerne om indtægtsdækket virksomhed.
Der vil typisk være tale om en  

 privat virksomhed eller brancheforening, som ønsker et særligt tilrettelagt  

 undervisningsforløb for sine medarbejdere eller ansatte ved virksomheder  

 inden for branchen.
Men bestemmelsen tænkes også anvendt af offentlige  

 rekvirenter, f.eks. kommuner og arbejdsmarkedsmyndigheder, som kan rekvirere  

 undervisning med henblik på godkendelse som UTB-kursus eller godkendelse af  

 andre særlige undervisningsforløb for ledige.
Ordningen vil også være  

 velegnet i forbindelse med bevilling af voksenuddannelsesstøtte.
Undervisningen kan tilrettelægges efter virksomhedens eller rekvirentens  

 behov, herunder f.eks. som heltidsundervisning.
Den frie tilrettelæggelse  

 gælder i princippet også for uddannelsens faglige indhold, adgangskrav og  

 eksamensform, men det er klart, at der ikke kan udstedes sædvanligt  

 eksamensbevis, hvis uddannelsesforløbet ikke har samme niveau og samme  

 niveausikring, som er forudsat efter uddannelsesreglerne.
Stk. 2 svarer til § 3 i den nuværende efteruddannelseslov.  

 Uddannelsesinstitutionerne kan frit udbyde efter- og videreuddannelse efter  

 reglerne om indtægtsdækket virksomhed, dvs. også til enkeltpersoner og ikke  

 begrænset til virksomheder eller lignende, som det er tilfældet i stk. 1. Ved  

 efter- og videreuddannelse forstås i denne forbindelse  

 uddannelsesaktiviteter, som ligger uden for begrebet åben uddannelse, således  

 som det er defineret i lovforslagets § 2, og uden for de regler, som  

 undervisnings- og forskningsministeren eller andre ministre fastsætter for  

 uddannelse.
Der skal altså være tale om nye uddannelsesaktiviteter, der ikke  

 er omfattet af offentlig regulering.
Der kan f.eks. være tale om specielle  

 ingeniørkurser, der rekvireres som efteruddannelseskurser på teknika, men som  

 ikke er udbudt som åben uddannelse, og som ikke indgår i teknikas  

 statsstøttede eller statsanerkendte uddannelsestilbud.
Efter reglerne om  

 indtægtsdækket virksomhed skal der imidlertid være tale om en  

 uddannelsesaktivitet, som er en naturlig udløber af institutionens ordinære  

 virksomhed.
Til § 5 Bortset fra nogle redaktionelle ændringer svarer bestemmelsen til § 4 i  

 den nuværende lov om åben uddannelse.
Dog er kompetencen til at godkende, at  

 de selvstuderende kan deltage i prøver m.v. på andre uddannelser end åben  

 uddannelse, udlagt til uddannelsesinstitutionerne i stk. 1, 2. pkt.
Det har hidtil været forudsat, at der ikke kan fastsættes begrænsninger i  

 det antal gange, en selvstuderende kan melde sig til eksamen.
Dette fremgår  

 også af den nuværende bekendtgørelse om åben uddannelse.
Det har imidlertid  

 vist sig, at ordningen for selvstuderende kan benyttes af studerende, der  

 forgæves har udnyttet samtlige eksamensforsøg, som reglerne for den  

 pågældende uddannelse giver mulighed for.
Herved stilles den selvstuderende  

 betydelig bedre end andre studerende.
Det foreslås derfor i stk. 3, at  

 selvstuderende bliver omfattet af reglerne om antal eksamensforsøg i den  

 enkelte uddannelse.
Det betyder, at alle får samme antal eksamensforsøg,  

 uanset måden man har indstillet sig til eksamen på de enkelte gange (som  

 heltidsstuderende, på åben uddannelse eller som selvstuderende).
Til § 6 Bestemmelsen svarer i princippet til § 5 i den nuværende lov om åben  

 uddannelse, bortset fra at det i stk. 3 bestemmes, at undervisnings- og  

 forskningsministeren i særlige tilfælde kan bestemme, at åben uddannelse kan  

 udbydes uden statstilskud.
Det betyder, at undervisnings- og  

 forskningsministeren i særlige tilfælde kan udstede regler om en  

 deltidsuddannelse, som finansieres af andre myndigheder eller af deltagernes  

 arbejdsgivere.
Det sikres hermed, at der bliver tale om en anerkendt,  

 kompetencegivende uddannelse ved en offentlig uddannelsesinstitution.  

 Socialministeriet yder f.eks. støtte til et forsøg med en  

 overbygningsuddannelse på socialrådgiveruddannelsen ved Aalborg  

 Universitetscenter.
Det er forudsat, at åben uddannelse for fremtiden er omfattet af  

 bloktilskudsbestemmelsen i lov om erhvervsskoler, lov om universiteter og  

 eventuelle andre tilsvarende bestemmelser i anden institutionslovgivning.
Det  

 betyder, at institutionerne selvstændigt kan bestemme udgiftsniveau og som  

 hidtil deltagerbetalingen uden at være bundet til, at de enkelte uddannelser  

 og kurser skal balancere økonomisk.
Der kan således både kalkuleres med  

 underskud og overskud ved de enkelte aktiviteter inden for institutionens  

 samlede budget.
Til gengæld giver den foreslåede bestemmelse i lovforslagets  

 § 11 om etablering af et nævn deltagerne en ny brugerbeskyttelse.
Til § 7 Bestemmelsen svarer til § 6 i den nuværende lov om åben uddannelse,  

 bortset fra nogle redaktionelle ændringer.
Dog er der også indføjet en  

 bestemmelse om ydelse af statsgaranti for oprettelse af lån.
Denne  

 bemyndigelse har hidtil været optaget på finansloven, jf. tekstanmærkning nr.  

 107 ad § 20.12.22. Åben uddannelse på finansloven for 1993. Bestemmelsen  

 omfatter også de udviklingsaktiviteter, som hidtil har været omfattet af  

 efteruddannelsesloven.
Der vil fortsat kunne afsættes væsentlige midler, men  

 der vil som forudsætning blive lagt vægt på, om effekten af  

 udviklingsindsatsen er tilstrækkelig til at begrunde de offentlige tilskud  

 til formålet.
 Tilskud forudsætter en væsentlig medfinansiering, herunder eventuelt i  

 form af lån.
Til § 8 og § 9 § 8 om deltagerbetaling erstatter § 8, stk. 1, i den nuværende lov om åben  

 uddannelse.
Deltagerne forudsættes selv at betale de nødvendige  

 undervisningsmidler, eller betaling herfor kan medregnes fuldt ud i  

 deltagerbetalingen.
Spørgsmålet om, hvor mange eksamensforsøg der er inkluderet i  

 deltagerbetalingen, har givet anledning til en del problemer i praksis.  

 Uddannelsesreglerne giver som hovedregel deltagerne mulighed for at deltage 2  

 gange i samme eksamen med mulighed for 3. gangsdispensation.
Det har været et  

 spørgsmål, om dette var en absolut regel for, hvor mange gange man som  

 studerende kunne indstille sig til samme prøve, eller en regel, der også  

 normerede, hvad den oprindelige deltagerbetaling omfatter.
Med den foreslåede  

 præcisering i § 8, 2. pkt., omfatter den oprindelige deltagerbetaling alle de  

 mulige eksamensforsøg, medmindre uddannelsesinstitutionen i  

 betalingsvilkårene udtrykkeligt har fastsat, at der betales for et lavere  

 antal eksamensforsøg.
Deltagerbetalingen kan naturligvis ikke omfatte et  

 lavere antal end et faktisk eksamensforsøg, dvs. ordinær eksamen og eventuel  

 sygeeksamen.
Reglen vil ikke kunne føre til urimelige resultater, da et  

 lavere antal eksamensforsøg bør afspejle sig i en lavere pris.
Nævnet vil  

 desuden efter lovforslagets § 12, stk. 1, kunne gribe ind, hvis  

 uddannelsesinstitutionerne ikke udtrykkeligt har oplyst deltagerne om  

 antallet af eksamensforsøg.
Spørgsmålet skal også ses i sammenhæng med lovforslagets § 9 om betaling  

 som selvstuderende.
Selvstuderende betaler for et eksamensforsøg inkl.  

 eventuel sygeeksamen.
Hvor deltagerbetalingen kun har omfattet et  

 eksamensforsøg, har deltageren, der ikke består, haft valget mellem at gå op  

 som selvstuderende eller at melde sig til et nyt undervisningsforløb med et  

 eksamensforsøg.
I de fleste tilfælde ville det være oplagt for deltageren at  

 indstille sig som selvstuderende, men fordi man som selvstuderende betaler de  

 fulde omkostninger ved eksamen, medens deltagelsen i et samlet  

 undervisningsforløb delvis dækkes af statstilskud, har det i praksis for den  

 enkelte deltager været billigere at tilmelde sig et nyt undervisningsforløb.  

 Dette er derimod fra en samfundsøkonomisk synsvinkel i de fleste tilfælde et  

 værdispild.
Derfor er der i forslaget til § 9 en hjemmel for undervisnings-  

 og forskningsministeren til at fastsætte regler for  

 uddannelsesinstitutionernes beregning af udgifterne ved deltagelse som  

 selvstuderende.
Til § 10 Bestemmelsens formål er tosidet, dels skal den sikre, at deltagerne får en  

 beskyttelse, der svarer til, hvad der gælder i anden forbrugerlovgivning,  

 dels skal den beskytte markedet mod illoyal konkurrence gennem utilsigtet  

 offentlig finansiering.
Beskyttelsen efter stk. 3 omfatter alene et allerede  

 eksisterende privat udbud.
Private initiativtagere, der går ind på et marked,  

 hvor der allerede findes en tilsvarende uddannelsesaktivitet finansieret helt  

 eller delvist med offentlige midler, må tåle denne konkurrence.
Der henvises  

 i øvrigt til de almindelige bemærkninger.
 Henvisningerne til »principperne for god markedsføringsskik«,  

 »urimelige aftalevilkår« og »ubillig priskonkurrence« er  

 retlige standarder, som vil blive udfyldt af nævnets praksis og den praksis,  

 der gælder for anden forbruger-, markedsførings- og konkurrenceregulering.
Til § 11 Nævnet foreslås sammensat med en formand, der skal opfylde betingelserne  

 for at kunne blive udnævnt som dommer, en repræsentant for Forbrugerrådet, en  

 repræsentant for uddannelsesinstitutionerne under Undervisnings- og  

 Forskningsministeriet og en repræsentant for de private kursusudbydere  

 udpeget af Dansk Arbejdsgiverforening.
I tilfælde af stemmelighed vil  

 formandens stemme være afgørende.
Undervisnings- og Forskningsministeriet  

 stiller sekretariatsbistand til rådighed for nævnet eller afholder udgifterne  

 til sekretariatsbistand i andet regi.
Til § 12 Sager kan rejses over for nævnet af undervisnings- og forskningsministeren  

 eller af private, det være sig deltagere i åben uddannelse eller private  

 kursusudbydere.
Uddannelsesinstitutionerne må rette henvendelse til  

 ministeriet, hvis de ønsker en sag rejst over for nævnet.
 I sager om dårlig markedsføring eller ubillige aftalevilkår kan nævnet  

 dels påtale forholdet over for uddannelsesinstitutionen, dels give pålæg om  

 ændringer i den fremtidige markedsføring eller i de fremtidige aftalevilkår.  

 I konkrete klagesager kan nævnet også gå ind og tilsidesætte et aftalevilkår,  

 ligesom nævnet kan tage stilling til vedtagelsesspørgsmål.
I sager om ubillig priskonkurrence kan nævnet give pålæg om ændret  

 prisberegning eller ændret regnskabsføring.
Herved kan nævnet sikre, at udbud  

 af uddannelse som indtægtsdækket virksomhed faktisk finder sted i  

 overensstemmelse med budgetvejledningens regler.
Hvis en  

 uddannelsesinstitution ikke følger et pålæg, kan nævnet nedlægge forbud mod  

 den pågældende uddannelsesaktivitet.
I sager, om private kursusudbydere påføres konkurrence af det offentlige,  

 kan nævnet indhente sagkyndige erklæringer.
Der vil typisk blive tale om en  

 sammenligning mellem indholdet af den uddannelsesaktivitet, den private  

 hidtil har udbudt, og indholdet af den offentlige uddannelsesaktivitet.
Hvis  

 denne sammenligning fører til, at der sandsynligvis bliver tale om  

 konkurrence, bortfalder det ydede tilskud.
Ministeriet tager stilling til, om  

 bortfald af tilskud skal have virkning fra et tilskudsårs begyndelse.
Til § 13 Bortset fra nogle redaktionelle ændringer svarer bestemmelsen til § 10 i  

 den nuværende lov om åben uddannelse.
Dog præciseres det, at undervisnings-  

 og forskningsministeren kun kan fravige styrelsesregler på sit eget område.  

 Det præciseres også, at der er tale om en undtagelsesbestemmelse.
Eventuelle  

 særlige regler skal sikre, at der kan gennemføres en effektiv  

 undervisningstilrettelæggelse og en økonomisk styring af  

 uddannelsesaktiviteterne i overensstemmelse med deltagernes behov og  

 interesser.
Deltagerne vil som deltidsstuderende eller som  

 enkeltfagskursister have en så løs eller en så kort tilknytning til  

 institutionen, at deres interesser næppe vil kunne tilgodeses igennem  

 repræsentanter i kollegiale organer.
Ofte vil de også udgøre et klart  

 mindretal med afvigende interesser fra de øvrige uddannelsessøgende på  

 institutionen.
 Desuden kan der navnlig ved udbud af indtægtsdækket virksomhed være behov  

 for at kunne disponere på markedsvilkår og af en mere virksomhedsorienteret  

 styrelse, end der er mulighed for i de sædvanlige styrelsesregler, der tager  

 sigte på styringen af fuldt statsfinansieret virksomhed.
 Bestemmelsen vil som hidtil ikke blive anvendt på erhvervsskolernes  

 styrelse.
Til § 14 Bestemmelsen er ny og fastslår, at der ikke gives tilskud eller lån m.v.  

 til uddannelser, hvis det findes sandsynliggjort, at det ville være i strid  

 med loven.
Undervisnings- og forskningsministeren eller det nævn, som foreslås nedsat  

 i henhold til § 11, kan bestemme, om uddannelsen er i strid med reglerne for  

 åben uddannelse.
Hvor nævnet, som foreslås nedsat i henhold til § 11, ikke  

 har kompetencen, er det undervisnings- og forskningsministeren, der træffer  

 afgørelse, om en uddannelse er i strid med reglerne for åben uddannelse og i  

 øvrigt lovligt kan udbydes.
Bilag 1 Lov nr. 271 af 6. juni 1985 Lov om efteruddannelse (Erhvervsrettede kurser m.v.) VI MARGRETHE DEN  

 ANDEN, af Guds Nåde Danmarks Dronning, gør vitterligt: Folketinget har  

 vedtaget og Vi ved Vort samtykke stadfæstet følgende lov:
 § 1. Lovens formål er at fremme udvikling og gennemførelse af  

 erhvervsrettede efter- og videreuddannelser.
 Stk. 2. Uddannelserne tilrettelægges og gennemføres lokalt i nært  

 samarbejde mellem erhvervsliv og uddannelsesinstitutioner.
 § 2. Undervisningsministeren kan yde tilskud til gennemførelsen af  

 forsøgs- og udviklingsarbejde vedrørende erhvervsrettet efter- og  

 videreuddannelse.
 Stk. 2. Forsøgs- og udviklingsarbejde skal opfylde de erhvervs-,  

 arbejdsmarkeds- og uddannelsespolitiske kriterier, som  

 undervisningsministeren opstiller efter indhentet udtalelse fra  

 efteruddannelsesrådet.
 § 3. Uddannelsesinstitutioner under undervisningsministeriet kan  

 gennemføre erhvervsrettede efter- og videreuddannelser, der betales af en  

 køber eller af deltagerne i forening.
 Stk. 2. Undervisningsministeren kan fastsætte nærmere bestemmelser  

 om betalingen efter stk. 1.
 § 4. Deltagerne i erhvervsrettede efter- og videreuddannelser kan  

 få tilskud til dækning af kursusudgifterne, når følgende betingelser er  

 opfyldt:
 1) Deltagerne skal normalt være 25 år eller derover og opfylde de  

 adgangskrav, som undervisningsministeren fastsætter.
 2) Uddannelserne skal være tilrettelagt specielt for voksne med hensyn til  

 indhold, struktur og pædagogik, og de skal have et indhold, der er fastlagt  

 af uddannelsesinstitutionen i samarbejde med det lokale erhvervsliv.
 3) Uddannelserne skal opfylde de erhvervs-, arbejdsmarkeds- og  

 uddannelsespolitiske kriterier, som undervisningsministeren opstiller efter  

 indhentet udtalelse fra efteruddannelsesrådet.
 Stk. 2. Undervisningsministeren fastsætter bestemmelser om  

 bevilling af tilskud og kan fastsætte bestemmelser om betaling af  

 kursusudgifter vedrørende uddannelserne.
§ 5. Undervisningsministeren nedsætter et efteruddannelsesråd med  

 deltagelse af de berørte organisationer, institutioner og myndigheder, der  

 skal udtale sig om de erhvervs-, arbejdsmarkeds- og uddannelsespolitiske  

 kriterier og om generelle bestemmelser.
Rådet kan udtale sig om alle  

 spørgsmål af væsentlig betydning for de erhvervsrettede efter- og  

 videreuddannelser.
 § 6. Undervisningsministeren kan fastsætte bestemmelser om, at  

 staten kan stille udstyr og inventar til rådighed for uddannelserne,  

 bestemmelser om ydelse af statslån til opførelse, til- og ombygning og køb af  

 ejendomme til brug ved gennemførelsen af uddannelserne og bestemmelser om  

 statstilskud til indretning af lejede lokaler.
 § 7. Til deltagerne i de uddannelser, der er nævnt i § 4, kan der  

 ydes en økonomisk støtte (voksenuddannelsesstøtte), hvis uddannelsen er  

 tilrettelagt som dagkursus.
 Stk. 2. Bestemmelser om støttens størrelse og varighed samt om  

 administrationen heraf fastsættes af undervisningsministeren.
 § 8. Følgende bestemmelser kan fraviges af undervisningsministeren  

 i det omfang, det er nødvendigt for at gennemføre uddannelser efter denne  

 lov:
1) § 6 i lov nr. 197 af 7. juni 1958 om tekniske skoler, teknika og  

 teknologiske institutter, som ændret ved lov nr. 213 af 18. maj 1982, 2) § 1, stk. 2, §§ 2 og 4 i lov nr. 196 af 26. maj 1965 om undervisningen  

 på de godkendte handelsskoler, som ændret ved lov nr. 214 af 18. maj 1982, 3) § 21 i lov nr. 259 af 4. juni 1970 om folkehøjskoler, landbrugsskoler,  

 husholdningsskoler og efterskoler, som ændret ved lov nr. 121 af 17. april  

 1972, og 4) § 5, stk. 1, i lov nr. 218 af 24. maj 1978 om kursusvirksomhed m.v. ved  

 seminarier, der uddanner lærere til folkeskolen.
 § 9. Undervisningsministeren kan bemyndige ministeriets  

 direktorater til at udøve de beføjelser, der i denne lov er tillagt  

 ministeren.
 Stk. 2. Undervisningsministeren kan fastsætte bestemmelser om  

 adgangen til at klage over afgørelser, der er truffet i henhold til  

 bemyndigelsen efter stk. 1, herunder om at afgørelser ikke skal kunne  

 indbringes for ministeren.
 § 10. Loven har virkning fra den 1. august 1985.
 § 11. Loven gælder ikke for Færøerne og Grønland.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
/ Bertel Haarder Bilag 2 Undervisnings- og forskningsministeriets bekendtgørelse nr. 682 af 29.  

 juli 1992 Bekendtgørelse af lov om åben uddannelse (erhvervsrettet voksenuddannelse  

 - deltidsuddannelser og enkeltfagskurser) Herved bekendtgøres lov nr. 347 af 24. maj 1989 om åben uddannelse  

 (erhvervsrettet voksenuddannelse - deltidsuddannelser og enkeltfagskurser)  

 med den ændring, der følger af § 18 i lov nr. 352 af 14. maj 1992 Kapitel 1 Formål § 1. Lovens formål er at fremme et bredt tilbud af erhvervsrettede  

 kompetencegivende deltidsuddannelser og enkeltfagskurser til den voksne  

 befolkning.
 Stk. 2. Der skal ved tilrettelæggelsen af uddannelsestilbudene  

 tages hensyn til voksnes forudsætninger og praktiske muligheder for at  

 kombinere uddannelse og erhverv.
Kapitel 2 Godkendelse m.v. af deltidsuddannelser og enkeltfagskurser § 2. Erhvervsrettede kompetencegivende deltidsuddannelser og  

 enkeltfagskurser i henhold til denne lov skal godkendes af undervisnings- og  

 forskningsministeren.
 Stk. 2. Det er en betingelse for godkendelsen, at uddannelserne og  

 kurserne er tilrettelagt, så de kan følges af personer med fuldtidsarbejde.  

 Undervisnings- og forskningsministeren kan dog godkende, at uddannelserne og  

 kurserne tilrettelægges på heltid.
Stk. 3. Undervisnings- og forskningsministeren godkender, hvilke  

 institutioner der kan tilbyde uddannelserne og kurserne.
Ministeren kan  

 pålægge uddannelsesinstitutioner at tilbyde erhvervsrettet voksenuddannelse.
§ 3. Undervisnings- og forskningsministeren kan fastsætte nærmere  

 regler om de enkelte deltidsuddannelser og enkeltfagskurser.
Uddannelserne og  

 kurserne kan være dele af eksisterende uddannelser.
Stk. 2. Undervisnings- og forskningsministeren kan bestemme, at  

 gennemførelse af deltidsuddannelser og enkeltfagskurser efter denne lov samt  

 kombination heraf sidestilles med gennemførelse af uddannelse efter anden  

 lovgivning.
Tilsvarende gælder kombination med andre uddannelser og med  

 beskæftigelse.
 Stk. 3. Der skal til uddannelserne og kurserne være knyttet prøver  

 eller anden bedømmelse med eksterne censorer.
 Stk. 4. Undervisnings- og forskningsministeren kan fastsætte  

 bestemmelser om optagelse på de enkelte uddannelser og kurser.
Kapitel 3 Prøver m.v. for selvstuderende § 4. Studerende, der ikke har deltaget i undervisningen  

 (selvstuderende), kan aflægge prøver og deltage i anden bedømmelse, der  

 indgår i deltidsuddannelser og enkeltfagskurser udbudt efter denne lov.  

 Prøver og anden bedømmelse kan tilrettelægges særskilt for selvstuderende.  

 Prøverne aflægges ved de uddannelsesinstitutioner, der udbyder uddannelserne  

 og kurserne.
Stk. 2. Undervisnings- og forskningsministeren kan godkende, at  

 selvstuderende aflægger andre prøver og deltager i anden bedømmelse, som  

 indgår i uddannelser ved uddannelsesinstitutioner under Undervisnings- og  

 Forskningsministeriet.
Prøver eller bedømmelse kan tilrettelægges særskilt  

 for selvstuderende.
 Stk. 3. Undervisnings- og forskningsministeren kan fastsætte  

 nærmere regler om ordningerne efter stk. 1 og 2.
Kapitel 4 Tilskud m.v.
 § 5. Staten yder tilskud til delvis dækning af  

 undervisningsudgifter ved deltidsuddannelser og enkeltfagskurser, der udbydes  

 efter denne lov, jf. dog § 8, stk. 2. Tilskuddet bestemmes ud fra antallet af  

 årselever ved uddannelserne og kurserne og et gennemsnitligt tilskud pr.  

 årselev fastlagt i de årlige finanslove for større grupper af uddannelser og  

 kurser.
 Stk. 2. Undervisnings- og forskningsministeren træffer beslutning  

 om placering af de enkelte uddannelser og kurser i grupper og fastsætter  

 regler om opgørelse af antallet af årselever.
 § 6. Undervisnings- og forskningsministeren kan yde tilskud og lån  

 til gennemførelsen af forsøgs- og udviklingsarbejde samt til køb af apparatur  

 og undervisningsmateriel i forbindelse hermed.
 Stk. 2. Undervisnings- og forskningsministeren kan efter  

 forhandling med finansministeren fastsætte nærmere regler om vilkår for  

 ydelse og afvikling af lån.
 § 7. Undervisningen kan tilrettelægges som fjernundervisning.  

 Undervisnings- og forskningsministeren kan fastsætte nærmere bestemmelser  

 herom.
Kapitel 5 Deltagerbetaling § 8. Uddannelsesinstitutionen opkræver betaling for deltagelse i  

 undervisningen.
Undervisnings- og forskningsministeren kan fastsætte nærmere  

 regler om betalingen.
 Stk. 2. Uddannelsesinstitutionen kan tilbyde deltidsuddannelser og  

 enkeltfagskurser efter denne lov som indtægtsdækket virksomhed.
 § 9. Uddannelsesinstitutionen kan opkræve betaling hos den  

 selvstuderende til dækning af udgifterne til afholdelse af prøve eller anden  

 bedømmelse efter § 4. Undervisnings- og forskningsministeren kan fastsætte  

 nærmere regler om betalingen.
Kapitel 6 Forskellige bestemmelser § 10. Undervisnings- og forskningsministeren kan fastsætte særlige  

 regler for styrelsen af deltidsuddannelser og enkeltfagskurser, der udbydes  

 efter denne lov.
 Stk. 2. Undervisnings- og forskningsministeren kan fravige  

 styrelsesbestemmelser i anden lovgivning, herunder lov om styrelse af højere  

 uddannelsesinstitutioner.
§ 10 a.
En institutions afgørelser efter denne lov eller efter  

 regler fastsat i medfør af loven kan påklages til undervisnings- og  

 forskningsministeren.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser ikke  

 skal kunne indbringes for ministeren.
Kapitel 7 Ikrafttræden m.v.
 § 11. Loven træder i kraft den 1. januar 1990.
 Stk. 2. Følgende bestemmelser ophæves:
1) § 6, stk. 1, 2. pkt., i lov om godkendelse af handelsskoler, tekniske  

 skoler og tilskud m.v. til disse skoler, jf. lovbekendtgørelse nr. 178 af 2.  

 april 1987, og 2) § 3, stk. 2, i lov nr. 232 af 22. april 1987 om videregående  

 teknikeruddannelser m.v.
§ 12. Loven gælder ikke for Færøerne og Grønland.
Lov nr. 352 af  

 14. maj 1992, hvis § 18 indsatte § 10 a, trådte i kraft den 15. juni 1992,  

 jf. bekendtgørelse nr. 441 af 2. juni 1992.
Undervisnings- og forskningsministeriet, den 29. juli 1992 Bertel Haarder / Lilla Voss Ændringsforslag Af undervisningsministeren :
 Ny paragraf 13) Efter § 9 indsættes under reglerne om  

 deltagerbetaling som ny paragraf:
» § 05. Uddannelsesaktiviteter efter denne lov kan ikke  

 godkendes som støtteberettigende efter lov om statens  

 uddannelsesstøtte.« Bemærkninger Til nr. 13 Regeringen har nu fremsat forslag til lov om støtte til  

 voksenuddannelse (lovforslag nr.
L 343), der i § 8, stk. 1, indeholder  

 hjemmel til at yde tilskud til deltagerbetaling ved åben uddannelse for  

 personer, der modtager støtte til voksenuddannelse.
Som en konsekvens heraf  

 er den under ændringsforslag nr. 9 i Uddannelsesudvalgets betænkning af 15.  

 juni 1993 over lovforslaget foreslåede § 01 overflødig.
Det i betænkningen  

 stillede ændringsforslag nr. 9 tages derfor tilbage og erstattes af  

 nærværende ændringsforslag.
Efter 2. behandling den 17. juni 1993 Formål § 1. Lovens formål er at fremme et bredt udbud af erhvervsrettet  

 uddannelse til den voksne befolkning.
Stk. 2. Der skal ved tilrettelæggelsen tages hensyn til voksnes  

 praktiske muligheder for at kombinere uddannelse og tilknytning til  

 arbejdsmarkedet enten ved 1) tilrettelæggelse på deltid for beskæftigede, herunder beskæftigede, der  

 modtager voksenuddannelsesstøtte, og ledige med rådighedsforpligtelse eller  

 ved 2) tilrettelæggelse på heltid for beskæftigede, herunder beskæftigede, der  

 modtager voksenuddannelsesstøtte eller er omfattet af arbejdsmarkedets  

 orlovsordninger, og ledige uden rådighedsforpligtelse under uddannelsen.
 Stk. 3. Uddannelsesaktiviteterne skal ligge inden for  

 Undervisningsministeriets område.
Område § 2. Åben uddannelse er erhvervsrettede 1) deltidsuddannelser, 2) heltidsuddannelser tilrettelagt på deltid, 3) enkeltfag, 4) korte kurser og 5) særligt tilrettelagte uddannelsesforløb.
Stk. 2. Uddannelserne efter stk. 1, nr. 1 og 2, skal  

 tilrettelægges på deltid sådan, at uddannelserne kan følges af personer med  

 fuldtidsarbejde, jf. dog stk. 5. Deltagerne har krav på at kunne gennemføre  

 uddannelserne som enkeltfag.
Der skal ved tilrettelæggelsen tages hensyn til  

 voksnes forudsætninger.
Hvis der er ledige pladser på en heltidsuddannelse,  

 kan uddannelsesinstitutionen dog indskrive deltagere på afgrænsede dele af  

 uddannelsen efter reglerne om åben uddannelse.
Stk. 3. Et enkeltfag er en fagligt afgrænset del af en uddannelse,  

 hvortil der er knyttet en prøve, eksamen eller selvstændig bedømmelse i  

 øvrigt.
Udbudet af enkeltfag skal tilrettelægges efter reglerne i stk. 2, jf.  

 dog stk. 5.
 Stk. 4. Korte kurser efter stk. 1, nr. 4, er koncentrerede  

 undervisningsforløb af 1-8 ugers varighed omregnet til heltid, som  

 uddannelsesinstitutionen fastlægger frit efter lokalt behov inden for rammer  

 fastlagt af undervisningsministeren, jf. stk. 7.
Stk. 5. Uddannelsesinstitutionerne kan sammensætte  

 uddannelsesaktiviteterne efter stk. 1, herunder i kombinationer, der udbydes  

 på heltid eller deltid i særligt tilrettelagte uddannelsesforløb af op til et  

 års varighed omregnet til heltid.
Deltidsuddannelserne efter stk. 1, nr. 1,  

 kan ligeledes udbydes på heltid inden for denne tidsramme.
I de særligt  

 tilrettelagte uddannelsesforløb kan korte kurser efter stk. 1, nr. 4, almen  

 voksenuddannelse og anden undervisning indgå med op til 1/3 af det samlede  

 uddannelsesforløb.
 Stk. 6. Åben uddannelse kan tilrettelægges som fjernundervisning.
 Stk. 7. Undervisningsministeren fastsætter nærmere regler om de  

 enkelte deltidsuddannelser efter stk. 1, nr. 1, og om de korte kurser efter  

 stk. 1, nr. 4, herunder om adgangskrav og udbud, jf. § 3, stk. 2.
 Stk. 8. Undervisningsministeren kan fastsætte regler om særligt  

 tilrettelagte uddannelsesforløb, herunder om særskilt godkendelse af  

 uddannelsesforløb efter stk. 1, nr. 5.
 Stk. 9. Undervisningsministeren kan fravige reglerne for  

 heltidsuddannelserne, herunder reglerne om adgangskrav, når de udbydes som  

 åben uddannelse, jf. stk. 1, nr. 2 og 3.
 Udbud m.v.
§ 3. En uddannelsesinstitutions udbud af åben uddannelse kan  

 omfatte alle de uddannelser, som institutionen er godkendt til at udbyde på  

 heltid, og enkeltfag fra disse uddannelser, medmindre undervisningsministeren  

 bestemmer andet.
Undervisningsministeren kan bestemme, at  

 uddannelsesinstitutionerne kan udbyde andre uddannelser eller enkeltfag  

 herfra som åben uddannelse.
 Stk. 2. Undervisningsinstitutioner under Undervisningsministeriet,  

 der er godkendt til at udbyde erhvervsrettet uddannelse, og  

 arbejdsmarkedsuddannelsescentre kan udbyde korte kurser efter § 2, stk. 1,  

 nr. 4, medmindre undervisningsministeren bestemmer andet.  

 Undervisningsministeren kan bestemme, at andre uddannelsesinstitutioner kan  

 udbyde korte kurser.
 Stk. 3. Undervisningsministeren kan efter en faglig vurdering af  

 kvaliteten bestemme, at den enkelte uddannelsesinstitution ikke kan udbyde en  

 uddannelsesaktivitet efter denne lov.
 Stk. 4. Åben uddannelse kan ikke forbeholdes bestemte virksomheder  

 eller lignende, jf. dog § 4 om indtægtsdækket virksomhed.
 Stk. 5. Uddannelsesinstitutionerne fastsætter antallet af  

 uddannelsespladser ved åben uddannelse, jf. dog stk. 7.
 Stk. 6. Udbud af åben uddannelse skal annonceres offentligt.  

 Undervisningsministeren kan pålægge uddannelsesinstitutionerne at anvende et  

 fælles informationssystem ved annoncering af udbud af åben uddannelse.
 Stk. 7. Undervisningsministeren kan pålægge  

 uddannelsesinstitutioner under Undervisningsministeriet at udbyde åben  

 uddannelse.
§ 4. Uddannelsesinstitutionerne kan udbyde åben uddannelse som  

 indtægtsdækket virksomhed uden tilskud efter denne lov til virksomheder eller  

 lignende.
Uddannelsesaktiviteten kan tilrettelægges efter aftale med den  

 eller de pågældende virksomheder.
 Stk. 2. Uddannelsesinstitutionerne kan efter reglerne om  

 indtægtsdækket virksomhed frit udbyde efter- og videreuddannelse, der ikke er  

 omfattet af denne lov eller anden lovgivning.
Selvstuderende § 5. Enhver kan som selvstuderende aflægge prøver og deltage i  

 anden bedømmelse, der indgår i udbudt åben uddannelse, uden at have deltaget  

 i undervisningen, jf. dog stk. 3. Uddannelsesinstitutionerne kan godkende, at  

 selvstuderende aflægger prøver og deltager i anden bedømmelse, der indgår i  

 andre uddannelser under Undervisningsministeriet.
Stk. 2. Prøver og anden bedømmelse kan tilrettelægges særskilt for  

 selvstuderende.
Prøverne m.v. aflægges ved de uddannelsesinstitutioner, der  

 udbyder uddannelserne.
 Stk. 3. Selvstuderende kan ikke ved at benytte adgangen til at  

 aflægge prøver efter stk. 1 opnå flere eksamensforsøg end det antal, der  

 følger af reglerne for den enkelte uddannelse.
 Tilskud m.v.
§ 6. Staten yder tilskud til delvis dækning af  

 undervisningsudgifter inkl. prøver og anden bedømmelse ved åben uddannelse,  

 jf. dog § 4 om indtægtsdækket virksomhed.
Udbetaling af tilskuddet finder  

 sted efter undervisningsministerens nærmere bestemmelse.
Stk. 2. Tilskuddet bestemmes på grundlag af det antal årselever  

 eller årsstuderende, som er indskrevet ved uddannelsesaktiviteterne.
Det  

 gennemsnitlige tilskud pr. årselev eller årsstuderende fastlægges i de årlige  

 finanslove for større grupper af uddannelser og kurser.  

 Undervisningsministeren træffer beslutning om placering af de enkelte  

 uddannelser og kurser i grupper og om opgørelse af antallet af årselever  

 eller årsstuderende.
 Stk. 3. Undervisningsministeren kan i særlige tilfælde bestemme,  

 at en åben uddannelse udbydes uden tilskud efter denne lov.
 § 7. Undervisningsministeren kan yde tilskud samt på vilkår  

 fastsat efter forhandling med finansministeren lån og statsgaranti for  

 oprettelse af lån til gennemførelsen af forsøgs- og udviklingsarbejde og til  

 køb af apparatur og undervisningsmateriel i forbindelse hermed.
 Stk. 2. Undervisningsministeren kan fastsætte nærmere regler om  

 tildeling af tilskud efter stk. 1.
Deltagerbetaling § 8. Uddannelsesinstitutionen opkræver betaling for deltagelse i  

 undervisningen inkl. prøver og anden bedømmelse.
Betalingen omfatter det  

 antal eksamensforsøg, der er mulighed for efter reglerne for den enkelte  

 uddannelse, medmindre institutionen i vilkårene udtrykkeligt har fastsat, at  

 betalingen kun omfatter et lavere antal, dog mindst et forsøg.
 § 9. Uddannelsesinstitutionen opkræver betaling hos den  

 selvstuderende til dækning af udgifterne til afholdelse af prøve eller anden  

 bedømmelse efter § 5. Undervisningsministeren kan fastsætte nærmere regler om  

 beregningen af udgifterne.
 § 10. Uddannelsesaktiviteter efter denne lov kan ikke godkendes  

 som støtteberettigende efter lov om statens uddannelsesstøtte.
Forskellige bestemmelser § 11. Uddannelsesinstitutionerne skal ved udbud af  

 uddannelsesaktiviteter efter denne lov og ved fastsættelsen af vilkår for  

 deltagelse og betaling iagttage principperne for god markedsføringsskik og  

 ikke over for deltagerne fastsætte urimelige aftalevilkår.
 Stk. 2. Uddannelsesinstitutionernes udbud af  

 uddannelsesaktiviteter efter denne lov som indtægtsdækket virksomhed må ikke  

 påføre andre ubillig priskonkurrence.
Stk. 3. Uddannelsesinstitutionerne må ikke med tilskud efter denne  

 lov udbyde en uddannelsesaktivitet, der påfører private initiativtagere ny  

 konkurrence.
Dette gælder, hvor den private initiativtagers udbud af  

 uddannelsesaktiviteter hidtil har fundet sted uden konkurrence fra  

 uddannelsesaktiviteter finansieret helt eller delvis med offentlige midler.
 § 12. Undervisningsministeren nedsætter et nævn for udbud af  

 uddannelser efter denne lov til at påse, at § 11 ikke overtrædes.
Stk. 2. Nævnet består af en formand, der skal opfylde de  

 almindelige betingelser for at kunne blive udnævnt til dommer, og 3  

 medlemmer.
Formanden og et medlem, der skal repræsentere  

 uddannelsesinstitutionerne under Undervisningsministeriet, udpeges af  

 undervisningsministeren.
De to øvrige medlemmer udpeges af henholdsvis Dansk  

 Arbejdsgiverforening og Forbrugerrådet.
Stk. 3. Formanden og medlemmerne beskikkes af  

 undervisningsministeren for 4 år ad gangen.
Der kan beskikkes stedfortrædere  

 for medlemmerne.
 Stk. 4. I tilfælde af stemmelighed er formandens stemme afgørende.
 Stk. 5. Undervisningsministeren sørger for, at nævnet får den  

 nødvendige sekretariatsbistand og sagkyndige bistand.
 Stk. 6. Nævnet fastsætter selv sin forretningsorden.
 § 13. Spørgsmål om overtrædelse af § 11 kan indbringes for nævnet  

 af undervisningsministeren eller af private personer, virksomheder m.fl.
 Stk. 2. Hvis nævnet finder, at § 11, stk. 1, er overtrådt, kan  

 nævnet give uddannelsesinstitutionen en advarsel, pålægge  

 uddannelsesinstitutionen at ændre markedsføring eller aftalevilkår eller  

 tilsidesætte indgåede vilkår.
Stk. 3. Hvis nævnet finder, at § 11, stk. 2, er overtrådt, kan  

 nævnet give uddannelsesinstitutionen pålæg om ændret prisberegning og  

 regnskabsføring.
Nævnet kan nedlægge forbud mod en uddannelsesaktivitet, hvis  

 pålæg ikke overholdes.
Stk. 4. Hvis nævnet finder det sandsynliggjort, at § 11, stk. 3,  

 er overtrådt, bortfalder det ydede tilskud.
Undervisningsministeren tager  

 stilling til, om bortfald af tilskud har virkning fra tilskudsårets  

 begyndelse.
 Stk. 5. Uddannelsesinstitutionerne er forpligtede til at give  

 nævnet de fornødne oplysninger efter nævnets bestemmelse.
 Stk. 6. Nævnets afgørelser kan ikke indbringes for anden  

 administrativ myndighed.
§ 14. Undervisningsministeren nedsætter et råd om åben uddannelse  

 (erhvervsrettet voksenuddannelse) med deltagelse af de berørte  

 organisationer, institutioner og myndigheder, herunder medlemmer efter  

 indstilling fra LO, DA, FTF, AC og SALA.
Rådet for åben uddannelse er  

 rådgivende for undervisningsministeren i spørgsmål vedrørende åben uddannelse  

 og udtaler sig om sammensætningen af det samlede udbud af åben uddannelse ud  

 fra erhvervs-, arbejdsmarkeds- og uddannelsespolitiske vurderinger samt om  

 lovforslag og bekendtgørelser.
Undervisningsministeren indhenter i øvrigt  

 rådets udtalelse i spørgsmål af principiel betydning for udbudet af åben  

 uddannelse.
 Stk. 2. Rådet kan på eget initiativ drøfte og afgive udtalelse til  

 undervisningsministeren om spørgsmål, der efter rådets opfattelse har generel  

 eller principiel betydning for udbud, vilkår af afgrænsning af åben  

 uddannelse, herunder om kvaliteten af de korte kurser, jf. § 2, stk. 1, nr.  

 4, og de særligt tilrettelagte uddannelsesforløb, jf. § 2, stk. 1, nr. 5.
 Stk. 3. Undervisningsministeren stiller sekretariatsbistand til  

 rådighed for rådet.
 § 15. Undervisningsministeren kan fastsætte særlige regler for  

 uddannelsesinstitutionernes styrelse af åben uddannelse og kan fravige  

 styrelsesbestemmelser i anden lovgivning på Undervisningsministeriets område,  

 når formålet med denne lov gør det nødvendigt.
 § 16. Undervisningsministeren kan undlade at yde tilskud til åben  

 uddannelse, hvis ministeren finder det sandsynliggjort, at det ville være i  

 strid med loven.
 Stk. 2. Undervisningsministeren kan for uddannelsesinstitutioner  

 m.v., som ikke følger bestemmelserne i denne lov eller de regler, som  

 ministeren har fastsat, tilbageholde tilskud eller lade tilskud helt  

 bortfalde, eventuelt kræve tilskud tilbagebetalt, jf. dog § 13, stk. 2 og 3.
 Stk. 3. For meget udbetalt tilskud kan modregnes i kommende  

 tilskudsudbetalinger.
 Stk. 4. Bestemmelserne i stk. 1 og 2 finder tilsvarende anvendelse  

 for lån og for opsigelse af garantitilsagn, jf. § 7.
 § 17. Undervisningsministeren kan fra private og selvejende  

 uddannelsesinstitutioner, der udbyder åben uddannelse, indhente  

 regnskabsmæssige oplysninger, der er attesteret af institutionens revisor.
 § 18. En institutions afgørelser efter denne lov eller efter  

 regler fastsat i medfør af loven kan påklages til undervisningsministeren,  

 jf. dog § 13, stk. 1.
 Stk. 2. Undervisningsministeren fastsætter nærmere regler om  

 adgangen til at klage efter stk. 1 og kan herunder bestemme, at afgørelser  

 ikke skal kunne indbringes for ministeren.
 Ikrafttræden m.v.
 § 19. Loven træder i kraft dagen efter bekendtgørelsen i  

 Lovtidende og har virkning fra den 1. januar 1994.
 Stk. 2. Følgende love ophæves:
 1) Lov nr. 271 af 6. juni 1985 om efteruddannelse. (Erhvervsrettede kurser  

 m.v.).
 2) Lov om åben uddannelse (erhvervsrettet voksenuddannelse -  

 deltidsuddannelser og enkeltfagskurser), jf. lovbekendtgørelse nr. 682 af 29.  

 juli 1992.
 Stk. 3. Tilsagte tilskud og indgåede aftaler i henhold til de  

 love, der er nævnt i stk. 2, gennemføres i overensstemmelse med de hidtil  

 gældende regler.
 Stk. 4. Regler, der er fastsat med hjemmel i de love, der er nævnt  

 i stk. 2, forbliver i kraft, indtil de ophæves eller afløses af regler  

 fastsat i medfør af denne lov.
 § 20. Loven gælder ikke for Færøerne og Grønland.
