 I henhold til §§ 13, 25 og 31 i lov nr 306 af 8. juni 1977 om friskoler og  

 private grundskoler m.v. fastsættes:
 § 1.  Forældre og ansatte ved friskoler, private  

 grundskoler og grundskoleafdelinger samt private grundskolekursus har ret til  

 indsigt i skolens eller kursets budget og regnskab efter reglerne i denne  

 bekendtgørelse, såfremt skolen eller kurset modtager statstilskud efter lov  

 om statsstøtte til visse private skoler.
§ 2.  Forældrenes ret til indsigt tilkommer de  

 personer, der har forældremyndigheden over skolens eller kursets elever.
Er  

 en elev ikke undergivet forældremyndighed, tilkommer retten til indsigt  

 eleven selv.
 Stk. 2.  De ansattes ret til indsigt tilkommer personer,  

 der har lønnet beskæftigelse ved skolen eller kursus af mindst en måneds  

 varighed.
 § 3.  Retten til indsigt omfatter skolens eller  

 kursets årsregnskaber, tilskudsregnskaber på de af undervisningsministeriet  

 udsendte standardregnskabsskemaer, redegørelser for afvigelser mellem  

 årsregnskab og tilskudsregnskab, revisionsprotokollater, byggeregnskaber samt  

 forskudsindberetning på de af undervisningsministeriet udarbejdede  

 standardforskudsskemaer.
 Stk. 2.  Retten til indsigt omfatter desuden de drifts-,  

 anlægs- og likviditetsbudgetter, som måtte være godkendt af skolens  

 ansvarlige ledelse.
Stk. 3.  Retten til indsigt omfatter ikke oplysninger om  

 de enkelte ansattes lønforhold eller deres øvrige økonomiske og personlige  

 forhold.
En ansat har dog ret til indsigt om egne forhold.
Stk. 4.  Undtaget fra retten til indsigt er endvidere  

 oplysninger om forældrenes økonomiske og personlige forhold.
Vedkommende har  

 dog ret til indsigt om egne forhold.
§ 4.  Begæring om indsigt i henhold til §§ 1-3 rettes  

 til skolens leder eller dennes stedfortræder og skal imødekommes uden  

 forsinkelse, men med hensyntagen til undervisningen og skolens  

 forretningsgang.
Begæring anses for imødekommet, når der er udleveret eller  

 tilsendt den begærede afskrift eller fotokopi af det af begæringen omfattede  

 materiale.
Begæringen kan endvidere imødekommes ved, at der gives den  

 begærende adgang til at gennemse materialet på skolens eller kursets kontor.
 Stk. 2.  Begæringen om indsigt kan tillige rettes til  

 undervisningsministeriet, direktoraternes tilskudsforvaltning, for så vidt  

 angår det til undervisningsministeriet indsendte regnskabs- og  

 budgetmateriale.
 § 5.  Betaling for afskrift eller kopier af dokumenter  

 m.v., der udleveres efter begæring i henhold til §§ 1-4, opkræves efter  

 reglerne i justitsministeriets bekendtgørelse om betaling for afskifter og  

 fotokopier, der udleveres i henhold til lov om offentlighed i forvaltningen.  

 (jfr. bilag).
 § 6.  Tvivlsspørgsmål i forbindelse med forældres og  

 ansattes ret til indsigt i en skoles eller et kursus' budget- og  

 regnskabsforhold kan forelægges undervisningsministeriet til afgørelse.
 § 7.  Denne bekendtgørelse træder i kraft ved  

 bekendtgørelsen i Lovtidende og har virkning for oplysninger og  

 regnskabsmateriale m.v., som vedrører tiden efter 1. april 1978.
Undervisningsministeriet, den 21. maj  

 1979 P.M.V.
