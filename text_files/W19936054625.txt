 Apparat til bremsning af en wire- eller kædetrukket skydeport eller  

 -dør blev ikke anset som ny i forhold til, hvad der var kendt før  

 patentansøgningens indleveringsdag, og de af ansøgningen omfattede  

 foranstaltninger fandtes at være nærliggende i forhold til den modholdte,  

 kendte teknik.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Herborg, Laubst, Terndrup Pedersen) følgende Den 25. september 1989 fremlagdes under nr. 156741 en den 24. marts 1987  

 indleveret ansøgning om patent på »apparat til bremsning af en wire-  

 eller kædetrukket skydeport eller -dør«.
 De fremlagte krav lød således:
 »1. Apparat til bremsning af en wire- eller kædetrukket skydeport  

 eller -dør, der f.eks. i tilfælde af brand eller ved tilsvarende ophedning er  

 indrettet til at tvangsstyres til lukning ved hjælp af en kontravægt (8)  

 eller et tilsvarende drivorgan, hvilket apparat omfatter et ved en side af en  

 basisplade (18) drejeligt lejret drivhjul (16), der er indrettet til  

 placering mellem portpladen (2) eller døren og kontravægten (8), og som er  

 drivforbundet med en bremseskive (38), der er indrettet til at roteres i et  

 permanent magnetfelt, og som er drejeligt lejret i basispladen (16) og  

 forsynet med en skiveformet kortslutningsrotor (40), hvorhos der findes  

 organer, der er indrettet til at regulere bremseeffekten ved variation af den  

 effektive afstand mellem kortslut- ningsrotoren (40) og en kreds af  

 permanente magneter på ba-basispladen (16), idet den effektive bremseeffekt  

 aftager ved forøgelse af nævnte effektive afstand - og omvendt,  

kendetegnet   ved, at reguleringsorganerne for bremseeffekten udgøres  

 af med kortslutningsrotoren (40) på drejningsstiv men forskydelig måde  

 samvirkende indstillingsorganer (48,50), der er indrettet til at kunne  

 betjenes fra den side af basispladen (18), hvor drivhjulet (16) er placeret.
2. Apparat ifølge krav 1 og ved hvilket nævnte drivhjul (16) ved hjælp af  

 en envejskobling (26) er drivforbundet med en tandkrans (24), der ved hjælp  

 af en rullekæde (28) er forbundet med en fortrinsvis mindre tandkrans (30) på  

 en ende af en drivaksel (32) for bremseskiven (38) henholdsvis  

 kortslutningsrotoren (40), der er placeret ved modsatte side af basispladen  

 (18), således at kortslutningsrotoren (40) ved hjælp af drivhjulet (16) kan  

 bringes til at rotere i forhold til kredsen af permanente magneter, der er  

 fastgjort til basispladen (18) omkring drivakslen (32), kendetegnet  

 ved, at drivakslen (32) er udformet med en central langsgående hulhed, hvori  

 er drejeligt lejret en spindel (52), der i længderetningen er fikseret i  

 hulheden, og som ved en ende er udformet med et gevind (50), der indgriber  

 med en møtrikplade (48), som er fastgjort til en navdel (42) for bremseskiven  

 (38) henholdsvis kortslutningsrotoren (40), hvilken navdel (42) er  

 forskydeligt men drejningsstift forbundet med drivakslen (32), idet spindlen  

 (52) modsat den nævnte gevindende (50) er forsynet med låsbare  

 betjeningsorganer (54) til drejning af spindlen (52) for effektregulering af  

 bremseapparatet ved forskydning af kortslutningsrotoren (40) frem og tilbage  

 langs ydersiden af drivakslen (32) ved modsatte side af basispladen  

 (18).« Klageren i denne sag nedlagde ved skrivelse af 22. december 1989  

 indsigelse mod udstedelse af patent under henvisning til, at ansøgningen ikke  

 indeholder noget opfinderisk nyt, der kan berettige til patentbeskyttelse.
 I skrivelsen anførtes bl.a. følgende:
 ».....Som kendt udgangspunkt for det patentansøgte apparat angives en  

 konstruktion med en basisplade, på hvis ene side er lejret et mellem porten  

 eller døren og en kontravægt placeret drivhjul, der er drivforbundet med en  

 med kortslutningsrotor forsynet bremseskive, og hvor reguleringsorganer for  

 bremseeffekten er indrettet til at justere den effektive afstand mellem  

 kortslutningsrotoren og en kreds af permanente magneter på basispladen.
 Det turde være en banal selvfølgelighed, at drivhjulet må være placeret på  

 basispladens ene side, og uafhængigt af, om hvirvelstrømsbremsen er anbragt  

 på samme eller modsatte side, er de eneste muligheder, som står til rådighed  

 for placering af betjeningselementet for de omhandlede reguleringsorganer  

 enten på den ene eller den anden side af basispladen.
 Det turde vel være en selvfølgelighed for en fagmand at vælge placering på  

 den side, som er lettest tilgængelig, dvs. den »udvendige« side, og  

 dette i og for sig uafhængigt af, om drivhjulet er placeret på denne side  

 eller ikke.
 Det fremlagte krav 1 dækker en udførelse, hvor drivhjulet og  

 hvirvelstrømsbremsen ligger på samme side af basispladen, f.eks. den  

 udvendige side, og det forekommer åbenbart, at det ved en sådan udførelse vil  

 være det eneste naturlige at placere reguleringsorganerne på samme side af  

 basispladen som hvirvelstrømsbremsen og dermed også som drivhjulet.
 En sådan udførelse har da også været benyttet i port- og  

 dørlukkeapparater, som var på markedet før den foreliggende ansøgnings  

 indleveringsdag, bl.a. fra det schweiziske firma GILGEN AG, CH-3150  

 Schwarzenburg.
På dette grundlag henstilles det, at den foreliggende ansøgning afslås i  

 sin helhed.' I supplerende indsigelsesbegrundelse af 27. februar 1990 anførte klageren  

 følgende:
»Idet det ikke har været muligt at fremskaffe dokumentation for, at  

 det i vor skrivelse af 22. december 1989 nævnte schweiziske firma GILGEN AG  

 havde markedsført en nyhedshindrende hvirvelstrømsbremseindretning forud for  

 den foreliggende ansøgnings indleveringsdag, gøres det stadig gældende, at  

 opfindelsen er nyhedsmæssigt foregrebet af sådanne bremseindretninger, som  

 var blevet kendt forud for ansøgningens indleveringsdag, idet der herom  

 henvises til medfølgende kopier af brochureblad, dateret november 1985 vedrørende den af indsigeren  

 fremstillede hvirvelstrømsbremseindretning »Braky« (Bilag 1) dansk mønsterregistrering nr. 0350/1987 baseret på mønsteransøgning MA  

 0641/1986, hvis akter har været offentligt tilgængelige fra 27. december  

 1986. (Bilag 2) og ansøgerens tegning af 24. juli 1986 vedrørende den i ovennævnte  

 mønsterregistrering omhandlede hvirvelstrømsbremse type JE3-8. (Bilag 3).
Tillige gøres det gældende, at den fremlagte ansøgning i strid med  

 bestemmelsen i Patentlovens § 13 er ændret til at søge patent på noget, som  

 ikke fremgik af ansøgningen, da den blev indleveret, jvf.
Patentlovens § 52,  

 stk. 1 nr. 3.
 Medfølgende bilag 1 viser en hvirvelstrømsbremseindretning, som var  

 markedsført før den foreliggende ansøgnings indleveringsdag den 24 marts 1987  

 og hvor hvirvelstrømsbremsen med dertil hørende magneter og  

 kortslutningsrotor og drivhjulet for det til porten førende wire-kædetræk er  

 placeret på hver sin side af monteringspladen på samme måde som ved den i den  

 fremlagte ansøgning (se fig. 2) viste og beskrevne udførelsesform.  

 Bremseeffekten kan her indstilles ved hjælp af de på det øverste billede  

 viste skruer, som stikker ud på den side af monterings- eller basispladen,  

 hvor drivhjulet er placeret og med hvilke magneternes afstand fra  

 kortslutningsrotoren kan reguleres.
 Uanset at fremlæggelsesskriftets krav 1 foreskriver, at  

 reguleringsorganerne for bremseeffekten skal virke på kortslutningsrotoren,  

 turde det være klart, at denne løsning ikke rummer noget opfinderisk  

 ejendommeligt, idet den for regulering af bremseeffekten nødvendige  

 regulering af afstanden mellem kortslutningsrotoren og kredsen af permanente  

 magneter som en selvfølgelighed kan ske ved aksial forskydning af enten  

 rotoren eller de permanente magneter.
 Idet vi iøvrigt henviser til bemærkningerne i vor skrivelse af 22.  

 december 1989, må den fremlagte ansøgnings krav 1 hermed anses for foregrebet  

 af den af indsigeren forud for ansøgningens indlevering markedsførte  

 hvirvelstrømsbremse.
Den forud for den foreliggende ansøgnings indlevering offentligt  

 tilgængelige mønsteransøgning viser ligeledes en udførelse med  

 hvirvelstrømsbremse og drivhjul anbragt på hver sin side af basispladen.
Som  

 det fremgår af bilag 3 sker indstilling af bremseeffekten her fra den side af  

 basispladen, hvor hvirvelstrømsbremsen er anbragt, men det fremgår helt  

 åbenbart, at indstillingen sker gennem aksial forskydning af  

 kortslutningsrotoren.
For en fagmand vil det yderligere være klart, at den på  

 tegningen angivne indstillingsmulighed kun kan realiseres ved hjælp af en  

 spindel, som må være lejret i en langsgående hulhed i drivakslen på i det  

 væsentlige samme måde som angivet i den fremlagte ansøgnings krav 2.
 Foranstaltningen ifølge den fremlagte ansøgning synes således i al sin  

 enkelthed at bestå i, at man har byttet om på betjeningsorgan og møtrikplade  

 i forhold til den placering, der er vist i bilag 3. Dette kan iøvrigt  

 demonstreres for Patentdirektoratet ved forevisning af en model af en  

 hvirvelstrømsbremse type JE3-8.
 Til begrundelse af indsigerens anbringende om at den fremlagte ansøgning  

 er ændret i strid med bestemmelsen i Patentlovens § 13 skal henvises til, at  

 det af den kendetegnende del af ansøgningens oprindelige krav 1 fremgik, at  

 de med kortslutningsrotoren samvirkende forskydningsorganer skulle være  

 indrettet til at kunne betjenes fra modsatte side af en fælles basisplade,  

 hvortil såvel nævnte kreds af permanente magneter som lejearrangementet for  

 nævnte kortslutningsrotor er fastgjort.
 Selv om ordet »modsatte« synes at mangle en reference i  

 patentkravets formulering iøvrigt, turde det være klart, at kravet ikke kan  

 læses på anden måde end, at der med denne angivelse menes den  

 »modsatte« side i forhold til den side, hvor kredsen af permanente  

 magneter og lejearrangementet for kortslutningsrotoren er fastgjort.
 Dette er også i fuld overensstemmelse med den i ansøgningen beskrevne og i  

 tegningens fig. 2 viste udførelsesform og det bemærkes, at den oprindelige  

 beskrivelse intet indeholder om, at drivhjul og hvirvelstrømsbremse  

 alternativt kan være placeret på samme side af basispladen.
 Med skrivelse af 21 oktober 1988 som fremsendes af ansøgeren efter, at  

 denne er blevet bekendt med en af indsigeren nyudviklet konstruktion, hvor  

 hvirvelstrømsbremse og drivhjul er anbragt på samme side af basispladen,  

 ændres krav 1 til den også i fremlæggelsesskriftet angivne ordlyd, i hvilken  

 ordet »modsatte« er udeladt og ansøgeren har efterfølgende ved  

 indsigelse overfor den af indsigeren den 18. september 1987 indleverede  

 mønsteransøgning MA 1024/1987 gjort gældende, at den omhandlede nyudvikling  

 fra indsigeren i den foreliggende sag skulle udgøre en krænkelse af den  

 fremlagte patentansøgning, uanset at denne nyudvikling ikke var omfattet af  

 ansøgningens patentkrav, da den blev indleveret.
 Det skal for god ordens skyld bemærkes, at en sådan ændring af ansøgningen  

 i henhold til Patentlovens § 52 stk. 1, nr. 3 vil medføre ugyldighed af et  

 eventuelt patent udstedt på grundlag af de fremlagte krav.
Sammenfattende gøres det gældende, at den med indsigelsen nedlagte påstand  

 om, at patentansøgning nr. 1488/87 afslås i sin helhed, hermed er  

 velbegrundet.' Ansøgeren imødegik ved skrivelse af 10. september 1990 indsigelsen og  

 udtalte:
 »Ansøgeren kan naturligvis ikke bestride, at de eneste muligheder,  

 som står til rådighed for placering af betjeningselementet for de omhandlede  

 reguleringsorganer, enten er på den ene eller den anden side af basispladen.  

 Ligeledes kan ansøgeren medgive, at det er en »banal  

 selvfølgelighed«, at drivhjulet må være placeret på basispladens ene  

 side.
 Det kan imidlertid kun tilskrives banal bagklogskab, når indsigeren  

 påstår, at det skulle være en selvfølgelighed, at indstillingsorganerne for  

 kortslutningsrotoren er indrettet til at kunne betjenes fra den side af  

 basispladen, hvor drivhjulet er placeret.
 Det er uforståeligt, at indsigeren gør gældende, at opfindelsen er  

 nyhedsmæssig foregrebet af de bremseindretninger, som der henvises til i  

 bilag 1-3 til indsigerens skrivelse af 27. februar 1990, idet det fra dette  

 materiale kendte i forvejen er omtalt i den af Patentdirektoratets godkendte  

 og fremlagte ansøgning.
 Indsigerens påstand om, at den fremlagte ansøgning i strid med  

 Patentlovens § 13 er ændret til at angå noget, som ikke fremgik af  

  ansøgningen som helhed, da den blev indleveret, er helt bestemt uden hold i  

 virkeligheden, hvilken Patentdirektoratets godkendelse af ansøgningen  

 naturligvis også er et udtryk for.
I den forbindelse, må jeg fastslå, at der intet odiøst endsige ulovligt er  

 ved undervejs i et ansøgningsforløb at omformulere og ændre opfindelsens  

 definition, når det som i den foreliggende ansøgning er sket indenfor de  

 gældende rammer, nemlig det totale indhold af den oprindeligt indleverede  

 beskrivelse med patentkrav og tegning.
Også selv om en sådan omformulering  

 måtte vise sig at dække en »ny« udformning hos en konkurrent, er  

 det klart forsvarligt og naturligvis lovligt, hvilket ansøgeren fastholder er  

 tilfældet.
 Ansøgeren skal igen henvise til følgende afsnit i ansøgningens  

 beskrivelsesindledning.
»Med henblik på at regulere bremseeffekten er det kendt at variere  

 gearingen mellem drivhjul og kortslutningsrotor, ligesom det er kendt at  

 regulere afstanden til kortslutningsrotoren ved at arrangere de enkelte  

 magneter i magnetkredsen på individuel forskydelig måde.
Desuden er det kendt  

 at arrangere selve kortslutningsrotoren på forskydelig måde i forhold til  

 faste magneter.« Ved den i indsigerens bilag 1 viste bremseindretning kan bremseeffekten  

 indstilles ved individuel indstilling af afstanden mellem samtlige magneter  

 og kortslutningsrotoren, medens reguleringen af bremseeffekten ved den i  

 indsigerens bilag 2 og 3 viste bremseindretning, der har været markedsført af  

 ansøgeren, foregår ved aksial forskydning af kortslutningsrotoren i forhold  

 til magnetkredsen.
 Indsigeren fremfører i den forbindelse: »For en fagmand vil det  

 yderligere være klart, at den på tegningen angivne indstillingsmulighed kun  

 kan realiseres ved hjælp af en spindel, som må være lejret i en langsgående  

 hulhed i drivakslen på i det væsentlige samme måde som angivet i den  

 fremlagte ansøgnings krav 1.« Selvom indsigeren muligvis allerede har  

 opbrugt sine skriftrunder i sagen, kunne ansøgeren fristes til at udbede sig  

 en forklaring på, hvorfor fagmanden skulle opfatte en i basispladen fast  

 lejret, udragende drivaksel med en ydre gevindende som en spindel, der må  

 være lejret i en langsgående hulhed af drivakslen.
Den kendte bremseindretning omfatter en møtrikplade, der kan forskydes ved  

 drejning på nævnte gevindende af den fast udragende, massive drivaksel, og  

 som kan fastlåses ved hjælp af en kontramøtrik.
Ved opfindelsen anvendes en  

 hul drivaksel, hvori en spindel, der indgriber med møtrikpladen, er  

 forskydeligt lejret, således at den aksiale forskydning af  

 kortslutningsrotoren kan foretages fra modsatte side af basispladen, eller  

 fra den side af basispladen, hvor drivhjulet er placeret.
Ansøgeren medgiver gerne, at der sprogligt er forskel på indholdet af de  

 oprindelige patentkrav og de godkendte patentkrav, men at der ikke skulle  

 være basis for den ved skrivelse af 21. oktober 1988 ændrede definition på  

 opfindelsen er simpelthen ikke korrekt, hvorfor det også er uden betydning om  

 det skulle forholde sig sådan, at ansøgeren rent faktisk var blevet bekendt  

 med en af indsigeren »nyudviklet konstruktion«.
Ansøgeren må  

 rettere komplimenteres for, at nærværende ansøgning fra første færd har haft  

 en sådan bredde, at det indenfor rammerne af den oprindelige ansøgning på  

 helt lovlig vis har været muligt at fremtidssikre opfindelsen.
 Indsigerens henvisning til Patentlovens § 52 stk. nr. 3 har ligesom  

 henvisningen til Patentlovens § 13 intet hold i virkeligheden: men ansøgeren  

 er naturligvis opmærksom på Patentlovens § 60.
 Det er korrekt, at ansøgeren har nedlagt indsigelse mod indsigerens MA  

 1024 1987: men det er bestemt ikke korrekt, at ansøgeren i  

 mønsterindsigelsessagen har gjort gældende, at den omhandlede nyudvikling  

 skulle udgøre en krænkelse af den fremlagte patentansøgning.....
.....Sammenfattende gøres det gældende, at eftersom der ved indsigelsen  

 overhovedet ikke er fremdraget teknisk nyt materiale, som kan foregribe  

 opfindelsen jfr. dansk fremlæggelsesskrift nr. 156 741, og eftersom de af  

 indsigeren fremførte henvisninger til Patentlovens § 13 og 52 mangler ethvert  

 hold i virkeligheden, at indsigelsen tilbagevises som ubegrundet, og at  

 patent meddeles i henhold til den godkendte ansøgning.' I skrivelse af 24. januar 1991 anførte klageren følgende:
 »Det må fortsat være indsigerens opfattelse, at den patentansøgte  

 opfindelse som angivet i krav 1 i fremlæggelsesskrift nr. 156741 ikke udviser  

 en sådan forskel i forhold til hvirvelstrømsbremser, som var kendt forud for  

 patentansøgningens indlevering den 24. marts 1987, at Patentlovens krav om  

 væsentlig forskel fra den kendte teknik kan anses for opfyldt.
 Det ses da heller ikke at være bestridt af ansøgeren, at man vil komme  

 frem til opfindelsen såvel ved at ændre den i bilag 1 til vor skrivelse af  

 27. februar 1990 viste udførelse, hvor reguleringsorganer, der virker på de  

 permanente magneter er anbragt på samme side af basispladen som drivhjulet,  

 til i stedet at lade reguleringsorganerne virke på kortslutningsrotoren som  

 ved at ændre den i bilag 2 og 3 til samme skrivelse viste udførelse ved at  

 flytte drivhjulet om på samme side af basispladen som hvirvelstrømsbremsen.
 Navnlig den sidstnævnte ændring må siges at være en særdeles nærliggende  

 mulighed for en fagmand på baggrund af den foreliggende kendte teknik.
 Om ansøgerens henvisning til fremlæggelsesskriftets beskrivelse af den  

 kendte teknik skal herved bemærkes, at de citerede afsnit midt på side 2 i  

 replikskrivelsen netop ikke nævner fra hvilken af basispladen, reguleringen  

 finder sted i de to beskrevne tilfælde.
 I forbindelse med omtalen af en kendt bremseindretning i øverste hele  

 afsnit på side 3 i replikskrivelsen skal yderligere henvises til at netop  

 denne kendte udførelse vil være omfattet af fremlæggelsesskriftets  

 patentkrav, hvis drivhjulet er anbragt på samme side af basispladen som  

 hvirvelstrømsbremsen, hvilket også bekræftes af den efterfølgende omtale i  

 samme afsnit af, hvorledes den aksiale forskydning af kortslutningsrotoren  

 foretages ved opfindelsen.
Også overfor ansøgerens bemærkninger om den under ansøgningens behandling  

 foretagne udvidelse af patentkravene må det fastholdes, at ansøgningen i  

 strid med Patentlovens § 13 er ændret til at søge patent på noget, som ikke  

 fremgik af ansøgningen, da den blev indleveret.
Ligeledes må det fastholdes,  

 at det i denne sammenhæng ikke kan anses som værende uden betydning, at  

 ændringen af patentkravene finder sted på et tidspunkt, hvor ansøgeren er  

 blevet bekendt med den af indsigeren nyudviklede konstruktion.
 Det kan på indsigerens vegne netop ikke tiltrædes, at den foreliggende  

 ansøgning fra første færd skulle have haft en sådan bredde, at det indenfor  

 rammerne af den oprindelige ansøgning på helt lovlig vis skulle være muligt  

 af fremtidssikre opfindelsen.
 Bemærkningerne herom på side 3 og 4 i vor ovennævnte skrivelse af 28  

 februar 1990 fastholdes i fuldt omfang, idet vi for tydeligheds skyld  

 yderligere henviser til følgende passager i den oprindelige beskrivelse:
 Krav 1's kendetegnende del:
 Reguleringsorganerne for bremseeffekten udgøres af forskydningsorganer,  

 der samvirker med kortslutningsrotoren og er indrettet til at kunne betjenes  

 fra modsat side af den fælles basisplade - underforstået i forhold til den  

 side, hvor kortslutningsrotoren er anbragt.
 Side 3 linie 1:
 Efterjustering af bremseeffekten kan foregå fra modsatte side af  

 basispladen dvs. fra den udvendige side.
 Side 3 linie 8-9:
 Alternativt skulle bremseapparatet monteres omvendt dvs. med drivhjulet  

 vendende indad.
 Side 5, nederste afsnit:
 Der er således slet ikke behov for at komme direkte til bagsiden af  

 bremseapparatet, hvor magnetkredsen 36, styrebøsningen 42 m.m. kan være  

 indkapslet i et egnet hus 58.
Der er således ikke i den oprindelige beskrivelse med krav på nogen måde  

 vist eller beskrevet eller blot antydet en udførelse, hvor drivhjul og  

 hvirvelstrømsbremse er anbragt på samme side af basispladen, og der kan  

 dermed efter vor mening ikke herske tvivl om, at ansøgningen er udvidet i  

 strid med Patentlovens § 13.« Hertil udtalte ansøgeren i skrivelse af 14. august 1991:
»Indledningsvis skal det fastslås, at indsiger fortsat ikke henviser  

 til teknisk nyt materiale, der med rette kan påstås at foregribe opfindelsen,  

 og som ikke har været kendt af Patentdirektoratet forud for godkendelse og  

 fremlæggelse af ansøgningen.
Derfor må det også fortsat være ansøgers  

 opfattelse, at indsigelsen bør afvises, således at patent kan udstedes i  

 henhold til fremlæggelsesskriftet.
 Ansøgeren fastholder, at den godkendte og fremlagte ansøgning er ændret  

 til at angå noget, som ikke fremgår af ansøgningens basisdokumenter -  

 oprindelig indleveret beskrivelse med patentkrav og tegning.
Indsiger giver udtryk for en besynderlig og misforstået opfattelse af  

 situationen, når indsiger kan mene eller give udtryk for, at hvad der ikke er  

 bestridt af ansøger automatisk bliver til den sande og korrekte opfattelse af  

 sagen.
Ansøger er tryg ved at lade Patentdirektoratet bedømme det faktiske  

 hændelsesforløb af ansøgningsproceduren og det faktiske tekniske indhold af  

 den godkendte og fremlagte ansøgning set i forhold til det kendte grundlag  

 samt indholdet af ansøgningens basisdokumenter.
Indsigers forsøg på fortolkning af de nævnte passager i den oprindelige  

 beskrivelse med patentkrav er spekulativ og kan som sådan ikke tillægges  

 betydning overhovedet.« Patentdirektoratet besluttede ved skrivelse af 6. januar 1992 til klageren  

 at udstede patent, idet indsigelsen blev afvist med følgende begrundelse:
»1. Vi mener ikke, at den fremlagte ansøgning er ændret til at angå noget, der ikke fremgår af ansøgningens  

 basisdokumenter.
Som basisdokumenter regnes, jvf.
Bekendtgørelsen § 21, stk.  

 1, beskrivelsen med tilhørende tegninger og patentkrav.
I dette tilfælde  

 udgøres basisdokumenterne af beskrivelsen side 1-5, kravene 1-2 og tegningens  

 fig. 1 og 2, alle dateret den 24 marts 1987. Det fremgår af ovennævnte  

 dokumenter, se især side 3, linie 11-17 og figur 2, at de med  

 kortslutningsrotoren samvirkende reguleringsorganer er indrettet til at kunne  

 betjenes fra den samme side af basispladen hvor drivhjulet er placeret.
 Opfindelsen ifølge det fremlagte krav 1 fremgår således af  

 basisdokumenterne.
2. Deres bilag 1 af 27 feb 1990 viser et bremseapparat (BRAKY) til  

 bremsning af en wire.
Bremseeffekten kan reguleres ved at variere afstanden  

 mellem kortslutningsrotoren og de enkelte magneter i magnetkredsen.
Denne  

 regulering sker ved, at hver enkelt magnet individuelt forskydes i forhold  

 til kortslutningsrotoren.
Denne kendte teknik er beskrevet i  

 fremlæggelsesskriftet i DK fremlæggelsesskrift nr. 156.741, side 2, linie  

 2-5.
Deres bilag 2 og 3 af 27 februar 1990 viser et andet bremseapparat (JE3-8)  

 til bremsning af en wire.
Bremseeffekten kan, ligesom ved bremseapparatet  

 »BRAKY«, reguleres ved at variere afstanden mellem  

 kortslutningsrotoren og de enkelte magneter i magnetkredsen.
I dette tilfælde  

 sker reguleringen ved at kortslutningsrotoren forskydes i forhold til  

 magnetkredsen.
Denne kendte teknik er beskrevet i DK fremlæggelsesskrift nr.  

 156,741, side 2, linie 5-7.
Det fremlagte krav 1 er, så vidt vi kan se, korrekt præciseret overfor  

 denne kendte teknik.
Intet af det fremførte materiale viser en udførelse,  

 hvor indstillingsorganerne for regulering af kortslutningsrotoren er placeret  

 på samme side af basispladen som drivhjulet.
Det fremførte materiale er  

 derfor ikke nyhedshindrende for opfindelsen ifølge det fremlagte krav 1.
3. I Deres replikskrivelse af 24 januar 1991 anførte De, at det er  

 nærliggende for en fagmand at flytte drivhjulet på det bremseapparat der er  

 vist på bilag 2 og 3 (JE3-8) om på samme side af basispladen som  

 hvirvelstrømsbremsen, og derved nå frem til en konstruktion indeholdt i det  

 fremlagte krav 1. Det fremlagte krav 1 angiver imidlertid, at drivhjulet og  

 kortslutningsrotoren er drejeligt lejret i basispladen og drivforbundet med  

 hinanden, at kortslutningsrotoren og indstillingsorganerne er forskydelige,  

 samt at den permanente magnetkreds er fastgjort på basispladen.
At opnå en  

 teknisk løsning indeholdt i patentkravet vil derfor kræve mere end blot  

 nærliggende foranstaltninger.
Vi kan derfor ikke se, at det er nærliggende for en sagkyndig at anvise et  

 bremseapparat indeholdt i det fremlagte krav 1.' Denne afgørelse har klageren ved skrivelse af 4. marts 1992 indbragt for  

 Patentankenævnet.
 I klagebegrundelsen af 21. maj 1992 har klageren anført følgende:
»Klagen støttes på 1) at den i fremlæggelsesskriftets patentkrav angivne udførelse af et  

 hvirvelstrømsbremseapparat for wire- eller kædetrukne skydeporte eller -døre  

 ikke udviser nogen væsentlig forskel i forhold til forud for ansøgningens  

 indlevering kendte udførelser af hvirvelstrømsbremser til samme  

 anvendelsesformål, og 2) at den fremlagte ansøgnings patentkrav i strid med bestemmelsen i  

 patentlovens § 13 er ændret til at søge patent på noget, som ikke fremgik af  

 ansøgningen, da den blev indleveret.
 Der henvises herom til medfølgende bilag.
 Vedrørende den af klageren fastholdte påstand om manglende  

 opfindelseshøjde i forhold til de ved indsigelsen, jfr. bilag D med underlag  

 D1-D3 fremdragne kendte hvirvelstrømsbremser, er det i Patentdirektoratets  

 afgørelse tilkendegivet, at det vil kræve mere end blot nærliggende  

 foranstaltninger at nå frem til den i det fremlagte krav 1 angivne løsning,  

 som indebærer, at drivhjulet og kortslutningsrotoren er drejeligt lejret i  

 basispladen og drivforbundet med hinanden, at kortslutningsrotoren og  

 indstillingsorganerne er forskydelige, samt at den permanente magnetkreds er  

 fastgjort på basispladen.
 Såfremt denne tilkendegivelse skal opfattes som Patentdirektoratets  

 forståelse af det nye og særegne ved opfindelsen, skal indledningsvis  

 bemærkes, at af de angivne tre foranstaltninger indgår kun den ene, nemlig  

 den drejningsstive, men forskydelige forbindelse mellem indstillingsorganerne  

 og kortslutningsrotoren i den kendetegnende del af det fremlagte krav 1,  

 sammen med den foranstaltning, at indstillingsorganerne skal være indrettet  

 til at kunne betjenes fra den side af basispladen, hvor drivhjulet er  

 placeret.
Det er da også uden videre klart, at de to andre træk, som er omfattet af  

 Direktoratets ovennævnte tilkendegivelse, nemlig - drivhjulets og kortslutningsrotorens drejelige lejring i basispladen og  

 indbyrdes drivforbindelse, og - fastgørelsen af den permanente magnetkreds på basispladen, begge er både kendte og nødvendige tekniske forudsætninger for en  

 hvirvelstrømsbremse af den omhandlede type.
Begge de nævnte træk forekommer  

 hos både klagerens og ansøgerens ældre hvirvelstrømsbremseudførelser, jfr.  

 bilag D1 og D2-D3.
 Om den kendte udførelse ifølge bilag D1, d.v.s. klagerens ældre  

 bremseapparat BRAKY anføres i Direktoratets afgørelse i og for sig korrekt,  

 at reguleringen af bremseeffekten sker, ved at hver enkelt magnet individuelt  

 forskydes i forhold til kortslutningsrotoren, og der henvises til, at denne  

 kendte teknik er beskrevet i fremlæggelsesskriftet side 2, linie 2-5.
Både i det pågældende afsnit af Direktoratets afgørelse og i den citerede  

 passage fra fremlæggelsesskriftet er det imidlertid fortiet, at betjeningen  

 af indstillingsorganerne ved BRAKY netop udføres fra den side af basispladen,  

 hvor drivhjulet er placeret, idet indstillingen sker ved hjælp af de på det  

 øverste billede i bilag D1 viste skruer, hvormed de permanente magneters  

 afstand fra kortslutningsrotoren kan reguleres.
At drivhjulet er drejeligt  

 lejret i basispladen på samme side af denne som de nævnte reguleringsskruer  

 fremgår uden videre af afbildningen.
 Af teksten til den pågældende afbildning i bilag D1 fremgår yderligere:
»The unique system allows a total door speed adjustment without  

 recoiling«, hvilket turde være en klar tilkendegivelse af, at der på enkel måde kan  

 opnås en nem og præcis regulering af den effektive bremseeffekt svarende til  

 den virkning, der påberåbes i fremlæggelsesskriftet, jfr. side 2, linie 13-17  

 og side 3, linie 1-6.
 Der kan efter vor mening ikke herske berettiget tvivl om, at denne nemme  

 indstillingsmulighed, som netop beror på anbringelse af drivhjulet og  

 reguleringsorganerne for bremseeffekten på samme side af basispladen af  

 fagmanden umiddelbart vil kunne indses som en teknisk hensigtsmæssig løsning  

 alene ud fra kendskabet til BRAKY.
 Om ansøgerens eget ældre hvirvelstrømsbremseapparat type JE3-8, som vist i  

 bilag D2 og D3 er det i Direktoratets afgørelse i og for sig korrekt  

 tilkendegivet, at i dette tilfælde sker reguleringen af bremseeffekten ved,  

 at kortslutningsrotoren forskydes i forhold til den på basispladen  

 fastsiddende magnetkreds, ligesom der i forbindelse hermed er henvist til  

 beskrivelsen af denne kendte teknik i fremlæggelsesskriftet side 2, linie  

 5-7.
 På grundlag af denne vurdering har Patentdirektoratet i det følgende  

 afsnit af afgørelsen fundet, at det fremlagte krav 1 er korrekt præciseret  

 over for den kendte teknik, og at det ved indsigelsen fremdragne materiale  

 ikke er nyhedshindrende for den foranstaltning, at indstillingsorganerne for  

 regulering af kortslutningsrotoren er placeret på samme side af basispladen  

 som drivhjulet.
 For så vidt denne vurdering reflekterer en snæver nyhedsdefinition, d.v.s.  

 identisk eller såkaldt »fotografisk« nyhed, skal denne vurdering  

 ikke i sig selv bestrides.
Med baggrund i at bilag D1 klart dokumenterer, at det forud for  

 patentansøgningens indlevering har været kendt at placere betjeningsorganer  

 for regulering af bremseeffekten på samme side af basispladen som drivhjulet,  

 og at den hermed opnåede betjeningsmæssige fordel er af så enkel karakter, at  

 den uden videre vil erkendes af enhver fagmand, må det imidlertid fastholdes,  

 at det til opnåelse af samme fordel for en hvirvelstrømsbremseudførelse af  

 den art, som fremgår af bilag D2 og D3, d.v.s. ansøgerens ældre udførelse  

 ikke vil kræve nogen opfinderisk indsats at nå frem til samme løsning gennem  

 et så enkelt indgreb som at flytte drivhjulet fra den placering, der er vist  

 i bilag 3 til den modsatte side af basispladen med samtidig ændring af  

 akselafstanden for kortslutningsrotoren og drivhjulet, således som det er  

 skitseret i bilag G.
Med et sådant enkelt indgreb vil man nå frem til netop  

 den i det fremlagte krav 1 angivne løsning.
 Om den i det fremlagte krav 2 angivne udførelsesform skal for nærværende  

 bemærkes, at udførelsen af kortslutningsrotorens drivaksel med en central  

 langsgående hulhed, hvori der er optaget en drejelig lejret spindel med et  

 gevind, der indgriber med en møtrikplade, som er fastgjort til en navdel for  

 kortslutningsrotoren reelt fremtræder som den eneste konstruktive mulighed  

 med den angivne placering af kortslutningsrotoren på den modsatte side af  

 basispladen i forhold til drivhjulet på samme måde, som det er kendt fra  

 bilag D2 og D3. Denne udførelsesform ses således ikke at kunne danne grundlag  

 for et selvstændigt patentkrav.
 Vedrørende den ved indsigelsen nedlagte påstand om, at patentkravene i den  

 fremlagte ansøgning i strid med patentlovens § 13 er ændret til at omfatte  

 noget, der ikke fremgik af ansøgningen, da den blev indleveret, har  

 Patentdirektoratet i den indklagede afgørelse henholdt sig til, at det af  

 ansøgningens basisdokumenter, nemlig side 3, linie 11-17 i beskrivelsen af  

 24. marts 1987 og figur 2 på den samtidigt indleverede tegning fremgår, at de  

 med kortslutningsrotoren samvirkende reguleringsorganer er indrettet til at  

 kunne betjenes fra den samme side af basispladen, hvor drivhjulet er  

 placeret.
 Det skal herom først bemærkes, at den citerede passage fra den oprindelige  

 beskrivelse er en ren virkningsangivelse.
 Den mest væsentlige omstændighed vedrørende den efter klagerens bestemte  

 opfattelse utilladelige ændring af patentkravet er, at krav 1 i  

 basisdokumentet krystalklart angiver, at reguleringsorganer for  

 bremseeffekten udgøres af med kortslutningsrotoren på drejningsstiv men  

 forskydelig måde samvirkende forskydningsorganer, der er indrettet til at  

 kunne betjenes fra modsatte side af en fælles basisplade, hvortil såvel  

 kredsen af permanente magneter som lejearrangementet for kortslutningsrotoren  

 er fastgjort.
 Som påpeget i bilag D mangler der i kravformuleringen en specifik  

 reference for terminologien »modsatte side«, men kravet kan ikke  

 læses på anden måde, end at der menes den modsatte side i forhold til den  

 side, hvor kortslutningsrotoren er anbragt, hvilket svarer til den i  

 tegningens figur 2 viste udførelsesform, hvor kortslutningsrotoren og  

 drivhjulet er anbragt på hver sin side af basispladen.
 Der er ikke i basisdokumenterne hverken direkte eller indirekte angivet  

 nogen anden mulig udførelsesform med hensyn til placeringen af  

 kortslutningsrotoren og drivhjulet i forhold til basispladen end den, der er  

 vist i tegningens figur 2, og der er hermed ikke belæg i basisdokumenterne  

 for at foretage andre ændringer end, hvad der i teknisk henseende kan udledes  

 af den viste og beskrevne udførelsesform.
 Som det fremgår af bilag C, har ansøgeren med den ændrede beskrivelse af  

 21. oktober 1988 benyttet lejligheden til at omformulere patentkravene til  

 den ordlyd, som senere indgår i fremlæggelsesskriftets krav ved at ændre det  

 oprindelige kravs angivelse af »fra modsatte side af en fælles  

 basisplade, hvortil såvel nævnte kreds af permanente magneter som  

 lejearrangementet for nævnte kortslutningsrotor er fastgjort« til  

 »fra den side af basispladen (18), hvor drivhjulet (16) er  

 placeret«.
 Det er uomstrideligt og også ubestridt under indsigelsessagen, at denne  

 omformulering af kravet medfører, at dette kommer til at omfatte en  

 udførelse, hvor drivhjulet er placeret på samme side af basispladen som  

 kortslutningsrotoren, jfr. bilag G, idet dette er en følge af, at  

 begrænsningen »modsatte side« fjernes fra patentkravet.
 En sådan udførelse er hverken vist eller beskrevet i basisdokumenterne og  

 kan ej heller indirekte udledes heraf.
For forståelsen af den pågældende bestemmelse i patentlovens § 13 gælder,  

 at det i patentbestemmelserne § 51 anføres, at angivelser, som sagligt tjener  

 til at definere opfindelsen, kun må indføres i kravene, hvis det kan påvises,  

 at de i teknisk henseende kan udledes af basisdokumenterne.
Det er imidlertid  

 et spørgsmål, om denne betingelse er fuldt tilstrækkelig til at sikre  

 overholdelsen af den nævnte bestemmelse i patentlovens § 13, som må have  

 forrang i forhold til patentbestemmelserne.
Vedrørende den kravændring, som er foretaget i den foreliggende ansøgning  

 gælder, at den ved ændringen indførte angivelse af, at indstillingsorganerne  

 skal være indrettet til at kunne betjenes fra den side af basispladen, hvor  

 drivhjulet er placeret, givetvis har dækning i basisdokumenterne, idet dette  

 klart fremgår af beskrivelse og tegning.
En mere rigtig forståelse af  

 forbudet mod udvidende kravændringer fremgår imidlertid af »Guidelines  

 for Examination in the European Patent Office«, kapitel VI, afsnit 5,  

 hvoraf kopi vedlægges som bilag H.
Af underafsnit 5.4 fremgår »an amendment should be regarded as introducing subject matter which  

 extend beyond the content of the application as filed and therefore  

 unallowable, if the overall change in the content of the application (whether  

 by way of addition, alteration or excession) results in the skilled person  

 being presented with information which is not directly and unambiguously  

 derivable from that previously presented by the application, even when  

 account is taken of matter which is implicit to a person skilled in the art  

 in what has been expressly mentioned«.
 Der kan for os at se ikke være tvivl om, at en forståelse af bestemmelsen  

 i den danske patentlovs § 13 i overensstemmelse med denne praksis ikke kan  

 føre til andet resultat, end at den foretagne ændring er i strid med denne  

 bestemmelse og dermed utilladelig.
 For den foreliggende sag understreges sagsforholdet yderligere af, at  

 kravændringen d. 21. oktober 1988 er foretaget på et tidspunkt, hvor  

 ansøgeren var blevet bekendt med en af klageren nyudviklet  

 hvirvelstrømsbremse, som er genstand for dansk mønsterregistrering nr.  

 324/1992 baseret på mønsteransøgning MA 1987 nr. 1024 indleveret d. 18.  

 september 1987 og offentligt tilgængelig fra 18. marts 1988.
 Ved denne udførelse, se bilag I, er drivhjul og kortslutningsrotor med  

 tilhørende kædetransmission anbragt på samme side af basispladen, og  

 regulering af bremseeffekten sker på samme måde som ved ansøgerens ældre  

 udførelse i bilag D2 og D3, nemlig ved forskydning af kortslutningsrotoren  

 ved hjælp af den møtrik, der er anbragt på samme side af basis- pladen som  

 selve rotoren og drivhjulene.
 Indleveringen af klagerens mønsteransøgning var netop begrundet med, at  

 denne udførelse, som i realiteten svarer til den ovenfor beskrevne meget  

 enkle ændring i forhold til ansøgerens ældre udførelse i bilag D2 og D3,  

 klart blev opfattet som værende uden patenteringsmulighed.
Med de ovenfor angivne begrundelser må begge de anførte påstande hermed  

 efter klagerens opfattelse føre til det resultat, at Patentdirektoratets  

 afgørelse omstødes, og den fremlagte patentansøgning afslås.' Ansøgeren har hertil i skrivelse af 2. juli 1992 anført:
 »Klagebegrundelsen anfører følgende klagepunkter:
1) at den i fremlæggelsesskriftets patentkrav angivne udførelse af et  

 hvirvelstrømsbremseapparat for wire- eller kædetrukne skydeporte eller -døre  

 ikke udviser nogen væsentlig forskel i forhold til forud for ansøgningens  

 indlevering kendte udførelser af hvirvelstrømsbremser til samme  

 anvendelsesformål, og 2) at den fremlagte ansøgnings patentkrav i strid med bestemmelserne i  

 Patentlovens § 13 er ændret til at søge patent på noget, der ikke fremgik af  

 ansøgningen, da den blev indleveret.
 Ad 1 .
 Ved den foregående indsigelse har klager - som anført i klagebegrundelsen  

 - henvist til kendte hvirvelstrømsbremser jfr. bilag D med underlag D1-D3,  

 hvor D1 svarer til bilag 1 i indsigelsessagen, hvor D2 svarer til bilag 2 i  

 indsigelsessagen, og hvor D3 svarer til bilag 3.
 Klager var ved indsigelsessagen ikke i stand til at overbevise  

 Patentdirektoratet om den påståede mangel i opfindelseshøjde, hvorfor  

 Patentdirektoratet i sin afgørelse af 6. januar 1992, der vedlægges i kopi  

 som Bilag a, udtaler følgende under pkt. 2: og 3:.....
 Klager forsøger i klagebegrundelsen at forbedre det faktiske indhold af  

 underbilag D1, klagerens »BRAKY«, hvor regulering af bremseeffekten  

 - som anført af Patentdirektoratet - foregår ved, at hver enkelt magnet  

 individuelt forskydes i forhold til kortslutningsrotoren, idet klager  

 fremfører, at det er fortiet, at betjeningen af indstillingsorganerne ved  

 BRAKY netop udføres fra den side af basispladen, hvor drivhjulet er placeret,  

 idet indstillingen foregår ved hjælp af de på det øverste billede viste  

 skruer, hvorved de permanente magneters afstand fra kortslutningsrotoren kan  

 reguleres.
 Derudover fremhæver klager, at følgende tekst til den pågældende  

 afbildning i D1:
»The unique system allows a total door speed adjustment without  

 recoiling« er en klar tilkendegivelse af, at der på enkel måde kan opnås en nem og  

 præcis regulering af den effektive bremseeffekt svarende til den virkning,  

 der påberåbes i fremlæggelsesskriftet.
 Klager gør sig imidlertid her skyldig i citat-fusk, idet den pågældende  

 sætning har et noget andet indhold, nemlig:
 »The unique system allows a total door speed adjustment without  

 recoiling pon closing and avoids accidents to excaping people«.
 Dvs. at det faktiske indhold af denne sætning intet siger om  

 indstillingsteknikken: derimod fremhæver den citerede tekst, at en komplet  

 regulering af dørens lukkehastighed kan foregå på en sådan måde, at  

 tilbageslag (rekyl) af døren ved lukning undgås.
Den pågældende afbildning til D1 viser, at hver magnet er fastspændt ved  

 hjælp af en bolt, der på bagsiden (den side af basispladen, hvor drivhjulet  

 findes) fastholdes af en møtrik, og som ved modsatte side (forsiden) er  

 fastholdt ved hjælp af kontramøtrik.
Dvs. at indstillingen alligevel kræver  

 adgang til forsiden af basispladen.
 Klager har derfor ingen grundlag for at påstå, at det forud for  

 patentansøgningens indlevering har været kendt at placere betjeningsorganer  

 for regulering af bremseeffekten på samme side af basispladen som drivhjulet.
 Ad 2.
 Heller ikke vedr. denne påstand var klager i stand til ved indsigelsen at  

 overbevise Patentdirektoratet, der i Bilag a under pkt. 1  

 udtaler:......
 Jeg skal undlade at kommentere klagers helt grundløse henvisning til  

 »Guidelines for Examination in the European Patent Office«, Kapitel  

 VI, afsnit 5, idet det reelle indhold af disse regler jo helt svarer til  

 Patentdirektoratets hidtidige og gængse praksis, der naturligvis også er  

 fulgt i nærværende sag.
 I den forbindelse henvises til følgende fra ansøgers svarskrivelse af 10.  

 september 1990 (Bilag E): ....
 For fuldstændighedens skyld skal jeg endvidere henvise til ansøgers  

 duplik-skrivelse af 14. august 1991, der vedlægges som Bilag b.
Jeg skal afslutningsvis fastslå, at klager fortsat ikke henviser til  

 teknisk materiale, der med rette kan påstås at foregribe opfindelsen, og som  

 ikke har været kendt af Patentdirektoratet forud for godkendelse,  

 fremlæggelse og tilbagevisning af indsigelsen.
Derfor må det være ansøgers  

 opfattelse, at også klagen bør afvises af Patentankenævnet, således at patent  

 kan meddeles i henhold til dansk fremlæggelsesskrift nr. 156 741 (Bilag A).
Ansøger fastholder, at den godkendte og fremlagte ansøgning ikke er ændret  

 til at angå noget, som ikke fremgår af ansøgningens basisdokumenter -  

 oprindelig beskrivelse med patentkrav og tegning af 24. marts 1987 Det er ansøgers opfattelse, at sagen hermed må kunne fremmes til snarlig  

 afgørelse.
Og jeg skal anmode Patentankenævnet om at tage sagen op til  

 afgørelse på det foreliggende grundlag, idet ansøger i givet fald gerne vil  

 deltage i mundtlig forhandling for Patentankenævnet.' Ankenævnet har behandlet sagen på sit møde den 12. november 1993.
 For klageren mødte civilingeniør Knud Erik Vingtoft sammen med direktør  

 Michael Lemming.
Ansøgeren var mødt personligt sammen med patentingeniør N.H.
Gregersen.
Sagen blev procederet af civilingeniør Knud Erik Vingtoft og  

 patentingeniør N.H.
Gregersen.
Klageren nedlagde principalt påstand om, at ansøgningen i sin helhed afslås, idet  

 opfindelsen måtte anses for kendt eller nærliggende for en fagmand.
Der  

 henvistes bl.a. til »Betriebsanleitung Metoran F 3«, dateret den  

 16. april 1985, fra det schweiziske firma Gilgen AG, i hvilken  

 betjeningsvejledning den beskrevne døråbner må skønnes at være helt analog  

 med det apparat, der er angivet i krav 1 i den anfægtede fremlagte  

 patentansøgning.
Subsidiært nedlagde klageren påstand om, at ansøgningen skal begrænses  

 til at angå den i krav 2 angivne udførelsesform.
Til støtte herfor henviste  

 klageren til, at ansøgningens krav 1 var affattet uklart og utilladeligt  

 funktionelt.
Den kendetegnende del af den fremlagte patentansøgnings krav 1  

 karakteriserede ikke en bestemt konstruktiv udformning, men karakteriserede  

 udelukkende apparatet på en funktionel og nærmest ønskelig måde.
For at en  

 sådan funktionel angivelse kunne være berettiget og tilladelig i et  

 overordnet patentkrav, måtte ansøgningen indeholde eksempler på forskellige  

 måder, hvorpå opfindelsen kunne udøves.
I den foreliggende ansøgning var der  

 kun omtalt en konkret udførelsesform.
Endelig nedlagde klageren mere subsidiært påstand om, at ansøgningens krav 1 skal begrænses ved  

 angivelse af, at instillingsorganerne er indrettede til at kunne betjenes fra  

 den side af basispladen, der ligger modsat kortslutningsrotoren.
Til støtte  

 for denne påstand gjorde klageren gældende, at ansøgningens krav 1 ikke har  

 basis i de oprindelige dokumenter, jfr. patentlovens § 13.
Ansøgeren nedlagde påstand om stadfæstelse af Direktoratets afgørelse med  

 den af Direktoratet angivne begrundelse.
Ansøgeren henholdt sig til sine  

 skriftlige indlæg til Direktoratet og Ankenævnet og bestred samtlige  

 klagerens ovennævnte synspunkter.
 Ankenævnet skal udtale:
 Allerede under hensyn til, at den ansøgte opfindelse ikke kan anses som ny  

 i forhold til, hvad der var kendt før patentansøgningens indleveringsdag, og  

 idet de af ansøgningen omfattede foranstaltninger findes at være nærliggende  

 i forhold til den modholdte, kendte teknik findes klagerens principale  

 påstand at måtte tages til følge.
 Herefter bestemmes:
 Patentansøgning nr. 1488/87 afslås.
Grønning-Nielsen.
Hans Chr.
Thomsen.
L.
Herborg.
T.
Laubst.P.
Terndrup Pedersen.
