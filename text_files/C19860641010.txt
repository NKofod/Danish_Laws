 Det meddeles herved, at finansministeriet med Dansk Funktionærforbund har  

 indgået vedlagte overenskomst af 26. maj 1986 vedrørende helseassistenters  

 ansættelse på Forsøgsanlæg Risø.
 Overenskomsten har virkning fra 1. april 1985 og afløser overenskomst af  

 3. januar 1984.
 Ændringer, der følger af lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. samt af beslutning  

 af det i henhold til loven oprettede paritetiske nævn, er indarbejdet i  

 overenskomsten.
Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
Derudover er der følgende  

 bemærkninger til overenskomsten.
 Ad § 2, stk. 4. Holddrift på reaktor DR 3.
Tillægget for deltagelse i holddrift er hidtil beregnet på grundlag af  

 satserne i § 3 i »Fællesordningen for arbejde i holddrift« samt  

 satserne i § 12, stk. 5, 3. afsnit, i overenskomsten af marts 1983 mellem  

 Jernets Arbejdsgiverforening og Centralorganisationen af Metalarbejdere i  

 Danmark, idet disse satser således erstatter de i nærværende overenskomsts §  

 5, stk. 3, indeholdte bestemmelser vedrørende betaling for arbejde på søn- og  

 helligdage.
Tillægget er med virkning fra 1. april 1985 og 1. april 1986  

 forhøjet med henholdsvis 1,75pct. og 1,25pct. og udgør pr. 1. april 1985 1628  

 kr. og pr. 1. april 1986 1648 kr. pr. måned.
 Spørgsmålet om ændring af beregningsgrundlaget kan optages til drøftelse  

 mellem overenskomstens parter i forbindelse med overenskomstfornyelsen pr. 1.  

 april 1987.
 Ad § 3. Suspension af dyrtidsreguleringen.
 Lov nr. 237 af 23. maj 1984 om ændring af lov om begrænsning af  

 lønstigninger og om ændringer af takt- og dyrtidsregulering m.v. (fortsat  

 ændring af dyrtidsregulering), § 1, stk. 1, bestemmer, at dyrtidsregulering  

 på grundlag af reguleringspristallet for januar 1983 og følgende pristal til  

 og med reguleringspristallet for januar 1987 bortfalder.
 Barns første sygedag.
 Finansministeriet kan tiltræde, at den ved økonomi- og budgetministeriets  

 cirkulæreskrivelse nr. 41 af 2. marts 1973 etablerede forsøgsordning med  

 tjenestefrihed til pasning af sygt, mindreårigt, hjemmeværende barn bringes i  

 anvendelse på tilsvarende vilkår for ansatte efter nærværende overenskomst.
Ad protokollat.
Særlige tillæg.
 De i paritetisk nævn aftalte særlige tillæg udgør pr. 1. oktober 1984,  

 excl. procentregulering, kr. 1.908,66 årlig og ydes efter lokal forhandling  

 til 3 helseassistenter ved henholdsvis Hot Celllaboratoriet,  

 Isotoplaboratoriet og DR 3.
 Tillæggene reguleres efter de regler, der er aftalt i § 16 i  

 tjenestemændenes lønjusteringsaftale af 9. september 1985, og udgør følgende  

 beløb:
 Eventuelle tvivlsspørgsmål vedrørende overenskomsten forventes forelagt  

 finansministeriet.
P.
M.
V.
 E.B.
Bjarne Jensen OVERENSKOMST mellem finansministeriet og Dansk Funktionærforbund vedrørende helseassistenters  

 ansættelse på Forsøgsanlæg Risø.
 § 1.  Ansættelse.
Nærværende overenskomst omfatter helseassistenter, der har aflagt en af  

 Forsøgsanlæg Risø fastsat prøve som helseassistent.
Prøven forventes afholdt  

 inden for et år efter ansættelsen.
Indtil prøven er aflagt og bestået,  

 aflønnes de pågældende med 90 pct. af begyndelseslønnen.
 § 2.  Løn.
 Helseassistenter ansættes som funktionærer, og efter aflæggelse af den i §  

 1 nævnte prøve udgør lønnen følgende årlige beløb.
 Stk. 2.  Deltidsansættelse med forholdsmæssig løn vil  

 kunne finde sted, såfremt forholdene på tjenestestedet tillader det.
 Stk. 3.  Ved ansættelse som helseassistent kan der efter  

 aftale mellem overenskomstens parter tillægges indtil 4 års anciennitet  

 optjent ved forudgående beskæftigelse på forsøgsanlægget.
Stk. 4.  For deltagelse i holddrift på reaktor DR 3 ydes  

 holddriftsbetaling på 1.628,00 kr. pr. måned.
Pr. 1. april 1986 forhøjes  

 dette beløb til 1.648,00 kr. pr. måned.
I beløbet er inkluderet betaling for  

 manglende varsko samt betaling for søn- og helligdagsvagter.
Betalingen er  

 fastsat ud fra en forudsætning om 6-holdsskifte.
Der henvises i øvrigt til  

 den som bilag II optagne vagtholdsaftale af 29. december 1983, der er  

 godkendt af finansministeriet.
Stk. 5.  For ekstravagter, som pålægges helseassistenter  

 ud over de i det faste 6-holdsskifte indeholdte, ydes betaling efter de i § 3  

 i »Fællesordningen for arbejde i holddrift« for nærværende  

 overenskomstperiode fastsatte satser, dog således at der i tilfælde, hvor  

 ekstravagterne er begrundet i andre helseassistenters fravær som følge af  

 andet end sygdom eller ferie, alene ydes ekstrabetaling, såfremt fraværet  

 strækker sig ud over 1 måned.
Betalingen ydes i så fald for hele perioden.
 § 3.  Dyrtidsregulering.
 For hver fulde 3 points udsving i reguleringspristallet ud over 124  

 (januar 1980 = 100) forhøjes eller nedsættes lønningerne i henhold til § 2  

 med en dyrtidsportion på 1.872 kr. årlig.
 Stk. 2.  Ved udsving i reguleringspristallet fra 103 til  

 100 nedsættes lønningerne med 1.248 kr. årlig.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummet  

 henholdsvis 1. april - 30. september og 1. oktober - 31. marts.
Stk. 5.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 1.248 kr. årlig til udbetaling.
Hertil kommer 1  

 dyrtidsportion på 1.248 kr. årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst i alt 7 dyrtidsportioner a 1.872 kr. årlig.  

 Det samlede dyrtidstillæg udgør herefter i perioden indtil 30. september 1987  

 28.080 kr. årlig, der er indeholdt i de i § 2, stk. 1, anførte lønninger.
 § 4.  Særlig lønregulering.
 Lønnen i henhold til § 2 forhøjes pr. 1. oktober 1985 og 1. oktober 1986 i  

 overensstemmelse med den eventuelle beløbsmæssige forhøjelse af lønnen til  

 tjenestemænd på sammenlignelige skalatrin (stedtillægsområde IV), som følger  

 af § 16 i aftale af 9. september 1985 mellem finansministeriet og  

 tjenestemændenes centralorganisationer om justering af tjenestemandslønninger  

 m.v. pr. 1. april 1985, efter nedenstående model.
 § 5.  Arbejdstid cg overtidsbetaling.
Den ugentlige arbejdstid er 40 timer.
Denne nedsættes pr. 1. januar 1987  

 til 39 timer ugentlig.
 Stk. 2.  Arbejdstiden for 2. og 3. skift ved  

 holddriftsarbejde er 40 timer ugentlig (pr. 1. januar 1987 39 timer  

 ugentlig).
 For hver 40 timer, der arbejdes på 2. og 3. skift, opnås der ret til 3  

 timers betalt frihed, som opspares og gives som hele fridage i det følgende  

 ferieår.
 Fridagene lægges efter aftale mellem forsøgsanlægget og helseassistenterne  

 samtidig med aftale om ferielægning.
 Stk. 3.  Overarbejde bør så vidt muligt undgås og skal i  

 videst muligt omfang godtgøres med erstatningsfrihed.
 Såfremt erstatningsfrihed ikke kan gives, ydes for beordret og  

 kontrollabelt overarbejde de første 3 timer efter normal arbejdstids ophør  

 1/173,3 (pr. 1. januar 1987 med 1/169) af månedslønnen med tillæg af 1/3, og  

 for overarbejdstimer derudover samt for arbejde på søn- og helligdage ydes  

 1/173,3 (pr. 1. januar 1987 med 1/169) af månedslønnen med tillæg af 2/3.
 § 6.  Udbetaling af løn.
 Lønnen udbetales månedsvis bagud.
 § 7.  Ferie.
 De efter nærværende overenskomst ansatte helseassistenter er omfattet af  

 ferieloven, idet de dog i stedet for det i lovens § 14, stk. 1, omhandlede  

 ferietillæg oppebærer en særlig feriegodtgørelse, der beregnes som 1 1/2 pct.  

 af den i optjeningsåret udbetalte løn, incl. faste tillæg, jfr. de for  

 statens tjenestemænd gældende regler.
§ 8.  Befordringsgodtgørelse samt time- og dagpenge.
 Der tilkommer på tjenesterejser og ved udstationering helseassistenter  

 befordringsgodtgørelse samt time- og dagpenge efter de for statens  

 tjenestemænd til enhver tid gældende regler og satser, for så vidt angår  

 time- og dagpenge efter sats B.
 § 9.  Diskretionspligt.
 Den ansatte skal iagttage tavshed med hensyn til de forhold, som han i  

 medfør af sin stilling bliver bekendt med, og hvis hemmeligholdelse ifølge  

 sagens natur er påkrævet eller bliver ham foreskrevet af hans foresatte.  

 Tavshedspligten ophører ikke med udtrædelse af forsøgsanlæggets tjeneste.
 § 10.  Tillidsrepræsentant.
Der kan på en enkelt afdeling vælges en tillidsrepræsentant, når der på  

 afdelingen er mindst 10 beskæftigede.
Tillidsrepræsentanterne vælger af deres  

 midte en fællestillidsrepræsentant.
 § 11.  Hovedaftale.
 Den mellem hovedorganisationerne den 31. oktober 1973 vedtagne hovedaftale  

 med ændringer pr. 1. marts 1981 finder tilsvarende anvendelse på nærværende  

 overenskomstområde.
 § 12.  Normen.
 Som regel for behandling af faglig strid gælder den mellem  

 hovedorganisationerne senest vedtagne norm.
 § 13.  Overenskomstens gyldighed.
 Nærværende overenskomst har virkning fra 1. april 1985 og kan af parterne  

 skriftligt opsiges med 3 måneders varsel til en 1. april, dog tidligst 1.  

 april 1987.
 København, den 26. maj 1986.
DANSK FUNKTIONÆRFORBUND Frode Sylvest/ Tommy Hansen FINANSMINISTERIET P.
M.
V.
 E.B.
Bjarne Jensen PROTOKOLLAT Under henvisning til forhandling i paritetisk nævn for den  

 offentlige sektor i øvrigt (nævn III) ydes der et tillæg  

 på 1.908,66 kr., København, den 26. maj 1986.
DANSK FUNKTIONÆRFORBUND Frode Sylvest/ Tommy Hansen FINANSMINISTERIET P.
M.
V.
 E.B.
Bjarne Jensen Vagtholdsaftale for vagthavende helseassistenter 1. Vagtplan 1.1. Vagtlisten, der gælder for 6 hold i 6 uger, skal  

 indeholde 21 vagter, 3 disponible dage (D) og 21  

 tilkaldevagter (T).
 1.2. Vagtlisten udarbejdes af tillidsmanden i samråd med vagtholdet.
 1.3. Vagter og T-vagter kan byttes.
1.4. I tilfælde af sygdom eller godkendt tjenestefrihed beregnes  

 ikke-erlagte vagter, disponible dage og tilkaldevagter med henholdsvis 8  

 timer 20 min., 8 timer og T-kompensation.
Andre ikke-erlagte vagter modregnes  

 tilsvarende.
Denne bestemmelse ændrer ikke bestemmelserne i loven om  

 karensdag.
 1.5. Sygdom på vagt- og D-dage meldes til vagthavende helseassistent.
 1.6. Vagthavende helseassistent må først forlade vagten, når afløseren er  

 ankommet.
2. Disponible dage (D) 2.1. D-dagene lægges i vagtlisten.
Bruges til disponibelt arbejde, kursus  

 eller afspadsering, såvel beordret af som aftalt med daglig leder  

 (lab.mester).
 2.2. D-dagenes arbejdstid er 8 timer.
 2.3. Ved afløservagt på D-dage skal den manglende D-tid modregnes.
3. Tilkaldevagter (T) 3.1. T-vagt lægges på alle 21 vagtdage således:
 5 timer før vagten og 2 timer frem.
3.2. T-vagten har pligt til, såfremt han ikke opholder sig ved sin egen  

 telefon, at give vagthavende helseassistent meddelelse om, hvor han kan  

 kontaktes.
T-vagten skal kunne møde til vagtafløsning inden for 1 time efter  

 opkald.
 3.3. T-vagten er pligtig til at tage enhver afløservagt, der begynder 4  

 timer før arbejdstids begyndelse.
 3.4. Er T-vagten lovlig forhindret, kan man kontakte frivagterne og  

 forespørge, om de ønsker at overtage afløservagten.
 3.5. Indtræder der yderligere frafald af en eller to af de  

 vagtholdsmedlemmer, som har delt vagten, skal frivagteren overtage  

 afløservagterne.
 3.6. Alle der deltager i fast vagtordning tildeles bolig-tjenestetelefon.
4. Overarbejde 4.1. Afløservagter på fridage i henhold til vagtplanen er overarbejde.
 4.2. Der kan ikke ydes overtidstillæg for ekstravagter på D-dage.
 4.3. Til brug ved afspadsering af en afløservagt, der i henhold til pkt.  

 4.1. er overarbejde, godskrives den præsterede tid med tillæg i tid svarende  

 til de i overenskomsten fastsatte tillæg for overarbejde.
 4.4. Såfremt overarbejde honoreres med betaling, følges de i  

 overenskomsten fastsatte regler.
5. Kursus 5.1. Der er mødepligt ved planlagte kurser - det gælder også for kurser,  

 der afholdes på fridage (nattevagt undtaget).
 5.2. Den faktiske tid for kurser godskrives som normaltid.
 5.3. Overarbejde kan ikke ydes for deltagelse i kurser, men der ydes  

 erstatningsfrihed for evt. mistede fridage.
 5.4. For eksterne kurser kan der max. indskrives 8 timer pr. dag.
6. Ferie 6.1. Ferieplanen udarbejdes af tillidsmanden i samråd med vagtholdet.
 6.2. Kun to mand kan holde ferie samtidig.
6.3. Vagtplanen fortsætter i ferieplanen.
Det tilstræbes, at alle får lige  

 mange afløservagter.
 6.4. Bytninger af vagtdage i forbindelse med forlænget ferie betragtes som  

 planlagt bytning.
7. Fridagsbogen 7.1. De enkelte vagtholdsmedlemmer indskriver selv alle afvigelser fra  

 vagtplanen i fridagsbogen.
 7.2. Hvis saldoen er negativ, kan overtid ikke udbetales.
 7.3. Daglig leder (lab.mester) fører saldoen samt indskriver resttid iflg.  

 timeregnskab.
8. Ikrafttrædelse Nærværende lokalaftale samt timeregnskab har virkning fra overenskomstens  

 underskrivelse og kan af Forsøgsanlæg Risø eller afhelseassistenterne opsiges  

 med 3 måneders varsel til en 1. april, dog tidligst 1. april 1985.
Risø, den 29. december 1983 For Forsøgsanlæg Risø J.
Bregninge For helseassistenterne J.
Barfoed Timeregnskab for vagthavende helseass.
 Opgørelse for en normal 6 ugers periode.
