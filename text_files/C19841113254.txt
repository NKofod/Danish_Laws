I tilslutning til justitsministeriets skrivelse af 15. marts 1984 skal man  

 anmode politiet om at tage spørgsmålet om benådning op til behandling for så  

 vidt angår sager vedrørende domfældte på fri fod, der skal udstå  

 fængselsstraf, når der er forløbet 1 1/2 år efter datoen for den (seneste)  

 endelige dom til frihedsstraf.
For domfældte, der alene skal udstå  

 hæftestraf, optages sagen dog til behandling, når der er forløbet 1 år efter  

 datoen for den seneste endelige dom til hæftestraf.
Sagerne behandles af  

 politiet i den kreds, der har behandlet straffesagen.
A.
Tidspunktet for sagens optagelse til behandling.
1. For domfældte, der på nuværende tidspunkt har  

 ventet mere end 1 1/2 år, henholdsvis 1 år, skal sagen optages til behandling  

 snarest muligt.
Er domfældte tilsagt til afsoning inden 2 måneder fra datoen  

 for nærværende skrivelse, foretages behandlingen så vidt muligt omgående.
 2. For andre domfældte optages sagen til behandling,  

 når der er forløbet 1 1/2 år, henholdsvis 1 år, efter datoen for den  

 (seneste) endelige dom.
 Såfremt domfældte tilsiges til at møde til en dato, der ligger efter det  

 tidspunkt, hvor der er forløbet 1 år og 6 måneder (for hæftedømte 1 år) fra  

 dommen, men inden 1 år og 8 måneder (for hæftedømte 1 år og 2 måneder), skal  

 sagen dog optages til behandling 2 måneder før mødedatoen.
 3. Er den seneste dom i det hele afsagt efter  

 straffelovens § 89 (tillægsstraf), regnes ventetiden fra den oprindelige dom.
B.
Sager, der ikke skal optages til behandling.
Sagerne skal dog ikke optages til behandling, såfremt domfældte C.
Indberetning/forelæggelse af visse sager.
Fra kriminalforsorgens anstalter vil politiet modtage indberetning om  

 domfældte, der er anmeldt eller henvist til udståelse af fængselsstraf.
For  

 domfældte med straffetider på over 6 måneder og domfældte, for hvem der i  

 medfør af lov nr. 214 af 31. maj 1963 om samarbejde med Finland, Island,  

 Norge og Sverige angående fuldbyrdelse af straf m.v. er truffet bestemmelse  

 om fuldbyrdelse af fængselsstraf her i landet, vil sagerne dog blive forelagt  

 gennem justitsministeriet (direktoratet for kriminalforsorgen). Til  

 orientering vedlægges eksemplarer af justitsministeriets skrivelse (med  

 skemaer) af dags dato til anstalterne. (* 2) Tilsvarende gælder med hensyn til domfældte, der er anmeldt eller henvist  

 til udståelse af fængselsstraf i arresthus efter Københavns fængslers nærmere  

 bestemmelse.
Til orientering vedlægges eksemplarer af justitsministeriets  

 skrivelse af dags dato til Københavns fængsler. (* 2) Fra Københavns fængsler, statsfængslet ved Horserød og Skibsbylejren vil  

 politiet endvidere modtage indberetning for så vidt angår hæftedømte, hvis  

 sager er sendt til de pågældende institutioner med henblik på tilsigelse til  

 strafudståelse.
Til orientering vedlægges eksemplarer af justitsministeriets  

 skrivelse (med skema) af dags dato til de nævnte institutioner. (* 2) Såfremt politiet på baggrund af oplysninger fra det centrale  

 kriminalregister konstaterer, at de tidsmæssige betingelser for at optage  

 sagen til behandling ikke er opfyldt, sendes indberetingen tilbage til  

 vedkommende anstalt med meddelelse herom.
 D. Øvrige sager.
I øvrige sager, det vil sige sager, der ikke omfattes af den under C  

 nævnte ordning, optages spørgsmålet om benådning ved politiets foranledning.  

 Sager, hvor den idømte straf er over 6 måneder, sendes dog direkte til  

 justitsministeriet (direktoratet for kriminalforsorgen), bilagt fotokopi af  

 domsudskrift(er) og udskrift af det centrale kriminalregister.
Tilsvarende  

 gælder sager om domfældte, for hvem der i medfør af lov nr. 214 af 31. maj  

 1963 om samarbejde med Finland, Island, Norge og Sverige angående  

 fuldbyrdelse af straf m.v. er truffet bestemmelse om fuldbyrdelse af  

 frihedsstraf her i landet.
E.
Behandlingen af de enkelte sager.
 Såfremt politiet skønner, at benådning ikke bør ske, forelægges sagen  

 snarest for justitsministeriet (direktoratet for kriminalforsorgen).
 I vurderingen vil der navnlig skulle lægges vægt på følgende:
I andre sager skal der rettes henvendelse (eventuelt skriftligt) til  

 domfældte med forespørgsel om, hvorvidt den pågældende ønsker at indgive  

 ansøgning om benådning.
Eventuel ansøgning herom skal indgives til  

 vedkommende politimyndighed snarest muligt.
Ansøger domfældte herefter om benådning, behandles sagen efter reglerne i  

 justitsministeriets cirkulære af 26. juni 1975. Sagen sendes dog direkte til  

 justitsministeriet (direktoratet for kriminalforsorgen), medmindre der  

 foreligger sådanne ganske særlige omstændigheder, at det skønnes påkrævet, at  

 der indhentes en erklæring fra retten og/eller statsadvokaten.
Det vil  

 endvidere normalt være unødvendigt at foretage afhøring af domfældte til  

 rapport.
Benådning vil i givet fald ske i form af betinget strafeftergivelse.
Der  

 vil normalt alene blive fastsat vilkår om 2 års straffrit liv.
Eventuelle tvivlsspørgsmål kan forelægges ved telefonisk henvendelse til  

 fuldmægtig E.
Steiner (lokal 238) og fuldmægtig Annemarie Lund (lokal 237).
 P.M.V.
W.
Rentzmann fg.
