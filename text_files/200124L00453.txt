Betænkning afgivet af Kommunaludvalget  

 den 2. maj 2002 Betænkning over Forslag til lov om ændring af lov om  

 beskatning til kommunerne af faste ejendomme (Loft over grundskyldpromillen for produktionsjord) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Ændringsforslag Der er stillet 9 ændringsforslag til lovforslaget.  

 Indenrigs- og sundhedsministeren har stillet ændringsforslag nr. 1, 2,  

 3, 5, 6, 7, 8 og 9. Kristeligt Folkepartis medlem af udvalget har stillet  

 ændringsforslag nr. 4.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 12. marts 2002. Lovforslaget blev efter 1. behandling  

 henvist til behandling i Kommunaludvalget.
Møder Udvalget har behandlet lovforslaget i 4 møder.
Høring Lovforslaget har inden fremsættelsen været  

 sendt i høring, og indenrigs- og sundhedsministeren sendte den 30.  

 januar 2002 dette udkast til udvalget, jf. alm. del   bilag 45. Den 8. marts  

 2002 sendte indenrigs- og sundhedsministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Dansk Skovforening samt fra Landboforeningerne og  

 Dansk Familielandbrug.
 Indenrigs- og sundhedsministeren har over for udvalget  

 kommenteret de skriftlige henvendelser.
Deputationer Endvidere har Landboforeningerne og Dansk Familielandbrug  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 3 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
Et af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
3. Indstillinger og politiske bemærkninger Et mindretal  i udvalget (V, DF og KF) indstiller  

 lovforslaget til vedtagelse med de af indenrigs- og sundhedsministeren  

 stillede ændringsforslag.
Flertallet vil stemme imod det under  

 nr. 4 stillede ændringsforslag.
Et andet mindretal i udvalget (S, SF, RV og EL)  

 indstiller lovforslaget til forkastelse ved 3. behandling, men vil  

 stemme for de af indenrigs- og sundhedsministeren stillede  

 ændringsforslag.
Mindretallet vil stemme imod det under nr. 4 stillede  

 ændringsforslag.
Det Radikale Venstre finder, at det ikke er  

 hensigtsmæssigt at lette beskatningen af immobile aktiver i en tid,  

 hvor den internationale skattekonkurrence presser skattesystemet og dermed  

 skatteindtægterne.
Derfor bør den slags ændringer, som  

 lovforslaget omhandler, indgå i en større sammenhæng, hvor  

 skattesystemet gøres mere robust og skatten på arbejde  

 sættes ned.
 Et tredje mindretal i udvalget (KRF) indstiller  

 lovforslaget til vedtagelse med de stillede ændringsforslag.
 Kristeligt Folkeparti finder det positivt, at der indføres en  

 permanent grænse for, hvor meget den kommunale grundskyld på  

 produktionsjord kan stige.
 Kristeligt Folkeparti skal henvise til henvendelsen fra  

 Landboforeningerne og Dansk Familielandbrug, hvoraf det fremgår, at  

 lovforslaget vil betyde en stigning i landbrugets jordskatter med 215 mio.  

 kr. fra 2001 til 2003.
Kristeligt Folkeparti ønsker ikke at øge  

 landbrugets omkostninger yderligere, men mener, at skatten  på  

 produktionsjord på længere sigt skal afskaffes.
På det  

 kortere sigt ønsker Kristeligt Folkeparti at nedsætte den  

 kommunale grundskyld på produktionsjord til 8 promille, som det  

 fremgår af ændringsforslag nr. 4. Med indførelse af et  

 loft over den kommunale grundskyld på 8 promille ønsker  

 Kristeligt Folkeparti at videreføre den midlertidige ordning, der blev  

 indført i forbindelse med finanslovsaftalen for 1999.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Til § 1 Af	indenrigs- og sundhedsministeren, tiltrådt af  

udvalget:
 1) Nr. 1 udgår.
[Redaktionel ændring] 2) Efter nr. 1 indsættes som nyt nummer:
»01. I § 2, stk. 2,  

 indsættes efter »grundskyld« ordene: »for de forskellige typer  

 ejendomme, jf. § 5«.« [Oprettelse af Bornholms Kommune] 3) I nr. 2  ændres »I § 2 indsættes  

 efter stk. 2 som nye stykker« til: »§ 2, stk.  

 3, ophæves, og i stedet indsættes som nye stykker«.
[Oprettelse af Bornholms Kommune] Af	et mindretal (KRF):
 4) I det under nr. 2 foreslåede § 2, stk.  

 3, ændres »12 promille« til: »8 promille«.
[Nedsættelse af promillegrænsen] Af	indenrigs- og sundhedsministeren, tiltrådt af  

udvalget:
 5) I det under nr. 2 foreslåede § 2, stk. 3, 3.  

 pkt., ændres »og Frederiksberg« til: », Frederiksberg og Bornholms«.
[Oprettelse af Bornholms Kommune] 6) I det under nr. 2 foreslåede § 2, stk. 4,  

indsættes efter 2. pkt. som nyt punktum:
»For Københavns, Frederiksberg og Bornholms  

 Kommuner ydes et eventuelt tilskud for de typer ejendomme, der er omfattet af  

 § 5, stk. 2, alene på baggrund af kommunens grundskyldpromille nedsat  

 med 4,3 promille.« [Ens grundlag for tilskud] 7) I det under nr. 2 foreslåede § 2, stk. 4,  

indsættes efter 3. pkt. som nyt punktum:
»For Bornholms Kommune ydes tilskuddet på baggrund  

 af kommunens grundskyldpromille for 2003.« [Grundskyld for Bornholms Kommune] Til § 2 8) I stk. 1 udgår »1,«.
[Konsekvensændring] 9) I stk. 2 indsættes efter »nr.« ordene: »01  

 og«.
[Ændring af ikrafttrædelsen] Bemærkninger Til nr. 1 Den  foreslåede ændring, der alene er af  

 redaktionel karakter, er ikke længere aktuel, idet ændringen nu  

 er gennemført med vedtagelsen af forslag til lov om ændring af  

 forskellige love som følge af sammenlægningen af de bornholmske  

 kommuner (L 66).
Til nr. 2, 3 og 5 Ændringerne er en konsekvens af oprettelsen af  

 Bornholms Kommune den 1. januar 2003 ved sammenlægning af  

 Allinge-Gudhjem, Hasle, Nexø, Rønne og Aakirkeby Kommuner samt  

 Bornholms Amtskommune, jf. lovforslag nr.
L 65 om sammenlægning af de  

 bornholmske kommuner.
Til nr. 4 Med ændringsforslaget indføres et loft over  

 den kommunale grundskyld på produktionsjord på 8 promille.  

 Kristeligt Folkeparti mener, at skatten på produktionsjord skal  

 afskaffes i takt med, at EU-tilskuddene til landbruget reduceres.
Til en  

 begyndelse ønsker Kristeligt Folkeparti at sætte et loft over  

 den kommunale grundskyld på 8 promille.
Til nr. 6 Ændringen har til formål at skabe et ens  

 grundlag for ydelse af tilskud til alle landets kommuner.
Den amtskommunale  

 grundskyld opkræves kun med 5,7 promille for landbrugsejendomme m.v.,  

 jf. lovens § 5, stk. 2, mod generelt 10 promille, jf. § 5, stk. 1. Denne  

 nedsættelse er imidlertid ikke omfattet af den nugældende  

 særlige kompensationsordning, der foreslås videreført i  

 2003. For at ligestille Københavns, Frederiksberg og Bornholms  

 Kommuner med landets øvrige kommuner foreslås tilskuddet til  

 disse kommuner derfor ydet på baggrund af kommunens grundskyldpromille  

 nedsat med  4,3 promille   svarende til forskellen mellem den generelle  

 amtskommunale grundskyldpromille på 10 og den amtskommunale  

 grundskyldpromille på landbrugsejendomme m.v.
Til nr. 7 Ændringen skyldes, at der for Bornholms Kommune ikke  

 er fastsat en grundskyldpromille for 2002. I overensstemmelse med  

 drøftelserne mellem den tidligere regering og formandskabet for  

 forhandlingsudvalget vedrørende kommunesammenlægningen på  

 Bornholm foreslås det derfor, at der tages udgangspunkt i  

 grundskyldpromillen for 2003 for Bornholms Kommune, således at en  

 eventuel kompensation for 2003 beregnes på dette grundlag.
Til nr. 8 Ændringsforslaget er en konsekvens af  

 ændringsforslag nr. 1.
Til nr. 9 Ændringsforslag nr. 2 ændrer  

 ejendomsskattelovens § 2, stk. 2, i forhold til den affattelse, stykket har  

 efter vedtagelsen af lovforslag nr.
L 66 om ændring af forskellige love  

 som følge af sammenlægningen af de bornholmske kommuner.
Den  

 vedtagne lov træder i kraft den 1. januar 2003. På den baggrund  

 foreslås ikrafttrædelsestidspunktet for nr. 2 også fastsat  

 til den 1. januar 2003.
Thor Gunnar Kofoed (V)  

  Gudrun Laub (V)  Anders Møller (V)  

  Marianne Pedersen (V) nfmd.  Bodil Kornbek (KRF)  

  Poul Nødgaard (DF) fmd.
Uno Larsson (DF)  

  Knud Erik Kirkegaard (KF)  Helle Sjelle (KF)  

  Arne Toft (S)  Inger Bierbaum (S)  

  Jørn Pedersen (S)  Karen J.
Klint (S)  

  Ole Stavad (S)  Kristen Touborg (SF)  

  Marianne Jelved (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 116 Bilagsnr.
Titel 1 Udkast til lovforslaget 2 Høringssvar og høringsnotat, fra indenrigs- og  

 sundhedsministeren 3 Tidsplan for behandlingen af lovforslaget 4 Henvendelse af 18/3-02 fra Dansk Skovforening 5 Spm. 1 om kommentar til henvendelse af 18/3-02 fra Dansk Skovforening, til  

 indenrigs- og sundhedsministeren 6 Henvendelse af 5/4-02 fra Landboforeningerne og Dansk Familielandbrug 7 Spm. 2 om kommentar til henvendelse af 5/4-02 fra Landboforeningerne og  

 Dansk Familielandbrug, til indenrigs- og sundhedsministeren 8 Ændringsforslag fra indenrigs- og sundhedsministeren 9 Svar på spm. 1 om kommentar til henvendelse af 18/3-02 fra Dansk  

 Skovforening, fra indenrigs- og sundhedsministeren 10 Svar på spm. 2 om kommentar til henvendelse af 5/4-02 fra  

 Landboforeningerne og Dansk Familielandbrug, fra indenrigs- og  

 sundhedsministeren 11 Spm. 3 om, hvorfor kommunernes manglende skatteindtægter alene  

 kompenseres fuldt ud i 2003, til indenrigs- og sundhedsministeren 12 1. udkast til betænkning 13 Svar på spm. 3 om, hvorfor kommunernes manglende  

 skatteindtægter alene kompenseres fuldt ud i 2003, fra indenrigs- og  

 sundhedsministeren 14 Statistisk materiale udleveret af Landboforeningerne ved foretræde  

 25/4-02 Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra S.
 Spørgsmål 3:
 Ministeren bedes redegøre for, hvorfor kommunernes  

 manglende skatteindtægter som følge af lovforslaget alene  

 kompenseres fuldt ud i 2003, mens manglende skatteindtægter for 2004 og  

 frem, ikke vil blive kompenseret men »vil blive inddraget i de årlige  

 vurderinger af den kommunale økonomi«, jf. ministerens kommentar til  

 KLs høringssvar (L 116, bilag 2). Vil ministeren forklare, hvad der  

 menes med tilsagnet i regeringsgrundlaget om at regeringen vil kompensere  

 kommunerne og amtskommunerne for bortfald af skatteindtægter, når  

 der alene lægges op til årlige forhandlinger og vurderinger af  

 behovet for en kompensation og ikke som i 2003 en fuld og uforbeholden  

 kompensation.
 Svar:
For henholdsvis 1999 - 2000 og 2001 - 2002 har der  

 været besluttet et midlertidigt loft over den primærkommunale  

 grundskyld for produktionsjord.
Til disse midlertidige ordninger har  

 været knyttet særlige kompensationsordninger, der sikrer den  

 enkelte kommune fuld kompensation for provenutabet som følge af det  

 midlertidige promilleloft.
Med L 116 foreslår regeringen, at disse midlertidige  

 ordninger erstattes af et permanent loft over den primærkommunale  

 grundskyld for produktionsjord.
Når loftet således gøres  

 permanent, er det ikke længere hensigtsmæssigt at  

 videreføre de nugældende midlertidige kompensationsordninger.  

 Dette skyldes, at sådanne kompensationsordninger ikke er egnede i  

 forhold til permanente ordninger og desuden harmonerer dårligt med  

 kommunernes frie ret til selv at fastsætte kommunens grundskyldpromille  

 til mellem 6 og 24. Til illustration kan nævnes, at det ved de  

 hidtidige midlertidige ordninger har været nødvendigt at fiksere  

 beregningsgrundlaget ved at anvende kommunernes grundskyldpromiller i  

 året forud for kompensationsåret, da kommunernes ellers ville  

 have et incitament til at lade grundskyldpromillen stige alene med det  

 formål at få et højere kompensationsbeløb fra  

 statskassen.
 Derfor er det i bemærkningerne til lovforslag L 116  

 tilkendegivet, at det provenutab, som kommunerne under ét vil få  

 i 2004 og de kommende år som følge af promilleloftet, i stedet  

 vil blive kompenseret i forbindelse med de årlige forhandlinger om den  

 kommunale økonomi med henblik på at sikre balance i kommunernes  

 økonomi.
Det kan tilføjes, at en sådan inddragelse i  

 de årlige forhandlinger om den kommunale økonomi er den  

 sædvanlige fremgangsmåde i forhold til kompensation for  

 økonomiske konsekvenser, der som L 116 ikke er omfattet af Det  

 Udvidede Totalbalanceprincip, jf.
Finansministeriets vejledning nr. 172 af 5.  

 november 1998 om Det Udvidede Totalbalanceprincip, og hvor kompensationen  

 derfor ikke sker som en permanent forhøjelse af det kommunale  

 bloktilskud Når det foreslås, at statskassen desuagtet for  

 2003 yder kompensation ved et direkte tilskud til de berørte kommuner  

 skyldes det hensynet til at undgå utilsigtede  

 byrdefordelingsmæssige konsekvenser, idet forslaget vil påvirke  

 nogle kommuner mere end andre.
Regeringen ønsker derfor at lade  

 virkningerne af promilleloftets indførelse indgå i arbejdet med  

 den reform af det kommunale udligningssystem, der planlægges  

 gennemført fra 1. januar 2004. Den særlige kompensationsordning  

 i 2003 har således alene til formål at sikre, at der er den  

 fornødne tid til, at de byrdefordelingsmæssige virkninger af  

 promilleloftet kan indgå i arbejdet med en udligningsreform.
Det er på denne baggrund min opfattelse, at der er  

 overensstemmelse mellem på den  ene side tilkendegivelserne i  

 regeringsgrundlaget om, at regeringen vil kompensere den kommunale sektor  

 økonomisk, når regeringen eller Folketinget påfører  

 kommunerne tvungne bortfald af skatteindtægter og på den anden  

 side lovforslag L 116, hvorefter kommunernes provenutab som følge af  

 promilleloftet vil blive inddraget i forhandlingerne om den kommunale  

 økonomi.
Herved sikres det nemlig, at kommunerne set under ét  

 ikke får et ufinansieret provenutab som følge af L 116.
