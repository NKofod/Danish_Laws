Vurdering af arbejdsstillinger og  

 arbejdsbevægelser Ifølge arbejdsmiljølovgivningen skal arbejde  

 med uhensigtsmæssige arbejdsstillinger eller arbejdsbevægelser  

 undgås.
Bevægelse og variation i arbejdsstillinger er  

 nødvendigt for at vedligeholde kroppens funktionsniveau.
På den  

 anden side set er der ved uhensigtsmæssige arbejdsstillinger og  

 arbejdsbevægelser risiko for akutte skader og risiko for  

 nedslidning.
Denne At-meddelelse oplyser nærmere  om  

 arbejdsstillinger  og arbejdsbevægelser At-meddelelsen indeholder vejledning om vurdering af  

 arbejdsstillinger og arbejdsbevægelser.
At-meddelelsen er udarbejdet  

 på grundlag af den eksisterende viden om arbejdsstillinger og  

 arbejdsbevægelser, og afspejler Arbejdstilsynets vurderingspraksis.
Der  

 er endnu ikke tilstrækkelig viden til at fastsætte mere  

 præcise retningslinier, fx om, hvor lang tid ad gangen der kan arbejdes  

 i en belastende arbejdsstilling uden risiko for skader.
 Efter arbejdsmiljølovgivningen påhviler det  

 arbejdsgiveren at sørge for, at risikoen ved uhensigtsmæssige  

 arbejdsstillinger og arbejdsbevægelser vurderes, og at arbejdet ud fra  

 denne vurdering planlægges, tilrettelægges og udføres,  

 så det ikke medfører fare for sikkerhed og sundhed.
Risiko for arbejdsskader som følge af  

 uhensigtsmæssige arbejdsstillinger eller  bevægelser Lænderygbesvær, der især  

 hænger sammen med foroverbøjning, vridning, sidebøjning  

 eller bagoverbøjning af ryggen.
Særligt risikabelt er det,  

 når stillingen holdes længe, når bevægelsen gentages  

 hyppigt, eller når der samtidig løftes.
 Nakke- og skulderbesvær, der især  

 hænger sammen med arbejde med løftede arme, fastlåst  

 hovedstilling, eller når arbejdet stiller høje synskrav eller  

 krav om præcision.
 Hånd- og armbesvær, der især  

 hænger sammen med hyppigt gentagne bevægelser, stor kraft eller  

 bevægelser til yderstillinger for albue og hånd.
 Knæbesvær, der især forekommer  

 hos personer med knæliggende arbejde.
 Hoftebesvær,  der især forekommer hos  

 personer med meget stående/gående arbejde.
Vurdering af arbejdsstillinger og  bevægelser I vurderingen indgår arbejdsstillingen, som kan  

 være:
 samt nakkens, ryggens, armenes og benenes bevægelser  

 eller begrænsninger i disse bevægelser på grund af arbejde  

 under trange pladsforhold.
I vurderingen af risikoen for skader indgår Statisk arbejde vil sige, at musklerne er spændte,  

 selvom der kun er små eller ingen bevægelser, fx arbejder  

 skulderens muskler ofte statisk ved arbejde med edb-tastatur og  mus.
Statisk  

 arbejde gør, at musklernes ilttilførsel begrænses,  

 så muskulaturen hurtigt udtrættes med risiko for skader.
 Selv ved lav kraftanvendelse kan statisk arbejde give  

 muskel- og ledbesvær.
 Dynamisk arbejde vil sige muskelarbejde udført med  

 bevægelse, fx arbejder benenes muskler dynamisk ved gang og løb.  

 Dynamisk arbejde gør, at muskulaturen ikke så let  

 udtrættes, fordi ilttilførslen ikke begrænses.
 Mange arbejdsoperationer indebærer statisk arbejde  

 for muskelgrupper, som ikke er egnede til statisk arbejde, fx de små  

 muskler i nakken, skuldrene og armene.
Vejledning i brug af vurderingsmodellen Som bilag til denne At-meddelelse er gengivet en model til  

 brug for vurdering af arbejdsstillinger og  bevægelser.
I modellen  

 tages udgangspunkt i den af de fire stillinger, den konkrete arbejdsopgave  

 udføres i.
 Det er afgørende for vurderingen, hvor ofte og hvor  

 længe ad gangen der arbejdes i arbejdsstillingerne og med  

 arbejdsbevægelserne.
 Herefter klassificeres arbejdsopgaven i forhold til  

rødt, gult eller grønt område.
I rødt område  er belastningen  

 uacceptabel.
Der er risiko for skader for en stor del af den erhvervsaktive  

 befolkning ved dagligt arbejde af længere varighed i disse  

 arbejdsstillinger og med disse bevægelser.
Risikoen er størst  

 ved stillinger og bevægelser i eller nær ledenes  

 yderstillinger.
 Det bør dog bemærkes, at ingen  

 arbejdsstilling, der naturligt kan indtages, og hvor der ikke forekommer ydre  

 belastning eller ulykkesrisiko, medfører risiko for skade, hvis den  

 kun indtages kortvarigt.
I gult område vurderes arbejdsopgaven  

 nærmere.
Det vil typisk være spørgsmål om varighed,  

 grad af fastlåsning samt belastningskombinationer, fx løft i  

 belastende arbejdsstilling, der er afgørende for, om man ved  

 vurderingen finder risiko for sundhedsskader i gult område.
 Der kan være behov for, at vurderingen i gult  

 område foretages af fagspecialister.
I grønt område foregår arbejdet  

 med acceptable stillinger og bevægelser.
Kun hvis den ansatte har gener  

 af arbejdet, vurderes situationen nærmere i forhold til den konkrete  

 person og arbejdsbelastningen.
Forebyggelse af arbejdsskader Belastende arbejdsstillinger og arbejdsbevægelser  

 hænger ofte sammen med uhensigtsmæssig tilrettelæggelse af  

 arbejdet, dårlig indretning af arbejdsplads, maskiner eller inventar,  

 dårlige pladsforhold, eller at arbejdet kun kun udføres i  

 ubekvem arbejdshøjde eller i trange rum.
Jo længere og jo oftere  

 man arbejder i belastende arbejdsstillinger, jo større er risikoen for  

 lidelser i bevægeapparatet.
 Foranstaltningerne til forebyggelse består derfor i  

 bedre tilrettelæggelse af arbejdet og bedre indretning af  

 arbejdssteder, maskiner og inventar.
Arbejdet bør tilrettelægges varieret,  

 så der ikke arbejdes for længe ad gangen i de samme  

 arbejdsstillinger eller med de samme arbejdsbevægelser.
Også  

 større ændringer i arbejdets organisering såsom  

 jobudvidelse, jobberigelse eller selvstyrende grupper kan medvirke til at  

 øge variationen i den enkeltes arbejdsstillinger og  

 arbejdsbevægelser.
 Hvis det ikke er muligt at sørge for  

 tilstrækkelig variation af arbejdsstillinger og  

 arbejdsbevægelser, og arbejdet derved i særlig grad kan bringe  

 sikkerhed eller sundhed i fare, skal den enkelte have passende pauser,  

 så musklerne og kredsløbet får mulighed for  

 restitution.
 Den enkeltes arbejdsplads skal som hovedregel kunne  

 tilpasses den person, som arbejder ved den, uanset personens størrelse  

 og proportioner.
 Hvis man på grund af arbejdets art er bundet til at  

 arbejde samme sted længere tid ad gangen, kan der opnås mulighed  

 for at variere mellem siddende og stående arbejde, ved at inventaret er  

 tilstrækkelig fleksibelt, fx ved at bordhøjden kan reguleres til  

 siddende og stående arbejde og til forskellige arbejdsoperationer.
