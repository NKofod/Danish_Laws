 Resumé  


  

 Vejtransportrådet og Persontrafikrådet havde, under henvisning til en  

 praksis vedrørende fortolkningen af godskørselsloven og den dagældende  

 buslov,  

 afslået at meddele to ansøgere tilladelser til henholdsvis godskørsel og  

 turist- og bestillingskørsel.
 Den fulgte praksis indebar, at ansøgere, som tidligere havde  

 været i økonomiske vanskeligheder, der kunne have været undgået, ikke kunne  

 få  

 køretilladelse.
Ombudsmanden udtalte, at betingelsen for at opnå tilladelse i de  

 to love var angivet som vandelskrav.
Afslag måtte derfor kræve, at der var  

 udvist en personlig, kritisabel adfærd fra ansøgernes side.
I de to sager var  

 der ikke tale om en sådan adfærd, men blot om, at ansøgerne af forskellige  

 grunde tidligere havde været i økonomiske vanskeligheder.
Ombudsmanden fandt bl.a. på den baggrund, at den omhandlede  

 praksis ikke havde hjemmel i lovgivningen.
Han henviste herved også til, at  

 der  

 var tale om afgørelser af indgribende karakter, som tilsvarende kræver en  

 forholdsvis klar hjemmel i loven. (J. nr. 1990-236-511 og J. nr.  

 1990-744-511).
 Afslag på køretilladelse på grund af tidligere økonomiske  

 vanskeligheder.
 I skrivelse af 6. februar  

 1990 klagede A over Vejtransportrådets afgørelse af 9. oktober 1989. Ved  

 afgørelsen afslog Vejtransportrådet at udstede vognmandstilladelse efter  

 godskørselsloven.
 I skrivelser af 30. april  

 1990 og 8. maj 1990 klagede B til mig over Persontrafikrådets afgørelse af  

 27.  

 april 1990, hvori rådet meddelte afslag på hans ansøgning om tilladelse til  

 turist-  

 og bestillingskørsel.
I begge sager var der som  

 begrundelse for afslaget henvist til ansøgerens tidligere økonomiske  

 vanskeligheder og en administrativ praksis af tilsyneladende samme indhold på  

 de to områder - uanset forskelle i retsgrundlag og afgørelsesmyndighed.
Jeg  

 besluttede på den baggrund at behandle sagerne samlet og koncentrerede mig om  

 spørgsmål vedrørende lovhjemlen for denne praksis.
 Vedrørende Vejtransportrådets afslag på A's ansøgning.
Det fremgik af sagen, at A  

 den 27. februar 1989 ansøgte Direktoratet for Vejtransport om udstedelse af 2  

 vognmandstilladelser.
Tilladelserne skulle bruges i firmaet C's Efterfølger,  

 v/A som vognmand.
 A havde tidligere været  

 ansvarlig leder i virksomheden C's Vognmandsforretning A/S, der gik i  

 betalingsstandsning  

 den 24. oktober 1988.
 Til brug for direktoratets  

 behandling af ansøgningen redegjorde A den 3. april 1989 for forholdene  

 omkring betalingsstandsningen vedrørende C's Vognmandsforretning A/S.
 Af redegørelsen fremgik  

 bl.a.:
 "...
 (A) er fortsat ansat i (C)  

 A/S, men driver herudover kartoffelforretningen videre i eget navn, idet han  

 har købt de to biler, der tidligere kørte som kartoffelbiler i (C) A/S.
 Det er til disse to biler (A)  

 søger om tilladelse til godskørsel for fremmed regning, idet der periodevis  

 ikke er kartofler at køre med.
..." A's ansøgning blev forelagt  

 Danske Vognmænd, Hovedorganisationen af 1985, der den 19. juni 1989 udtalte:
 "...
Idet der i det hele henvises  

 til brev af 3. april 1989, (...) årsregnskaber for 1. september 1985 til 30.  

 september 1986/balance pr. 30. september 1986, årsregnskab for 1. oktober  

 1986  

 til 30. september 1987/balance pr. 30. september 1987 samt foreløbigt  

 årsregnskab for 1987/88 samt perioderegnskab pr. betalingsstandsningsdagen  

 den  

 24. oktober 1988 for (C's) Vognmandsforretning A/S, ...., finder DV - på det  

 foreliggende grundlag samt efter yderligere indhentede oplysninger -, at (A)  

 som ansvarlig leder har haft et afgørende medansvar for virksomhedens (C) A/S  

 dårlige driftsresultat/negative udvikling - en udvikling, der som nævnt førte  

 til betalingsstandsning.
På denne baggrund finder DV  

  

 ikke  

  

 (A) for fagligt kvalificeret, jf. den indtil 31. december  

 1988 gældende godstransportlov.
 Det bemærkes i øvrigt, at DV  

 ej heller finder betingelserne i godskørselslovens par. 3, stk. 1, nr. 7,  

 opfyldt for så vidt angår (A's) faglige kvalifikationer.
Sluttelig bemærkes, at (A)  

  

 ikke  

  

 har gjort det antageligt, at han  

 vil kunne udøve vognmandsvirksomhed på forsvarlig måde og i overensstemmelse  

 med god skik inden for branchen, jf. godskørselslovens par. 3, stk. 1, nr.  

 8...." En repræsentant for A  

 fremsatte den 7. august 1989 bl.a. følgende kommentarer til sagen:
 "...
 (C), (A's) fader, drev  

 vognmandsvirksomhed samt engroshandel med kartofler siden 1946.
 ...
 (A) blev ansat hos (C) den  

 1/4-1983.
 ...
(A) kom meget hurtigt til at  

 forestå den daglige drift af vognmandsforretningen, i hvilken forbindelse (A)  

 fordrede væsentlige ændringer i driften af vognmandsforretningen.
Jeg kan  

 således bekræfte, at jeg deltog i temmelig mange møder herom, uden at det var  

 muligt at få gennemført de af (A) foreslåede og af mig støttede ændringer.
 ...
 I foråret 1986 afgik først  

 (C's) hustru, og derefter (C) selv ved døden efter kort tids sygdom.
 Det bemærkes, at (C) indtil  

 sin død stod for beslutningstagningen i selskabet på aldeles egenrådig vis  

 og,  

 at (C) havde svært ved at lægge øre til råd fra bank, advokat og revisor.
 ...
(C) Vognmandsforretning A/S's  

 årsregnskab for perioden 1/10-1985 til 30/9-1986 er det sidste regnskab, som  

 er  

 præget af (C); (C) døde som bekendt midt i perioden.
Såvel  

 vognmandsforretningen som kartoffel-engros-forretningen udviser rimelige  

 dækningsbidrag, men fællesomkostningerne, som helt overvejende kan henføres  

 til vognmandsvirksomheden gør, at årets resultat er negativt.
Det er helt  

 åbenbart, at vognmandsvirksomheden i denne periode er drevet med et ikke  

 uvæsentligt tab.
 Dette negative  

 driftsresultat/negative udvikling bør ikke lægges (A) til last.
 ...
 Med mit lange og indgående  

 kendskab til virksomheden, anser jeg det ikke for rigtigt, når Danske  

 Vognmænd  

 udtaler, at (A) har haft et "afgørende medansvar for det dårlige  

 driftsresultat/negative udvikling".
Den udvikling, som  

 virksomheden har været ude for, er startet år forinden (A's) tiltrædelse som  

 direktør." Den 7. september 1989 afgav  

 Danske Vognmænd, Hovedorganisationen af 1985, en fornyet erklæring til sagen,  

 hvoraf bl.a. fremgik:
 "...
De nævnte årsager til de  

 økonomiske vanskeligheder i vognmandsvirksomheden findes overvejende at  

 skyldes  

 årsager, som kan tilskrives en uforsvarlig drift af virksomheden.
DV finder  

 det  

 i den forbindelse ikke dokumenteret, at dødsboet som aktionær i (C) A/S har  

 haft den afgørende indflydelse på den daglige, uforsvarlige drift af  

 vognmandsvirksomheden.
I konsekvens heraf kan det afvises, at arvingerne er  

 ansvarlige, jf. forarbejderne til godskørselsloven.
 ...
 Det er således ikke  

 dokumenteret, at (A) ikke har haft indflydelse på driften af  

 vognmandsvirksomheden, selv om denne i henhold til den tidligere  

 godstransportlov var registreret som daglig, ansvarlig leder af virksomheden.  

 DV finder således fortsat, at (A) som ansvarlig leder har haft et afgørende  

 medansvar for virksomhedens dårlige økonomiske udvikling, hvorfor DV ikke  

 finder, at (A) har gjort det antageligt, at han vil kunne udøve  

 vognmandsvirksomhed på forsvarlig måde, jf. godskørselsloven § 3, stk. 1, nr.  

 8.
..." Den 9. oktober 1989 meddelte  

 Direktoratet for Vejtransport, at Vejtransportrådet havde afslået A's  

 ansøgning  

 om vognmandstilladelse.
 Direktoratet for Vejtransport  

 skrev:
 "...
 I henhold til lovens § 3,  

 stk. 1, kan tilladelse til godskørsel meddeles ansøgere, der opfylder de  

 fastsatte kvalifikationskrav, herunder kravene til økonomisk grundlag,  

 faglige  

 kvalifikationer og vandel.
 Sagen har været forelagt  

 Vejtransportrådet.
 Rådet fandt det ikke gjort  

 antageligt, at (A) ville kunne udøve vognmandsvirksomhed på forsvarlig måde  

 og  

 i overensstemmelse med god skik inden for branchen, allerede fordi han var  

 ansvarlig leder af (C's) Vognmandsforretning A/S og således har været  

 medansvarlig for de økonomiske vanskeligheder i dette selskab.
 Ansøgningen kan således ikke  

 imødekommes.
 Afgørelsen kan i henhold til  

 lovens § 8, stk. 1, ikke indbringes for anden administrativ myndighed.
..." Herefter klagede A's advokat  

 til mig.
Han anførte bl.a.:
"I h.t.  

 Trafikministeriets bekendtgørelse nr. 591 af 7. september 1989 om godskørsel,  

 §  

 5, nr. 3, fordres det bl.a., at ansøgere "opfylder vandelskravene i  

 lovens  

 § 3, stk. 1, nr. 6 og 8." Af bemærkningerne til  

 lovforslaget fremgår, at bestemmelsen i § 3, stk. 1, nr. 8, 1. led, kommer  

 til  

 anvendelse, hvor en ansøger har begået ét eller flere strafbare forhold samt  

 forhold, der ikke har medført strafferetlig tiltale, eksempelvis nævnes  

 uredelighed, som har affødt afskedigelse fra en stilling eller, på grov måde  

 har tilsidesat hensynet til kunder.
Endvidere nævnes, at omstændigheder ved  

 en  

 eventuel tidligere konkurs, betalingsstandsning m.v., kan bringe bestemmelsen  

 i  

 anvendelse.
I bemærkningerne hedder det  

 endvidere, at "Det må i øvrigt understreges, at de krav, der følger af  

 1.  

 og 2. led, i vidt omfang vil være sammenfaldende.
Overtrædelse af kollektive  

 overenskomster, begåelse af ét eller flere strafbare forhold, nævnes i  

 motiverne til henhørende til bestemmelsens 2. led.
 På min klients vegne skal jeg  

 gøre gældende, at afslaget er uberettiget, idet der ikke foreligger de i  

 lovens motiver nævnte kvalificerede forhold vedr. min klients vandel, jvf.  

 bl.a. bilag 1.10.
 Idet en vognmandstilladelse  

 er af største betydning for min klients erhvervsmuligheder, er det min  

 opfattelse at begrundelsen for et afslag på ansøgning af en sådan tilladelse  

 bør have klar hjemmel i såvel lov som motiver.
..." Af Direktoratet for  

 Vejtransports udtalelse til sagen fremgår bl.a.:
 "...
 I henhold til lov nr. 851 af 21.  

 december 1988 om godskørsel § 3, stk. 1, kan tilladelse til godskørsel for  

 fremmed regning meddeles ansøgere, der opfylder de fastsatte  

 kvalifikationskrav, herunder kravene til økonomisk grundlag, faglige  

 kvalifikationer og vandel, og i øvrigt gør det antageligt, at de vil kunne  

 udøve vognmandsvirksomhed på forsvarlig måde og i overensstemmelse med god  

 skik inden for branchen.
 Foruden strafbare og andre  

 uredelige forhold kan omstændigheder ved en eventuel tidligere konkurs,  

 betalingsstandsning m.v. ifølge bemærkningerne til lovens § 3, stk. 1, nr. 8,  

 medføre, at den pågældende ansøger ikke kan anses for at kunne udføre  

 virksomheden på forsvarlig måde.
 Ifølge Vejtransportrådets  

 praksis er det, foruden omstændigheder ved en tidligere konkurs eller  

 betalingsstandsning,  

 især omstændigheder ved andre økonomiske vanskeligheder i hidtidig  

 virksomhed,  

 der kan bringe bestemmelsen i § 3, stk. 1, nr. 8, i anvendelse.
 Der kan således f.eks. være  

 behov for at anvende bestemmelsen i tilfælde, hvor en ansvarlig leder i et  

 selskab er fratrådt inden en uundgåelig konkurs eller betalingsstandsning,  

 eller hvor det slet ikke har kunnet betale sig for kreditorerne at indgive  

 konkursbegæring mod en vognmand i økonomiske vanskeligheder, idet der ikke  

 har  

 været midler til dækning af omkostningerne ved en konkurs.
 (A) fik med brev af 9.  

 oktober 1989 afslag på en ansøgning om udstedelse af 2 vognmandstilladelser i  

 henhold til lov om godskørsel, idet han ikke fandtes at opfylde kravet i  

 lovens  

 § 3, stk. 1, nr. 8. (A) havde været ansvarlig leder af (C's)  

 Vognmandsforretning A/S, der anmeldte betalingsstandsning den 24. oktober  

 1988.
 Vejtransportrådet fandt efter  

 en konkret vurdering af de foreliggende oplysninger, at de økonomiske  

 vanskeligheder i selskabet ikke var "undskyldelige", og at (A) som  

 ansvarlig leder var medansvarlig for disse og således ikke havde gjort det  

 antageligt, at han vil kunne udøve vognmandsvirksomhed på forsvarlig måde og  

 i  

 overensstemmelse med god skik inden for branchen.
 Rådet lagde ved afgørelsen  

 bl.a. vægt på oplysningerne i brevene af 3. april 1989 og 7. august 1989, af  

 20. september 1989 ..., samt på Danske Vognmænds udtalelse af 7. september  

 1989... .
..." A's advokat fremsatte den 16.  

 maj 1990 sine afsluttende bemærkninger til sagen.
Han skrev bl.a.:
 "...
I de almindelige bemærkninger  

 til lovforslag nr.
L52/1988, pkt. 5, fastslås det med hensyn til lovens  

 vandelskrav, at tilladelse kan nægtes i tilfælde af strafbare forhold eller,  

 hvis vedkommende tidligere er afskediget fra en stilling p.g.a. uredelighed.
Af bemærkningerne til  

 lovforslagets § 3, nr. 1, stk. 8, fremgår det, at tilladelse kan nægtes,  

 såfremt "ansøgeren er afskediget fra en stilling p.g.a. uredelighed, der  

 ikke har medført straffesag, eller at ansøgeren i anden virksomhed på grov  

 måde  

 har tilsidesat hensyn til sine kunder.
Videre kan omstændigheder ved en evt.  

 tidligere konkurs, betalingsstandsning m.v. medføre, at den pågældende ikke  

 kan  

 anses for at kunne udføre virksomheden på forsvarlig måde." Det fremgår  

 således af lovens motiver, at nægtelse af tilladelse under henvisning til  

 lovens § 3, stk. 1, nr. 8, forudsætter, at ansøgeren har handlet  

 uredeligt/strafbart.
 Der er i sagens materiale,  

 (...) udførligt redegjort for klagers forhold i forbindelse med (C's)  

 Vognmandsforretning  

 A/S.
 Såfremt det er indklagedes  

 praksis at nægte tilladelse i situationer som nærværende, hvor der ikke på  

 nogen måde er tale om uredelighed eller strafbare forhold fra ansøgerens  

 side,  

 er det min klare opfattelse, at indklagedes administrative praksis er i  

 åbenlys  

 strid med motiverne til lov om godskørsel.
..." Vedrørende Persontrafikrådets afslag på B's ansøgning.
B's selskab fik i 1984  

 tilladelse til turist- og bestillingskørsel efter busloven.
Tilladelsen udløb  

 i 1989.
Den 6. april 1989 ansøgte B  

 om fornyelse af tilladelsen.
Ansøgningen var bilagt fotokopi af selskabets  

 regnskaber for de sidste 2 afsluttede regnskabsår.
Ved skrivelse af 4. august  

 1989 redegjorde B for baggrunden for selskabets negative driftsresultat og  

 skrev bl.a.:
 "...
 (B's selskabs) negative  

 driftsresultater til og med 1988 skyldes dels den hårde markedskonkurrence og  

 dels et uheldigt køb af en bus ultimo 1986 for kr. 650.000. På grund af en  

 del  

 mangler ved leveringen har bussen aldrig været i drift i selskabet.
 Da selskabet på grund af  

 manglerne ikke har betalt ydelserne på bussen, er finansieringsselskabet i  

 marts 1988 indsat i besiddelsen af bussen til en vurderingspris på kr.  

 555.100.
 Udover det direkte tab på kr.  

 94.900 + advokatomkostninger og egne timer har selskabet siden købet den 23/9  

 1986 betalt vægtafgift og forsikringer med ca. kr. 30.000 årlig.
 På grund af dette uheldige  

 køb har selskabet været nødt til at sige nej til en del kunder, med deraf  

 følgende mindre indtjening og måske tab af kunden fremover.
Indtjeningen for 1989 og  

 fremover forventes at blive positivt, idet selskabet pr. 1/8 1989 har fået  

 tilbudt årlig kørsel på ca. 140.000 kr. for Trafikselskabet (...) Amt.
Denne  

 kørsel kræver ikke yderligere buskapacitet.
Herudover er selskabet begyndt  

 med  

 at udføre grænsehandelkørsel m.v. hver uge med et positivt resultat.
Samtidig  

 kan vi oplyse at vi aldrig har haft så meget kørsel i sommerperioden, som vi  

 har haft i 1989.
 Selskabets egenkapital  

 forventes bragt intakt ved konvertering af min mellemregning med selskabet  

 til  

 indskudskapital og kontant indskud.
..." Den 21. august 1989  

 indstillede "Turistvognmændene" (brancheorganisation), at B's  

 ansøgning skulle afslås, idet organisationen efter en gennemgang af  

 regnskaberne bl.a. skrev:
 "...
Selskabet har i samtlige sine  

 4 regnskabsår haft underskud - de 2 sidste år endda allerede før  

 afskrivninger.  

 I al fald i de sidste 3 regnskabsår har der ikke været udbetalt løn til  

 selskabets direktør.
Selskabet har nu en negativ egenkapital på kr. 504.634.
..." Den 5. september 1989 meddelte  

 Direktoratet for Vejtransport for Persontrafikrådet afslag på ansøgningen med  

 følgende begrundelse:
 "...
 Rådet lagde ved afgørelsen  

 bl.a. vægt på, at selskabet allerede i første regnskabsår havde tabt mere end  

 halvdelen af sin anpartskapital, og at selskabet de efterfølgende år har haft  

 en negativ egenkapital.
 Den 26. januar 1990  

 fremsendte (B) en ny ansøgning om tilladelse til turist- og  

 bestillingskørsel.
 Det fremgik af ansøgningen,  

 at (B) havde stiftet et nyt selskab med sig selv som direktør, og at han  

 ønskede en tilladelse til turist- og bestillingskørsel for det nye selskab.
 I en skrivelse af 16. februar  

 1990 anmodede Direktoratet for Vejtransport (B) om yderligere oplysninger til  

 brug for ansøgningen om tilladelsen.
Oplysningerne blev indsendt  

 den 28. februar 1990 og (B) redegjorde bl.a. for baggrunden for de økonomiske  

 vanskeligheder i det "gamle" selskab.
Herudover var vedlagt 2  

 erklæringer fra (B's) kunder, hvori det bl.a. fremgik, at "alle opgaver  

 har været udført til ... (kunden og kundens gæsters) fulde tilfredshed".
 Den 12. marts 1990  

 indstillede "Turistvognmændene", at B's nye ansøgning skulle  

 afslås.  

 Organisationen skrev:
"... vi (indstiller)  

 herved, at ansøgningen om tilladelse til turist- og bestillingskørsel afslås,  

 allerede fordi vi ikke finder, at den ansvarlige leder kan anses for fagligt  

 kvalificeret, jfr.
Persontrafikrådets beslutning i 1989 om at nægte fornyelse  

 af tilladelsen til turist-og bestillingskørsel til (det gamle selskab) med  

 (B)  

 som ansvarlig leder.
..." Den 27. april 1990 afslog  

 Direktoratet for Vejtransport B's ansøgning og skrev:
 "I henhold til lovens §  

 13, stk. 1, kan tilladelse alene udstedes til selskaber, der opfylder de krav  

 til økonomisk baggrund, som er opstillet i Ministeriet for Offentlige  

 Arbejders  

 bekendtgørelse (nr. 620 af 5. december 1978) vedrørende kvalifikationskrav  

 til  

 indehavere af tilladelser til buskørsel, og hvis ansvarlige leder, der  

 vedvarende faktisk og effektivt skal forestå virksomhedens transportarbejde,  

 i  

 faglig og vandelsmæssig henseende er kvalificeret hertil.
 Ansøgningen har været  

 forelagt Persontrafikrådet.
 Rådet fandt ikke, at (B)  

 opfylder buslovens krav til faglige kvalifikationer.
 Rådet lagde ved sin afgørelse  

 vægt på de foreliggende oplysninger om årsagerne til de økonomiske  

 vanskeligheder i den af (B's) tidligere drevne personkørselsvirksomhed,  

 (...),  

 og fandt, at han ikke havde formået at drive virksomheden på en økonomisk  

 forsvarlig måde.
 Ansøgningen kan derfor  

 beklageligvis ikke imødekommes".
Herefter klagede B til mig,  

 idet han gjorde gældende, at han havde fået en uretfærdig behandling.
B  

 redegjorde udførligt for problemerne omkring indkøbet af nævnte bus til det  

 gamle selskab.
 B supplerede klagen den 8.  

 maj 1990 og skrev:
 "...
I næsten 26 år har jeg drevet  

 min forretning og passet den til punkt og prikke, og i de år har jeg kørt ca.  

 8  

 mill. km, uden et eneste uheld som jeg selv har været skyld i.
Igennem alle  

 de  

 år har jeg fået én eneste fartbøde på kr. 160,00 og det er det eneste  

 ulovlige  

 jeg nogen side har lavet.
 Desværre ser det ud som om,  

 at direktoratet ser mere på ens økonomi, end på hvilke skader man har lavet.
Jeg synes, at direktoratet  

 har givet os så dårlig og langsommelig behandling, og holdt både mig og min  

 advokat hen med snak.
Er det typisk, at de "små" i befolkningen får  

 en sådan behandling af det offentlige? Jeg er ikke engang i stand til at  

 passe  

 min forretning.
Jeg beder Dem om at hjælpe os  

 med at fremskaffe vores tilladelser til turist- og bestillingskørsel  

 omgående.  

 Det har kostet os en formue at betale forsikringer, vægtafgift m.m. på 3  

 busser  

 i ca. 8 måneder, hvor vi ikke har kunnet indkøre penge.
Ligeledes har der  

 været  

 mange ubegrundede anmeldelser.
..." Direktoratet for Vejtransport  

 anførte i sin udtalelse af 23. juli 1990 til mig:
 "...
I henhold til § 13, stk. 1, i  

 lov om buskørsel, nr. 115 af 29. marts 1978, som er ændret ved lov nr. 192 af  

 29. marts 1989, kunne tilladelse alene udstedes til selskaber, der opfylder  

 de  

 krav til økonomisk baggrund, som er opstillet i Ministeriet for Offentlige  

 Arbejders  

 bekendtgørelse (nr. 620 af 5. december 1978) vedrørende kvalifikationskrav  

 til  

 indehavere af tilladelser til buskørsel, og hvis ansvarlige leder, der  

 vedvarende, faktisk og effektivt skal forestå virksomhedens transportarbejde,  

 i  

 faglig og vandelsmæssig henseende er kvalificeret hertil.
Loven er nu ændret  

 ved lov nr. 364 af 6. juni 1990.
 Persontrafikrådet har i visse  

 tilfælde afslået ansøgninger om tilladelse til turist- og bestillingskørsel  

 fra  

 ansøgere, der gennem driften af en tidligere virksomhed har vist, at de ikke  

 var i stand til at drive en buskørselsvirksomhed på økonomisk forsvarlig  

 måde.  

 Rådet fandt i disse tilfælde, at ansøgeren ikke opfyldte buslovens krav i  

 henseende til de fornødne faglige kvalifikationer.
 Rådet fandt på mødet den 3. april  

 1990, at (B) ikke opfyldte buslovens krav til faglige kvalifikationer.
Rådet lagde ved sin afgørelse  

 vægt på de foreliggende oplysninger om årsagerne til de økonomiske  

 vanskeligheder i den af (B) tidligere drevne personkørselsvirksomhed, og  

 fandt,  

 at han ikke havde formået at drive virksomheden på økonomisk forsvarlig  

 måde." (B) fremsatte sine  

 afsluttende bemærkninger den 1. august 1990.
 I forbindelse med min  

 behandling af hjemmelsproblemerne i de to sager blev der den 2. november 1990  

 afholdt et møde på mit kontor med repræsentanter for Vejtransportrådet,  

 Persontrafikrådet, Direktoratet for Vejtransport og Trafikministeriet.
 I enslydende skrivelser til  

 Trafikministeriet, Persontrafikrådet og Vejtransportrådet skrev jeg herefter  

 følgende vedrørende hjemmelsspørgsmålet på de to områder:
 "  

  

 Vedrørende Vejtransportrådets afgørelse  

  

 :
Vejtransportrådets afgørelse  

 er truffet på baggrund af lov nr. 851 af 21. december 1988 om godskørsel.
Det  

 fremgår af loven, at den, der udfører godskørsel for fremmed regning, skal  

 have  

 tilladelse hertil af Vejtransportrådet.
 Lovens § 3, der regulerer,  

 under hvilke betingelser en sådan tilladelse kan meddeles, har følgende  

 ordlyd:
"Tilladelse i henhold til § 1, stk. 1, kan meddeles  

 personer, der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål 4) hverken har anmeldt betalingsstandsning eller er under  

 konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en  

 nærliggende fare for misbrug af adgangen til at udføre vognmandsvirksomhed,  

 jf.  

 borgerlig straffelovs § 78, stk. 2., 7) i faglig henseende er kvalificeret til at drive vognmandsvirksomhed  

 og 8) i øvrigt gør det antageligt, at de vil kunne udøve denne på  

 forsvarlig måde og i overensstemmelse med god skik inden for branchen." Det er således en betingelse  

 for at få en vognmandstilladelse bl.a., at ansøgere "gør det antageligt,  

 at de vil kunne udøve (vognmandsvirksomhed) på forsvarlig måde og i  

 overensstemmelse med god skik indenfor branchen." I godskørselslovens  

 forarbejder og i den tilhørende bekendtgørelse er dette krav angivet som et  

  

 vandelskrav.
Jeg henviser til den  

 dagældende bekendtgørelse nr. 591 af 7. september 1989 og til de almindelige  

 bemærkninger til lovforslaget.
Af de specielle bemærkninger  

 til godskørselslovens § 3, stk. 1, nr. 8, fremgår det, at bestemmelsen tænkes  

 anvendt, når en ansøger har begået et eller flere strafbare forhold, som ikke  

 omfattes af § 3, stk. 1, nr. 6, men også ved forhold, der ikke har medført  

 strafferetlig tiltale. "Det kan således være oplyst, at ansøgeren er  

 afskediget fra en stilling på grund af uredelighed, der ikke har medført  

 straffesag, eller at ansøgeren i anden virksomhed på grov måde har tilsidesat  

 hensynet til sine kunder.
Videre kan omstændigheder ved en eventuel tidligere  

 konkurs, betalingsstandsning m.v. medføre, at den pågældende ikke kan anses  

 for  

 at kunne udføre virksomheden på forsvarlig måde." (Lovforslag nr. 52.  

 Folketinget 1988-89 side 12).
Direktoratet har under  

 henvisning til § 3, stk. 1, nr. 8, videreført en praksis efter den tidligere  

 lov om godstransport, hvorefter der blev givet afslag på ansøgninger, når  

 ansøgeren har ansvar for tidligere konkurs eller andre økonomiske  

 vanskeligheder  

 ved driften af en vognmandsvirksomhed.
Der var da tale om en praksis med  

 hensyn  

 til kravene til ansøgernes  

  

 faglige  

  

 kvalifikationer.
 Det nærmere indhold af denne  

 praksis er beskrevet i Vejtransportrådets årsberetninger, særligt  

 årsberetningen for 1981, kapitel VIII og årsberetningen for 1982, kapitel  

 VIII.  

 I årsberetningen for 1981 konkluderes der følgende på side 41:
 " ...
 Generelt kan siges, at hvis  

 de økonomiske vanskeligheder, ansøgeren har haft, har kunnet tilskrives  

 forhold, som den pågældende har været ansvarlig for, og som ved fornuftig  

 drift  

 af virksomheden kunne være undgået, er den pågældende ikke kvalificeret til  

 at  

 drive vognmandsvirksomhed.
Hvis de økonomiske problemer  

 derimod skyldes udefra kommende årsager, som ansøgeren ikke har haft  

 indflydelse på, kan vedkommende ikke lastes derfor, og hvis  

 godstransportlovens  

 øvrige kvalifikationskrav er opfyldt, vil han kunne godkendes til igen at  

 være  

 vognmand.
Men der må i hver enkelt sag foretages en konkret bedømmelse på  

 grundlag af samtlige de oplysninger, som det har været muligt for  

 direktoratet  

 og for ansøgeren at tilvejebringe om omstændighederne omkring de økonomiske  

 problemer i den tidligere virksomhed." Jeg har forstået  

 oplysningerne om Vejtransportrådets praksis således, at der gives afslag på  

 ansøgninger om vognmandstilladelser ikke alene, når ansøgeren i forbindelse  

 med  

 tidligere konkurs/betalingsstandsning m.v. har udvist strafbare eller  

 uredelige forhold, men også hvor ansøgeren - uden at der foreligger noget  

 uredeligt forhold - efter rådets opfattelse ved fornuftig drift kunne have  

 undgået de økonomiske vanskeligheder.
Har en ansøger været involveret i en  

 tidligere konkurs og lign., er det i det følgende år "nærmest  

 umuligt" at få de ønskede tilladelser.
Efter min opfattelse er der  

 ikke i godskørselslovens § 3, stk. 1, nr. 8, hjemmel for en praksis af det  

 beskrevne indhold.
Der er tale om afgørelser af forholdsvis indgribende  

 karakter - efter omstændighederne indebærer de udelukkelse fra erhverv - og  

 der må tilsvarende stilles krav om tilstedeværelse af en forholdsvis klar  

 hjemmel i loven.
Bestemmelsen i § 3, stk. 1, nr. 8, fremtræder som et  

 (udvidet)  

 vandelskrav, og motiverne peger i overensstemmelse med sædvanlig forståelse  

 af  

 sådanne krav på, at der skal foreligge et subjektivt dadelværdigt forhold.
For at give afslag på en  

 ansøgning om vognmandstilladelse på grund af tidligere økonomiske  

 vanskeligheder må det således efter min opfattelse kræves, at ansøgeren i  

 forbindelse med disse vanskeligheder har udvist en personligt kritisabel  

 adfærd.
Det er ikke nok, at ansøgeren har savnet økonomisk og  

 forretningsmæssigt talent.
Ved vurderingen af den tidligere adfærd må  

 hovedvægten efter min opfattelse lægges på, om der er sket en (personligt  

 kritisabel) tilsidesættelse af hensynet til virksomhedens kunder.
Hertil  

 kommer, at det, svarende til bestemmelsen i § 3, stk. 1, nr. 6, normalt må  

 kræves, at der er nærliggende fare for gentagelse i den nye virksomhed.
 For så vidt disse yderligere  

 betingelser efter en konkret vurdering må antages at være opfyldt, rummer  

 bestemmelsen i § 3, stk. 1, nr. 8, efter min opfattelse tilstrækkelig hjemmel  

 til at nægte tilladelse med henvisning til ansøgerens tidligere økonomiske  

 vanskeligheder.
Modsat må det være min  

 opfattelse, at fastholdelse af den nuværende praksis i uændret omfang kræver  

 en  

 lovændring.
Jeg skal herefter udtrykkeligt bemærke, at jeg ikke har taget  

 stilling til hensigtsmæssigheden af og det samfundsmæssige behov for en  

 praksis som den omhandlede.
Mine betragtninger ovenfor drejer sig alene om de  

 retlige hjemmelskrav.
 Vedrørende Persontrafikrådets afgørelse  

  

 :
 Persontrafikrådets afgørelse  

 er truffet på baggrund af den dagældende lov om  

  

 buskørsel  

  

 , lov nr. 115 af 29. marts 1978. Det fremgik af denne lov,  

 at erhvervsmæssig kørsel med busser krævede tilladelse fra Persontrafikrådet.  

 (Loven er nu ændret, jf. nedenfor).
 Lovens § 13, der regulerede,  

 under hvilke betingelser en sådan tilladelse kunne meddeles, havde følgende  

 indhold:
 "Ministeren for  

 offentlige arbejder fastsætter nærmere regler om de kvalifikationskrav, en  

 ansøger skal opfylde for at få en tilladelse i henhold til denne lov,  

 herunder  

 de krav, der kan stilles til den ansvarlige leder af et selskab m.v. såfremt  

 dette er ansøger, jfr. § 12.
Stk. 2.  

  

 Tilladelse kan nægtes under de omstændigheder, der er nævnt  

 i borgerlig straffelovs § 78, stk. 2. Tilladelse kan endvidere nægtes,  

 såfremt  

 den pågældende i stilling eller erhverv har udvist en sådan adfærd, at der er  

 grund til at antage, at han ikke vil drive virksomheden på forsvarlig  

 måde." Buslovens regler blev  

 suppleret af den dagældende bekendtgørelse nr. 620 af 6. december 1978  

 vedrørende kvalifikationskrav til indehavere af tilladelser til buskørsel.
 Kravet om faglig egnethed var  

 reguleret i bekendtgørelsens § 9, der havde følgende indhold:
 "§ 9. Til brug ved  

 bedømmelsen af ansøgerens faglige kvalifikationer skal ansøgningen indeholde  

 bekræftede oplysninger om ansøgerens hidtidige beskæftigelse og faglige  

 uddannelse.
 Stk. 2.  

  

 For at en ansøger skal kunne anses for fagligt kvalificeret,  

 skal han gennem praktisk erfaring i forbindelse med mindst 3 års  

 beskæftigelse  

 i en virksomhed, der udfører personbefordring, eventuelt suppleret med  

 kursusuddannelse, have opnået kendskab til følgende områder inden for  

 administrationen af en buskørselsvirksomhed:
A.
For national kørsel:
 1) De for erhvervets udøvelse gældende forskrifter, herunder  

 lovgivningen om buskørsel, færdselslovgivningen samt reglerne vedrørende  

 arbejdsretlige forhold og arbejdsmiljø.2) Pris- og kalkulationsproblemer.
 3) Regnskabsføring.
 4) Ansvars- og forsikringsspørgsmål.
B.
For international kørsel desuden:
 5) De for erhvervets udøvelse i international trafik gældende  

 forskrifter.
 6) Praksis og formaliteter i forbindelse med passage af landegrænser.
 7) EF-medlemslandenes færdselslovgivning i hovedtræk.
 Stk. 3.  

  

 Fra kravet om varigheden af den i stk. 2 omhandlede forudgående  

 beskæftigelse kan der gøres undtagelse, såfremt ganske særlige forhold hos  

 ansøgeren foreligger oplyst.
Stk. 4  


.  

 En person, der i henhold til stk. 2 er fagligt  

 kvalificeret til at drive buskørselsvirksomhed, kan efter ansøgning få  

 udstedt  

 attest herom, såfremt han påtænker at etablere sig i et andet EF-land.  

 Attesten  

 udfærdiges af direktoratet for vejtransport." Som jeg har forstået  

 Direktoratet for Vejtransport eksisterede - og eksisterer - der for  

 meddelelse  

 af tilladelser til buskørsel samme praksis omkring ansøgerens ansvar for  

 økonomiske vanskeligheder i tidligere virksomhed som efter godskørselsloven.
Praksis er udviklet under  

 henvisning til, at en ansøger skulle være fagligt egnet.
Hjemmelsgrundlaget  

 skulle således være buslovens § 13,  

  

 stk.1  

  

 ,  

 jf. bekendtgørelsens § 9. Hertil skal jeg bemærke, at buslovens § 13, stk. 1,  

 må forstås således, at de nærmere krav til ansøgernes kvalifikationer skal  

 fastsættes i form af retsregler udstedt af ministeren.
Det er da også sket  

 ved  

 bekendtgørelse nr. 620, hvor bl.a. de faglige kvalifikationskrav er  

 detaljeret  

 fastlagt.
 Lovens ordning og den måde,  

 den er gennemført på i bekendtgørelsen, indebærer efter min opfattelse, at  

 der  

 ikke i tillæg til bekendtgørelsens krav kan stilles yderligere faglige  

 kvalifikationskrav til ansøgerne.
 Da den omhandlede praksis  

 vedrørende ansøgere, der tidligere har været i økonomiske vanskeligheder,  

 ikke  

 omfattes af bekendtgørelsen, har denne praksis som helhed - som fagligt krav  

 -  

 efter min opfattelse ikke haft den fornødne hjemmel.
For så vidt som  

 Persontrafikrådet eventuelt måtte anføre bestemmelsen i buslovens § 13,  

  

 stk. 2  

  

 , som lovhjemmel for den  

 omhandlede praksis (" ... udvist en sådan adfærd, at der er grund til at  

 antage, at han ikke vil drive virksomheden på forsvarlig måde."), er der  

 tale om vandelskrav; det vil da være en forudsætning, at der i forbindelse  

 med  

 de tidligere økonomiske vanskeligheder er udvist en subjektivt dadelværdig  

 adfærd.
Hjemmelsproblemet vil stille sig på tilsvarende måde som under  

 godskørselsloven, jf. ovenfor s 00.
Jeg har noteret mig, at  

 busloven efter den konkrete sags afgørelse er ændret med virkning fra 1. juni  

 1990 (lovforslag nr. 120 af 30. maj 1990 om ændring af lov om buskørsel). Der  

 er herefter i buslovens § 12, stk. 1, nr. 6 og nr. 8 optaget bestemmelser,  

 som  

 ganske svarer til vandelskravene på godskørselslovens område.
Jeg går ud fra,  

 at den her omhandlede praksis nu utvivlsomt vil blive betragtet som en del af  

 vandelskravene også på buslovens område, og hjemmelsproblemet vil - i mangel  

 af nærmere oplysning - være af helt samme karakter som beskrevet ovenfor i  

 relation til godskørselslovens vandelskrav.
Jeg anmoder om at modtage  

 oplysning om, hvad Trafikministeriet, Vejtransportrådet og Persontrafikrådet  

 agter at gøre i anledning af det jeg har anført som den manglende hjemmel for  

 (dele af) rådenes praksis med hensyn til at nægte tilladelse til ansøgere,  

 der  

 tidligere har været i økonomiske vanskeligheder.
Jeg beder samtidig om  

 underretning om, hvad rådene agter at gøre i de to konkrete sager." Den 14. februar 1991 blev jeg  

 orienteret om, at Vejtransportrådet havde drøftet sagen og sendt en  

 henvendelse  

 til Trafikministeriet, som herefter ville tage stilling til A's sag  

 vedrørende  

 godstransport.
 Den 6. marts 1991 modtog jeg  

 en tilsvarende orientering vedrørende B's sag om buskørsel.
 Den 2. maj 1991 modtog jeg en  

 udtalelse fra Trafikministeriet, som var bilagt identiske udtalelser af 14.  

 februar 1991 og 6. marts 1991 fra henholdsvis Vejtransportrådet og  

 Persontrafikrådet.
 Af ministeriets udtalelse  

 fremgik bl.a. følgende:
 "...
 Ombudsmandens henvendelse er  

 rettet til Vejtransportrådet, Persontrafikrådet samt Trafikministeriet.
 Rådene har, efter at have  

 behandlet sagen, meddelt Trafikministeriet deres indstilling i brev af  

 henholdsvis 14. februar og 6. marts 1991.
 Vejtransportrådets udtalelse  

 indeholder følgende konklusion, der med de nødvendige tilpasninger nøje  

 svarer  

 til den konklusion, der findes i Persontrafikrådets udtalelse:
"Vejtransportrådet er  

 ikke enig med ombudsmanden i disse synspunkter.
Rådet mener med sin nuværende  

 praksis nøje at følge de intentioner med hensyn til opstramning af  

 bestemmelserne for adgangen til vognmandserhvervet, der har ligget bag  

 gennemførelsen af den nugældende godskørselslov.
I øvrigt er det efter rådets  

 opfattelse ikke specielt tilsidesættelse af hensyn til den tidligere  

 virksomheds kunder, men snarere hensynet til dens kreditorer, herunder det  

 offentlige, der har betydning for rådets vurdering af sådanne sager.
Hertil  

 kommer, at den nuværende praksis kan medvirke til at begrænse det  

 samfundsmæssige uønskede "konkursrytteri".
Vejtransportrådet finder det  

 således af væsentlig betydning for sit arbejde, som bl.a. består i at søge en  

 sanering af vognmandserhvervet, at den nuværende praksis kan fortsætte.
Hvis  

 dokumenteret mangel på evne til at drive vognmandsvirksomhed ikke må indgå i  

 rådets vurdering, vil en væsentlig del af grundlaget for Vejtransportrådets  

 virksomhed være bortfaldet, og funktionen vil hovedsagelig bestå i vurdering  

 af  

 egentlige lovovertrædelser." Ministeriet skal herefter  

 besvare ombudsmandens henvendelse på grundlag af Vejtransportrådets og  

 Persontrafikrådets udtalelser i sagen.
Ministeriet har ved flere  

 lejligheder givet udtryk for, at der i såvel godskørselsloven som den ændrede  

 buslov må anses at være tilstrækkelig hjemmel til at de to råd kan fortsætte  

 deres hidtidige praksis vedrørende sager om udøvelse af virksomheden "på  

 forsvarlig måde og i overensstemmelse med god skik inden for branchen." Et af hovedformålene i de to  

 love har således netop været en opstramning af kravne til den, der udfører  

 vognmandsvirksomhed og buskørselsvirksomhed, herunder til økonomi, faglige  

 kvalifikationer og redelighed.
 Ministeriet har imidlertid  

 taget ombudsmandens kritik og henstilling til efterretning og skal herved  

 meddele, at ministeriet vil tage initiativ til ændring af lov om godskørsel  

 og  

 lov om buskørsel, således at hjemlen på det omhandlede område i de to love  

 kan  

 blive præciseret i overensstemmelse med ombudsmandens henstilling.
Ministeriet har tilstillet  

 medlemmerne af Vejtransportrådet og Persontrafikrådet kopi af dette brev,  

 således at rådenes medlemmer er orienteret om ministeriets indstilling i  

 sagen  

 og således, at rådene kan overveje, hvorvidt dette giver anledning til en  

 genoptagelse af de to konkrete sager, der er blevet indbragt for  

 ombudsmanden." ..." Jeg meddelte  

 Trafikministeriet, at jeg ikke foretog videre i relation til ministeriet.
 Samtidig skrev jeg følgende  

 til Vejtransportrådet vedrørende A's sag:
 "...
Den 2. maj 1991 modtog jeg en  

 udtalelse fra Trafikministeriet.
Af udtalelsen, der var vedlagt en udtalelse  

 af  

 6. marts 1991 fra Vejtransportrådet, fremgår det, at rådet og ministeriet  

 mener, at de gældende regler indeholder tilstrækkelig hjemmel for den  

 omhandlede praksis og for afgørelsen i den konkrete sag.
Ministeriet har  

 imidlertid taget min kritik af hjemmelsgrundlaget til efterretning og vil nu  

 tage initiativ til en lovændring.
 Jeg må herefter fastholde, at  

 der efter min opfattelse ikke i godskørselslovens § 3, stk. 1, nr. 8, er  

 hjemmel til at afslå vognmandstilladelse til (A) med den i rådets afgørelse  

 af  

 9. oktober 1989 anførte begrundelse.
 Jeg skal på den baggrund  

 henstille, at rådet nu genoptager (A's) sag og træffer en ny afgørelse  

 vedrørende ansøgningen om tilladelse til godskørsel.
Efter omstændighederne skal  

 jeg anmode om, at sagen behandles snarest muligt.
Jeg anmoder om underretning  

 om den afgørelse, der træffes.
..." Endvidere skrev jeg følgende  

 vedrørende B's sag til Persontrafikrådet:
 "...
Den 2. maj 1991 modtog jeg en  

 udtalelse fra Trafikministeriet.
Af udtalelsen, der var vedlagt en udtalelse  

 af  

 6. marts 1991 fra Persontrafikrådet, fremgår det, at rådet og ministeriet  

 mener, at de gældende regler indeholder tilstrækkelig hjemmel for den  

 omhandlede praksis og for afgørelsen i den konkrete sag.
Ministeriet har  

 imidlertid taget min kritik af hjemmelsgrundlaget til efterretning og vil nu  

 tage initiativ til en lovændring.
 Jeg må herefter fastholde, at  

 der efter min opfattelse ikke i den dagældende buslovs § 13, stk. 1,  

 sammenholdt med bekendtgørelse nr. 620 af 5. december 1978 (vedr.  

 kvalifikationskrav til indehavere af tilladelser til buskørsel) var hjemmel  

 til  

 at afslå (B's) ansøgning om tilladelse til turist- og bestillingskørsel med  

 den  

 i rådets afgørelse af 27. april 1990 anførte begrundelse.
 Jeg skal på den baggrund  

 henstille, at rådet nu genoptager (B's) sag og træffer en ny afgørelse  

 vedrørende ansøgningen om tilladelse til turist- og bestillingskørsel.
Efter omstændighederne skal  

 jeg anmode om, at sagen behandles snarest muligt.
Jeg anmoder om underretning  

 om den afgørelse, der træffes.
..." Herefter meddelte  

 Direktoratet for Vejtransport, at Vejtransportrådet havde genoptaget A's sag.  

 Rådet fandt, at A opfyldte kravene til faglige kvalifikationer i  

 godskørselslovens § 3, stk. 1, nr. 8, og at han kunne få den ønskede  

 tilladelse  

 til godskørsel, såfremt det kunne dokumenteres, at han opfyldte  

 godskørselslovens krav til økonomisk baggrund.
 Jeg meddelte herefter  

 Vejtransportrådet, at jeg ikke foretog videre i A's sag.
Vedrørende B's sag modtog jeg  

 fra Direktoratet for Vejtransport meddelelse om, at Persontrafikrådet havde  

 genoptaget B's sag.
Rådet fandt, at B opfyldte buslovens krav til faglige  

 kvalifikationer (nu buslovens § 12, stk. 1, nr. 8), og at han kunne få den  

 ønskede tilladelse til turist- og bestillingskørsel, såfremt det kunne  

 dokumenteres, at han opfyldte buslovens krav til økonomisk baggrund.
 Jeg meddelte herefter Persontrafikrådet,  

 at jeg ikke foretog videre i B's sag.
