En gift kvinde, som havde drevet landbrug sammen med ægtefællen, søgte  

 førtidspension som 61-årig.
Landbruget blev samtidig bortforpagtet.
 Revaliderings- og pensionsnævnet gav afslag på førtidspension og  

 begrundede afslaget med, at ansøgeren og ægtefællen havde haft en  

 indtægtsfremgang ved bortforpagtningen af landbruget.
 Ankestyrelsen fandt, at ansøgeren opfyldte betingelserne for at få  

 almindelig førtidspension efter lov om social pension § 14, stk. 3, nr. 3,  

 fra ansøgningen.
 Ankestyrelsen lagde særlig vægt på ansøgerens alder og på, at  

 forsørgelsesgrundlaget, uanset at der var sket en vis indtægtsfremgang,  

 fortsat ikke oversteg de indtægtsgrænser, der var fastsat i § 8 i  

 Socialministeriets bekendtgørelse af 7. november 1986 om social pension.
 Ankestyrelsen lagde endvidere vægt på, at indtægten ikke kunne  

 forventes fremtidig at ville overstige de fastsatte indtægtsgrænser.
 REDEGØRELSE FOR SAGEN:
 En gift kvinde søgte i september 1987 førtidspension som 61-årig.
Ansøgeren og ægtefællen drev indtil den 1. oktober 1987 landbrug, og  

 forsørgelsesgrundlaget bestod indtil dette tidspunkt af ægtefællens højeste  

 førtidspension og overskud ved landbruget, som udgjorde 1.000 til 3.000 kr.  

 årligt.
Fra den 1. oktober 1987 blev jorden bortforpagtet og  

 forsørgelsesgrundlaget bestod herefter af ægtefællens højeste førtidspension  

 og en forpagtningsafgift på 18.000 kr. årligt, ialt ca. 92.000 kr. årligt.
 Ansøgeren havde ingen helbredsmæssige klager af betydning.
 AFGØRELSEN, DER KLAGES OVER:
 Revaliderings- og pensionsnævnet gav afslag på førtidspension.
 Nævnet begrundede afgørelsen med, at der var sket en indtægtsfremgang ved  

 bortforpagtningen af landbruget.
 KLAGEN TIL ANKESTYRELSEN:
 Afgørelsen var indanket af ansøgeren.
 LOVGRUNDLAG:
 Lov om social pension § 14, stk. 3, og § 15.
 Socialministeriets bekendtgørelse af 7. november 1986 om social pension.
 ANKESTYRELSENS AFGØRELSE:
 Ud fra de foreliggende oplysninger opfylder ansøgeren betingelserne for at  

 få almindelig førtidspension efter lovens § 14, stk. 3, nr.
 3, ud fra sociale og helbredsmæssige forhold.
 Pensionen tilkendes med virkning fra den 1. i måneden efter  

 pensionsansøgningen af 10. september 1987.
 Ankestyrelsen har ved afgørelsen særlig lagt vægt på ansøgerens alder og  

 på, at forsørgelsesgrundlaget, uanset at der er sket en vis indtægtsfremgang,  

 fortsat ikke overstiger de indtægtsgrænser, der er fastsat i § 8 i  

 Socialministeriets bekendtgørelse af 7.
 november 1986 om social pension.
 Ankestyrelsen har endvidere lagt vægt på, at indtægten ikke kan forventes  

 fremtidig at ville overstige de fastsatte indtægtsgrænser.
 Ankestyrelsen ændrer således revaliderings- og pensionsnævnets afgørelse.
