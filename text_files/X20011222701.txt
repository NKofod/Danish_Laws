Ændring af indbetaling på  

 ratepension Spørgsmål:
 1. Vil en éngangsindbetaling på kr. 60.000 i  

 2001 på en rateopsparing i pensionsøjemed blive betragtet som  

 ophør med indbetalingerne på den oprindelige pensionsopsparing  

 med deraf følgende konsekvenser i henhold til  

 pensionsbeskatningslovens § 18 A? Dette skal ses i kombination med, at der i  

 stedet foretages et éngangsindskud på kr. 60.000, som  

 fradragsmæssig skal fordeles over 10 år i henhold til  

 pensionsbeskatningslovens § 18, stk. 3.
2. Kan det indbetalte restbeløb på kr. 60.000  

 fradragsmæssig fordeles over 2 år svarende til den oprindelige  

 restindbetalingsperiode således, at den oprindelige  

 indbetalingsperiodes profil overholdes? 3. Såfremt der foretages en  

 éngangsindbetaling på kr. 60.000 i 2001 kan  

 udbetalingstidspunktet herefter fremrykkes fra 01.01.2004 til 01.01.2002? Svar:
 1. Nej, se nedenstående sagsfremstilling og  

 begrundelse.
 2. Ja, se nedenstående sagsfremstilling og  

 begrundelse.
 3. Nej, se nedenstående sagsfremstilling og  

 begrundelse.
Beskrivelse af de faktiske forhold X oprettede i 1993 i Y Bank en rateopsparing i  

 pensionsøjemed.
I 1994 blev et tillæg til ordningen  

 udfærdiget på baggrund af indeståendet ved det 55. år  

 samt aftalte fremtidige årlige indbetalinger.
 De fremtidige indbetalinger blev aftalt til kr. 30.000 om  

 året i 10 år med indbetaling af første rate i december  

 1994. Der resterer p.t. indbetalinger for 2002 og 2003 af de aftalte  

 indbetalinger.
 X ønsker nu at erstatte de resterende 2 års  

 indbetalinger af kr. 30.000 årligt med indbetaling af et  

 éngangsbeløb på kr. 60.000 i 2001.
Styrelsens indstilling og begrundelse Ved oprettelse af en rateopsparing skal bl.a.  

 indbetalingsperiodens længde fastsættes i en aftale mellem  

 pengeinstituttet og kontohaveren, jf. pensionsbeskatningsloven (PBL) § 11 A,  

 stk. 1, nr. 1.
 Det fremgår af pensionsbeskatningsloven § 18, stk.  

 3, at fradragsretten for kapitalindskud til en rateopsparing i  

 pensionsøjemed skal fordeles over en periode på 10 år.
Det fremgår endvidere af samme bestemmelse stk. 4,  

 at hvis bidragsperioden for en rateopsparing i pensionsøjemed er  

 mindre end 10 år, fordeles fradragsretten for det bidragsbeløb,  

 der i alt skal betales, med lige store beløb over en periode på  

 10 år.
Forhøjes bidraget på et tidspunkt, hvor den  

 resterende indbetalingsperiode er under 10 år, fordeles fradraget for  

 forhøjelsen på tilsvarende måde over en periode på  

 10 år.
Nedsættes eller ophører bidragene til en  

 rateopsparing i pensionsøjemed på et tidspunkt, hvor de  

 foretagne fradrag overstiger de beløb, der kunne være fradraget  

 på grundlag af de faktiske indbetalinger, omregnes fradragsretten i  

 forhold til de faktisk betalte præmier eller bidrag, jf.
PBL § 18 A,  

 stk. 1.
 Spørgsmål 1- ophør af ordningen:
 Efter det oplyste vil den samlede sum af bidragene til  

 rateopsparingen være den samme, hvad enten indbetalingen af disse sker  

 med kr. 30.000 om året i alle 10 år eller med kr. 30.000 om  

 året i 8 år og herefter et éngangsindskud  i 2001 på  

 kr. 60.000. Indbetalingen af kr. 60.000 i 2001 indebærer derfor ikke,  

 at der foreligger en forhøjelse af bidraget på et tidspunkt,  

 hvor den resterende indbetalingsperiode er under 10 år.
Éngangsindskuddet betragtes derfor ikke som indskud  

 på en ny ordning med den konsekvens, at den oprindelige ordning  

 ophører.
Omregning og efterbeskatning af tidligere foretagne fradrag i  

 henhold til PBL § 18 A, stk 1 skal ikke foretages.
 Éngangsindskuddet er at betragte som en  

 forudbetaling af de resterende 2 års bidrag, idet en del af bidragene  

 blot betales tidligere end oprindelig aftalt, og den samlede sum af bidragene  

 til rateopsparingen  er den samme, uanset om X foretager et  

 éngangsindskud i 2001 eller indbetaler bidrag i henholdsvis 2002 og  

 2003.
Det indstilles at svare nej på  

 spørgsmålet om, hvorvidt et éngangsindskud på en  

 rateopsparing i pensionsøjemed på kr. 60.000 i 2001 vil blive  

 betragtet som ophør med indbetalingerne på den oprindelig  

 pensionsopsparing.
Ved vurderingen er lagt vægt på, at der ved  

 éngangsindskuddet er foretaget en forudbetaling af de resterende 2  

 års bidrag og, at der derfor ikke er tale om en forhøjelse af  

 bidraget.
 Spørgsmål 2 - fordeling af fradrag:
Da éngangsindskuddet, der afløser  

 restindbetalingerne, anses for en forudbetaling af de resterende års  

 bidrag, skal indskuddet ikke fradragsmæssig fordeles over en ny 10  

 års periode.
Det indbetalte restbeløb kan fradragsmæssig  

 fordeles over den stipulerede restindbetalingsperiode for den oprindelige  

 pensionsaftale således, at den oprindelige fradragsprofil  

 overholdes.
Det indstilles at svare ja på  

 spørgsmålet om det indbetalte restbeløb på kr.  

 60.000 fradragsmæssig kan fordeles over 2 år svarende til den  

 oprindelige restindbetalingsperiode således, at den oprindelige  

 indbetalingsperiodes profil overholdes.
Ved vurderingen er lagt vægt  

 på, at der ved indbetaling af et éngangsbeløb ikke  

 oprettes en ny ordning med en løbetid på 10 år, jf.  

 ovenfor under af besvarelsen af spørgsmål 1. Den oprindelige  

 fradragsprofil overholdes hermed, og fradragene skal foretages i  

 overensstemmelse hermed.
 Spørgsmål 3 - fremrykket udbetalingstidspunkt:
 Éngangsindskuddet i 2001 er, som beskrevet ovenfor  

 under spørgsmål 1, at betragte som en forudbetaling for  

 bidragene, der ellers skulle betales i 2002 og 2003. Pensionsordningen  

 betragtes derfor ikke som ophørt, og X stilles fradragsmæssig  

 som om, at indbetalingerne var foretaget i henholdsvis 2002 og 2003. Ved  

 vurderingen af hvorvidt der kan ske udbetaling i 2002, i stedet for som  

 aftalt i 2004, betragtes éngangsindskuddet i 2001 derfor ligeledes,  

 som om der var foretaget indbetalinger i henhold til det oprindeligt  

 aftalte.
I henhold til PBL § 11 A, stk. 1, nr. 1 ophører  

 adgangen til at foretage indskud til en rateopsparing i pensionsøjemed  

 med udgangen af det kalenderår, der ligger forud for det år,  

 hvori første rateudbetaling vil finde sted.
Det vil sige, at når  

 X ønsker udbetaling i 2002, kan han senest foretage indskud på  

 pensionsordningen d. 31/12 2001.
 Det indstilles at svare nej på  

 spørgsmålet om udbetalingstidspunktet kan fremrykkes fra  

 01.01.2004 til 01.01.2002, hvis der foretages en éngangsindbetaling  

 på kr. 60.000 i 2001. Ved vurderingen er lagt vægt på, at  

  der i givet fald vil være foretaget indskud på pensionsordningen  

 efter der er sket udbetaling, hvilket ikke er i overensstemmelser med PBL §  

 11 A, stk. 1, nr. 1.
 Ligningsrådet tiltræder Told- og  

 Skattestyrelsens indstilling.
