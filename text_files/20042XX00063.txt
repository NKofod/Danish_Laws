Skriftlig fremsættelse (24. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om dagpenge ved sygdom og fødsel,  

 lov om arbejdsskadesikring og lov  

 om retssikkerhed og administration på det sociale område  

 (En styrket sygefraværsindsats med ny visitation og  

 opfølgning i sygedagpengesager m.v.) (Lovforslag nr.
L 21).
Lovforslaget har til formål at nedbringe sygefraværet bl.a.  

 ved at forbedre den kommunale opfølgning i sygedagpengesager.
Indsatsen skal  

 målrettes sygemeldte med størst behov for tæt og individuel opfølgning.
Fokus  

 skal så vidt muligt være på arbejdsfastholdelse.
Ingen skal presses ud i  

 funktioner, som de ikke kan klare.
Derfor foreslås en ny visitations- og opfølgningsindsats med  

 visitation til 3 kategorier, med samtale med alle sygemeldte inden udgangen  

 af  

 8. uge, herefter med opfølgning mindst hver 4. uge i risikosager og som  

 hidtil  

 mindst hver 8. uge i øvrige sager.
Videre foreslås, at kommunen skal  

 udarbejde  

 opfølgningsplan senest efter 2. opfølgning.
Herudover forslås, at kommunen  

 skal  

 koordinere indsatsen bl.a. med virksomheden og lægen.
 Det foreslås også, at kommunen skal have en ny og bedre  

 lægeerklæring, og der skal fokus på at udvikle samarbejdet med de  

 praktiserende  

 læger.
 For at styrke sagsbehandlingen foreslås, at  

 Arbejdsskadestyrelsen og kommuner automatisk og uden samtykke kan udveksle  

 oplysninger om oprettelse af sager om bl.a. sygedagpenge og arbejdsskader.
Herudover foreslås som led i at styrke sygefraværsindsatsen  

 på virksomheden, at arbejdsgiveren skal have mulighed for at få en ny  

 lægeerklæring med oplysninger om konkrete funktionsbegrænsninger.
Videre  

 foreslås, at den kommunale opfølgning fremmer gradvis tilbagevenden for syge  

 i  

 ansættelsesforhold, samt at kommunen har fokus på at udvikle samarbejdet med  

 virksomheden.
For at fremme en tidlig og målrettet kommunal indsats  

 foreslås, at statsrefusionen fra 27. uge nedsættes fra 50 pct. til 35 pct. af  

 udgifterne til sygedagpenge.
Det foreslås også, at kommunerne kan miste  

 refusionen, hvis de ikke foretager den fastsatte opfølgning.
 Med henblik på bl.a. at kunne tilbyde en mere skræddersyet  

 indsats foreslås, at andre aktører kan varetage opfølgningsindsatsen.
 Det foreslås, at lovforslaget træder i kraft den 1. juli  

 2005, dog foreslås refusionsændringen at træde i kraft den 1. januar 2006.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
