 Bekendtgørelse om ændring af  

 bekendtgørelse om tilskud og  

 regnskab m.v. ved selvejende institutioner for videregående  

 uddannelser m.v.
§ 1 I bekendtgørelse nr. 1173 af 16. december 1996 om tilskud og  

 regnskab m.v. ved selvejende institutioner for videregående uddannelser  

 m.v. og om udbetalingen af tilskud for 1997, som ændret ved  

 bekendtgørelse nr. 962 af 12. december 1997, foretages følgende  

 ændringer:
 1. Indledningen affattes således:
 »I medfør af § 14, stk. 5, § 17, § 18,  

 § 19, § 22, stk. 2, § 24, stk. 4, og § 30,  

 stk. 3, i lov om Centre for Videregående Uddannelse og andre  

 selvejende institutioner for videregående uddannelser m.v., jf.  

 lovbekendtgørelse nr. 684 af 11. juli 2000, og i medfør af  

 § 18, 2. pkt., efter forhandling med finansministeren, samt i  

 medfør af § 30, stk. 3, efter forhandling med  

 finansministeren og institutionerne, og i medfør af § 6,  

 stk. 4, i lov om åben uddannelse (erhvervsrettet voksenuddannelse)  

 m.v., jf. lovbekendtgørelse nr. 861 af 2. september 2000,  

 fastsættes:«.
 2. § 1, stk. 3, affattes således:
 »Stk. 3. Tilskud efter selvejeloven til administration,  

 ledelse og bygningsdrift m.v.   fællesudgiftstaxameter - og til  

 erhvervelse og opretholdelse af lokaler, bygninger og arealer -  

bygningstaxameter   beregnes en gang årligt forud for et  

 finansår på grundlag af institutionens revisorattesterede  

 indberetninger om det faktiske antal studenterårsværk i det  

 studieår, der slutter i det foregående finansår.«.
 3. § 1, stk. 4, affattes således:
 »Stk. 4. Foreløbigt beregnede tilskud, jf. stk. 2, beregnes  

 endeligt på grundlag af institutionens revisorattesterede  

 indberetninger om det faktiske antal studenterårsværk i  

 finansåret.«.
 4. I § 2, stk. 1, 1. og 2. pkt., i  

§ 2, stk. 2, 1. pkt., i § 10, stk. 2, og i  

§ 12, stk. 1, nr. 4, ændres »årsstuderende« til:  

 »studenterårsværk«.
 5. I § 2, stk. 1, 1. pkt., ændres »jf.  

 § 1, stk. 2 og 3« til: »jf. § 1, stk. 2«.
 6. I § 2, stk. 1, 2. pkt., udgår: », samt  

 på tal for tilgang og gennemførelse og planlagte  

 kapacitetsændringer«.
 7. I § 3, stk. 1, ændres »den  

 følgende tilskudstermin« til: »de følgende tilskudsterminer i  

 finansåret«.
 8. § 3, stk. 2, affattes således:
»Stk. 2. Hvis det endelige tilskud, jf. § 1, stk. 4,  

 er mindre end det foreløbigt beregnede tilskud, reguleres differencen  

 ved modregning i de resterende tilskudsrater efter selvejeloven i det  

 finansår, tilskuddet vedrører.
Modregningen foretages i de  

 efterfølgende tilskudsanvisninger, herunder eventuelt i andre tilskud  

 i finansåret fra Undervisningsministeriet.
Om nødvendigt  

 modregnes desuden i den første tilskudsudbetaling for det  

 følgende finansår.
Overstiger differencen det således  

 modregnede, skal institutionen tilbagebetale det overskydende beløb  

 inden udgangen af supplementsperioden for det finansår,  

 tilbagebetalingen vedrører.«.
 9. I § 4, stk. 1, 2. pkt., i § 6,  

 stk. 1, nr. 1 og 3, i § 8, nr. 2, og i  

§ 11 ændres »årsstuderende« til:  

 »studenterårsværk/årsstuderende«.
 10. I § 5 og i § 8, nr. 11, ændres  

 »Hypotekbanken« til: »Finansstyrelsen«, og i § 12, stk. 2, 2.  

 pkt., ændres »hypotekbanklån« til: »lån i  

 Finansstyrelsen«.
 11. I § 6, stk. 1, nr. 4, ændres »godkendt  

 af Undervisningsministeriet« til: »udarbejdet«.
 12. § 13, stk. 3, affattes således:
»Stk. 3. Eventuelt underskud efter § 33, stk. 1 og  

 3, i selvejeloven modregnes i tilskud efter loven for det år, hvor  

 institutionen bliver omfattet af loven.
Modregningen foretages i de  

 efterfølgende tilskudsanvisninger, herunder eventuelt i tilskud efter  

 lov om åben uddannelse.
Underskud, der herefter resterer, skal  

 institutionen indbetale inden udgangen af supplementsperioden for det  

 pågældende finansår.«.
 13. § 14, stk. 1, 1. pkt., affattes  

 således:
 »Bygningstaxametertilskud og grundværdikompensation til selvejende  

 lærerseminarier og pædagogseminarier, der er overgået til  

 selveje før den 1. januar 2000, samt til ernærings- og  

 husholdningsøkonomseminarier reguleres i de første ni  

 år.«.
§ 2 Stk. 1. Bekendtgørelsen træder i kraft den  

 1. januar 2002 med virkning fra finansåret 2001, jf. dog stk. 2 og  

 3.
 Stk. 2. § 1, nr. 8 og 12, har virkning fra  

 finansåret 2002.
 Stk. 3. § 1, nr. 6, har virkning fra Undervisningsministeriets  

 prognose vedrørende finansåret 2002.
