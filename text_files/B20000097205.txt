Bekendtgørelse om tilskud til  

 jordbrugere på visse småøer1) I medfør af § 2, stk.1, nr. 3, og stk. 2, § 3, §16, stk. 1, § 18,  

 stk. 1, § 19, stk. 1 og 2, § 20, stk. 1, § 22, § 24, § 26, stk. 2, og § 27 i  

 lov nr. 338 af 17. maj 2000 om støtte til udvikling af  

 landdistrikterne (landdistriktsstøtteloven) fastsættes:
Kapitel 1 Ordningen indhold § 1. Tilskud kan efter ansøgning ydes for  

 et år ad gangen til ejere eller forpagtere, der driver og bebor en  

 jordbrugsbedrift på følgende øer: Agersø, Anholt,  

 Askø, Avernakø, Barsø, Birkholm, Bjørnø,  

 Bågø, Drejø, Egholm, Endelave, Fanø, Fejø,  

 Femø, Fur, Hjarnø, Hjortø, Lyø,  

 Læsø, Mandø, Nekselø, Omø, Orø,  

 Samsø, Sejerø, Skarø, Strynø, Tunø,  

 Venø, Ærø og Aarø.
Kapitel 2 Jordbrugsbedrift § 2. Ved en jordbrugsbedrift forstås i denne  

 bekendtgørelse en økonomisk driftsenhed, der anvendes til  

 landbrug, gartneri, frugtplantage, planteskole eller lignende  

 jordbrugsvirksomhed.
Stk. 2. En jordbrugsbedrift kan bestå af én  

 eller flere landbrugsejendomme eller ejendomme uden landbrugspligt, der  

 drives sammen.
I en bedrift kan indgå ejede og forpagtede arealer og  

 arealer med græsningsret.
Jordbrugsbedriften skal omfatte mindst  

 én ejendom, der er undergivet landbrugspligt efter reglerne i  

 landbrugsloven.
Kapitel 3 Administration Myndigheder § 3. Direktoratet for FødevareErhverv  

 træffer afgørelser efter denne bekendtgørelse.
§ 4. Direktoratet for FødevareErhverv og  

 Plantedirektoratet forestår kontrol af opfyldelse af  

 bekendtgørelsens betingelser for ydelse af tilskud.
Til brug for denne  

 kontrol indhentes fornødne oplysninger fra andre offentlige  

 myndigheder.
 § 5. Direktoratet for FødevareErhverv kan  

 fastsætte nærmere krav til regnskab og revision vedrørende  

 bevilgede tilskud.
Ansøgning § 6. Ansøgning skal udfærdiges  

 på et særligt ansøgningsskema og indsendes hvert år.  

 Ansøgningen indsendes til Direktoratet for FødevareErhverv  

 senest den 21. april det pågældende år, eller i  

 tilfælde hvor den 21. april er en lørdag, søndag eller  

 helligdag, den først følgende hverdag herefter.
For år  

 2000 skal ansøgningen dog indsendes senest den 15. december 2000.  

 Ansøgningsskemaer fås hos Direktoratet for  

 FødevareErhverv og Sammenslutningen af Danske  

 Småøer.
Stk. 2. Såfremt ansøgningsskemaet indleveres  

 efter sidste frist for ansøgning, nedsættes tilskuddet  med 1  

 pct. for hver arbejdsdag, ansøgningen er forsinket.
Er forsinkelsen  

 på over 25 kalenderdage, udbetales der ikke tilskud.
 Stk. 3. Hvis ekstraordinære og uforudsigelige  

 omstændigheder har gjort det umuligt for ansøgeren at indlevere  

 ansøgningen rettidigt, kan der ses bort fra forsinkelsen.  

 Ansøgning med skriftligt bevismateriale skal indgives til Direktoratet  

 for FødevareErhverv senest 10 arbejdsdage fra det tidspunkt, hvor  

 ansøgeren igen er i stand til at indlevere ansøgningen.
 Stk. 4. Der kan kun indgives én ansøgning  

 pr. bedrift pr. år.
Kapitel 4 Betingelser for tilskud § 7. Det er en betingelse for ydelse af  

 tilskud, 1)	at ansøger på den jordbrugsbedrift, hvortil der  

 ansøges om tilskud, driver et areal på mindst 5,0 ha  

 jordbrugsmæssigt på en af de i § 1, stk. 1, omhandlede  

 øer, og 2)	at ansøger har fast bopæl og er tilmeldt  

 folkeregisteret på jordbrugsbedriften på en af de i § 1, stk. 1,  

 omhandlede øer.
 Stk. 2. Ansøger skal i mindst 5 år fra  

 datoen for den første udbetaling af tilskuddet drive et areal  

 jordbrugsmæssigt på jordbrugsbedriften på en af de i § 1,  

 stk. 1, omhandlede øer, svarende til det areal, der indgik ved  

 arealtilskudsberegningen, jf. § 10, samt have bopæl på  

 jordbrugsbedriften på en af de i § 1, stk. 1, omhandlede  

 øer.
 Stk. 3. Hvis bedriften drives af flere personer i  

 forening i overensstemmelse med landbrugsloven, kan tilskud ydes, hvis en  

 deltager, der ejer eller forpagter en anpart på 1/5 eller derover, har  

 bopæl på bedriften.
Stk. 4. Hvis en ansøgers jordbrugsbedrift  

 indgår i et driftsfællesskab mellem jordbrugsbedrifter kan  

 arealer, der drives af driftsfællesskabet medregnes  

 forholdsmæssigt svarende til ansøgers andel af  

 driftsfællesskabet ved opgørelsen af ansøgers  

 tilskudsberettigede arealer.
Betingelserne i § 7, stk. 1 og 2, § 8 og § 9  

 skal i givet fald være opfyldt.
Det er endvidere en betingelse, at  

 driftsfællesskabet er organiseret som et personligt ansvarligt  

 interessentskab bestående af fysiske personer, og  

 driftsfællesskabets eneste formål skal være  

 landbrugsdrift.
 Stk. 5. Tilskud kan ikke søges af selskaber samt  

 af stat, amtskommuner og kommuner.
 § 8. Det er en betingelse for ydelse af tilskud,  

 at ansøger ved begyndelsen af det kalenderår, hvori der  

 ansøges om tilskud, overholder følgende bestemmelser for  

 bedriften:
 1)	Lov om jordbrugets anvendelse af gødning og om  

 plantedække og Plantedirektoratets bekendtgørelse om jordbrugets  

 anvendelse af gødning og om plantedække.
 2)	Ministeriet for Fødevarer, Landbrug og Fiskeris  

 bekendtgørelse om husdyrhold og arealkrav m.v.
 3)	Plantedirektoratets bekendtgørelse om sprøjtejournaler  

 og eftersyn af sprøjteudstyr i jordbruget.
 4)	§ 28 i Miljø og Energiministeriets bekendtgørelse nr.  

 877 af 10. december 1998 om erhvervsmæssigt dyrehold,  

 husdyrgødning, ensilage m.v.
 5)	Miljø- og Energiministeriets bekendtgørelse om kontrol  

 af beholdere for flydende husdyrgødning, ensilagesaft eller  

 spildevand.
 6)	Miljø- og Energiministeriets bekendtgørelse om  

 anvendelse af affaldsprodukter til jordbrugsformål  

 (slambekendtgørelsen).
 7)	§ 69, stk. 1, i lov nr. 302 af 9. juni 1982 om  

 vandløb.
§ 9. Hvis der i et kreatur, der tilhører en  

 producents kvægbesætning, i henhold til de relevante bestemmelser  

 i direktiv 96/23/EF2)  påvises  

 restkoncentrationer af stoffer, der er forbudt i henhold til direktiv  

 96/22/EF3) , eller restkoncentrationer af  

 stoffer der er tilladt i henhold til sidstnævnte direktiv, men som  

 anvendes ulovligt, eller hvis et ikke-tilladt stof eller produkt eller et  

 stof eller produkt, der er tilladt i henhold til direktiv 96/22EF, men som  

 opbevares ulovligt, bliver fundet i en hvilken som helst form på  

 producentens bedrift, udelukkes den pågældende producent for det  

 kalenderår, hvor påvisningen er sket, fra at modtage  

 udligningsgodtgørelse.
I gentagelsestilfælde kan der alt efter  

 overtrædelsens alvor fastsættes en udelukkelsesperiode på  

 indtil fem år regnet fra det år, hvor det pågældende  

 gentagelsestilfælde blev påvist.
 Stk. 2. Hvis kreaturernes ejer eller den, der er  

 ansvarlig for disse, lægger hindringer i vejen for udførelsen af  

 den inspektion og de prøveudtagninger, der er nødvendige for  

 gennemførelsen af de nationale overvågningsplaner for  

 restkoncentrationer eller for udførelsen af de undersøgelser og  

 den kontrol, der gennemføres i henhold til direktiv 96/23/EF, finder  

 sanktionerne i stk. 1 anvendelse.
Kapitel 5 Beregning af tilskud § 10. Tilskuddet beregnes på grundlag af  

 antal hektar jordbrugsmæssigt drevne arealer.
Ved  

 jordbrugsmæssigt drevne arealer forstås alle arealer i omdrift og  

 uden for omdrift, som benyttes til landbrugsformål.
Markerne skal  

 være nøjagtigt målt op.
 Stk. 2. Ved beregning af tilskuddet kan i alt  

 højst indgå 100 hektar.
 Stk. 3. Tilskudssatsen udgør 430 kr. pr. ha.
 Stk. 4. Hvis ansøger har ansøgt om  

 hektarstøtte i ansøgningsåret, foretages beregningen af  

 tilskuddet ud fra de arealoplysninger, der indgår i den  

 pågældende godkendte ansøgning om hektarstøtte.
 Stk. 5. Hvis ansøger ikke ansøger om  

 hektarstøtte i det kalenderår, hvori der ansøges om  

 tilskud til jordbrugere på visse småøer, foretages  

 beregningen af tilskuddet, ud fra det jordbrugsmæssigt drevne areal i  

 ansøgningsåret.
Kapitel 6 Udbetaling af tilskud § 11. Tilskuddet udbetales inden 31. januar i  

 året efter det år, hvori der er ansøgt om tilskud.
For  

 ansøgningsåret 2000 udbetales tilskuddet inden 31. maj  

 2001.
 Stk. 2. Det er en betingelse for udbetaling af tilskud,  

 at ansøger anviser en konto i et pengeinstitut, hvortil tilskuddet kan  

 overføres.
Kapitel 7 Underretningspligt § 12. Tilskudsmodtager skal underrette  

 Direktoratet for FødevareErhverv, hvis betingelserne i § 7, stk. 2,  

 ikke længere er opfyldt.
 Stk. 2. Tilskudsmodtager skal på Direktoratet for  

 FødevareErhvervs forlangende afgive erklæring om, hvorvidt  

 betingelserne i § 7, stk. 2 , fortsat opfyldes.
Kapitel 8 Tilbagebetaling af tilskud § 13. Udbetalte tilskud skal helt eller delvist  

 tilbagebetales med tillæg af renter, som beregnes fra  

 udbetalingstidspunktet til tilbagebetaling sker og med den rentesats, der er  

 fastsat i renteloven:
1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilskudsmodtageren tilsidesætter sine pligter efter  

 lovens § 20, stk. 2 og 3, eller § 21, 3)	hvis betingelserne i § 7, stk. 2, § 8 og § 9 ikke overholdes,  

 eller 4)	hvis forudsætningerne for tilskud i øvrigt efter  

 Direktoratet for FødevareErhvervs skøn er væsentligt  

 forrykket.
Stk. 2. Stk. 1, nr. 3, finder normalt ikke anvendelse i  

 tilfælde af force majeure, herunder navnlig, hvis 1)	tilskudsmodtageren afgår ved døden, 2)	tilskudsmodtageren er uarbejdsdygtig i en længere periode, 3)	en væsentlig del af bedriften eksproprieres, og  

 ekspropriationen ikke kunne forudses på  

 ansøgningstidspunktet, 4)	der indtræffer en naturkatastrofe, som i væsentlig grad  

 berører bedriftens landbrugsareal, 5)	bygninger, der på bedriften er bestemt til husdyropdræt,  

 ødelægges ved et ulykkestilfælde, eller 6)	en epizooti (epidemi blandt kvæg) berører  

 tilskudsmodtagerens besætning.
 § 14. Ved ejer- eller brugerskifte kan kravene i §  

 7, stk. 2, fraviges, hvis den nye ejer eller bruger over for Direktoratet for  

 FødevareErhverv erklærer at ville indtræde i betingelserne  

 for ydelse af tilskud.
 Stk. 2. Direktoratet for FødevareErhverv kan i  

 særlige tilfælde fravige bopælskravet i § 7, stk. 2.
 Stk. 3. Såfremt en bedrift overdrages i sin helhed,  

 inden det ansøgte tilskud er udbetalt, vil tilskuddet uanset  

 overdragelsen blive udbetalt til overdrageren, medmindre overdrager ved  

 transport overfører retten til støtten til erhververen.  

 Udbetaling af tilskuddet til erhververen er betinget af, at dette ikke  

 strider mod trediemands bedre retsstilling i forhold til overdrageren.
 Stk. 4. Det er forudsætning for udbetaling til  

 erhververen, at denne indtræder i overdragerens forpligtelser, jf. stk.  

 1.
Kapitel 9 Udelukkelse § 15. En ansøger udelukkes fra at modtage  

 tilskud, hvis ansøger med forsæt eller grov uagtsomhed har  

 afgivet urigtige oplysninger af betydning for modtagelse af tilskud.
 Stk. 2. Udelukkelse sker for det pågældende  

 kalenderår, hvis der er tale om grov uagtsomhed, medens udelukkelse  

 også sker for det følgende år, hvis urigtige oplysninger  

 er afgivet med forsæt.
Kapitel 10 Klageadgang § 16. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for Ministeriet for Fødevarer, Landbrug og Fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
Kapitel 11 Straffebestemmelser § 17. Medmindre højere straf er forskyldt  

 efter anden lovgivning, straffes med bøde den, der 1)	til brug for afgørelser, der træffes i henhold til  

 loven eller de i medfør af loven fastsatte regler, afgiver urigtige  

 eller vildledende oplysninger eller fortier oplysninger af betydning for  

 afgørelsen, 2)	handler i strid med de vilkår, der er fastsat i en sådan  

 afgørelse, 3)	i øvrigt undlader at give oplysninger, som den  

 pågældende har pligt til at give i henhold til loven eller denne  

 bekendtgørelse, 4)	afgiver urigtige eller vildledende oplysninger om sådanne  

 forhold, 5)	undlader at give kontrolmyndigheden adgang til jordbrugsbedriften  

 eller virksomheden efter lovens § 20, stk. 2, 6)	undlader at udlevere eller indsende materiale eller at yde  

 kontrolmyndigheden bistand efter lovens § 20, stk. 3.
 Stk. 2. Med bøde straffes endvidere den, der  

 overtræder bestemmelser i regler fastsat af Det Europæiske  

 Fællesskab om forhold, der er omfattet af loven eller denne  

 bekendtgørelse.
Stk. 3. Skønnes en overtrædelse ikke at  

 ville medføre højere straf end bøde, kan Direktoratet  

 for FødevareErhverv tilkendegive, at sagen kan afgøres uden  

 retslig forfølgning.
Det er en betingelse herfor, at den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden for en nærmere  

 angivet frist, der efter begæring kan forlænges, at betale en i  

 tilkendegivelsen angivet bøde.
Retsplejelovens § 931, stk. 2, finder  

 tilsvarende anvendelse på tilkendegivelser fra Direktoratet for  

 FødevareErhverv.
Betales bøden i rette tid, eller bliver den  

 efter stedfunden vedtagelse inddrevet eller afsonet, bortfalder videre  

 forfølgning.
Kapitel 12 Ikrafttrædelse § 18. Bekendtgørelsen træder i kraft  

 den 8. november 2000.
 Stk. 2. Bekendtgørelse nr. 578 af 6. august 1998  

 om tilskud til jordbrugere på visse småøer ophæves  

 samtidig, men finder dog fortsat anvendelse for tilskud udbetalt inden den 1.  

 januar 2000.
Ministeriet for Fødevarer, Landbrug og  

 Fiskeri, den 27. oktober 2000 Ritt Bjerregaard /Søren Sørensen 1)   I bekendtgørelsen er  

 medtaget visse bestemmelser fra Rådets forordning nr. 1257/1999 af 17.  

 maj 1999 om støtte til udvikling af landdistrikterne fra Den  

 Europæiske Udviklings- og Garantifond for Landbruget (EUGFL) og om  

 ændring og ophævelse af visse forordninger.
Ifølge artikel  

 249 i EF-traktaten gælder en forordning umiddelbart i hver medlemsstat.  

 Gengivelsen af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
