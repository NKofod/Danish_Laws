Bilag 1 Bilag 2 Bilag 3 Bilag 4 Bilag 5 Bilag 6 Cirkulære om organisationsaftale for Edb-medarbejdere (PROSA) i statens tjeneste (Til samtlige ministerier og styrelser) Generelle bemærkninger 1. Finansministeriet og PROSA/STAT har den 9. januar 2008 indgået organisationsaftale for edb-medarbejdere (PROSA) i statens tjeneste.
 Organisationsaftalen udgør sammen med COII/LC/OC- fællesoverenskomsten af 1. april 2005 (Perst. nr. 025-06) det samlede overenskomstgrundlag.
Bemærkninger til organisationsaftalens enkelte bestemmelser 2. Til § 1. Organisationsaftalens dækningsområde Opmærksomheden henledes på, at organisationsaftalens dækningsområde er ændret pr. 1. april 2005. Ændringerne fremgår af bilag 1.
 Omflytning mellem de to organisationsaftalers dækningsområder sker pr. 1. april i ulige år, jf. aftale om ændring af dækningsområder for edb-aftalerne i staten (bilag 4). Der vil således kunne ske omflytning pr. 1. april 2007. I henhold til aftalen vil Finansministeriet underrette ministerier og styrelser og udsende nyt bilag 1 til de to organisationsaftaler.
3. Til § 2. Ansættelse Med anvendelse af det, som bilag 3, optagne tillæg til ansættelsesbrev, skal det ved ansættelsen sikres, at funktionæren forpligter sig til uden yderligere varsel at være omfattet af anden organisationsaftale, såfremt ansættelsesstedet omflyttes til den modstående organisations dækningsområde.
For aftaler om ansættelsesforhold indgået før 1. december 2000, hvor der i tillæg til ansættelsesbrev henvises til reglerne i aftale af 20. oktober 1983, vil tillæg til ansættelsesbrev fortsat være gældende.
Der vil således ikke skulle udstedes nye tillæg til ansættelsesbreve til edb-medarbejdere ansat før 1. december 2000.
 Ud over det som bilag 3 optagne tillæg til ansættelsesbrev henstilles det, at der om ansættelsesforholdet i øvrigt indgås aftale i overensstemmelse med det af Finansministeriet udsendte cirkulære af 20. august 2002 (Perst. nr. 036-02) om ansættelsesbreve for overenskomstansatte i staten.
4. Til § 3. Anciennitet Såfremt der er tale om andre former for edb-uddannelse end de i stk. 3 nævnte, forventes spørgsmålet om eventuel godkendelse forelagt for Personalestyrelsen.
Informatikassistenter er omfattet af organisationsaftalen for kontorfunktionærer.
For informatikassistenter, som undtagelsesvis måtte blive ansat som edb-medarbejdere, foretages ikke det i § 3, stk. 2 nævnte fradrag.
 KVU-uddannede multimediedesignere kan omfattes af denne aftale, såfremt der sker ansættelse som edb-medarbejder med arbejdsopgaver i henhold til bilag 2. Parterne er enige om, at der ved ansættelse kan tilskrives 1 års anciennitet, såfremt den fulde uddannelse er gennemført.
5. Til § 6. Pension Forhøjelsen af pensionsbidraget pr. 1. oktober 2006 til 12,5 pct. indebærer, at karensbestemmelsen om, at medarbejderne skal være fyldt 25 år og have været ansat mindst 4 år i det offentlige for at være omfattet af overenskomstens generelle pensionsordning, bortfalder 1. oktober 2006. Herefter er karensbestemmelsen for edb-medarbejdere (PROSA) alene krav om, at medarbejderen skal være fyldt 20 år og have i alt 9 måneders sammenlagt beskæftigelse i det offentlige.
6. Til § 7. Pauser For så vidt angår pauser, der medregnes i arbejdstiden, præciseres, a) at den ansatte ikke kan forlade arbejdsstedet i sådanne pauser, b) at den ansatte i pausen er til rådighed for arbejdsgiveren, c) at der ikke sker ændring i gældende regler om pausernes omfang.
7. Til § 9. Overarbejde/ rådighedstjeneste Såfremt rådighedstjeneste indgår som et kontinuerligt led i tjenesten anbefales det, at der indgås særlig aftale om honoreringen.
8. Til § 10. Ulempegodtgørelse Der er indgået en ny aftale om arbejdstid for tjenestemænd i staten, jf. cirkulære af 24. april 2006 om arbejdstid for tjenestemænd i staten (Perst nr. 018-06).
 I stedet for den tidligere henvisning til visse af de for tjenestemænd gældende regler, henvises til § 15, stk. 1-4, i aftalen om arbejdstid for tjenestemænd i staten, der finder anvendelse for alle ansatte omfattet af organisationsaftalen uanset deres arbejdstids placering.
 Bestemmelsen med tilhørende relevante bemærkninger er optaget i denne aftales bilag 6.
9. Til § 11. Fridage Der er indgået en ny aftale om arbejdstid for tjenestemænd i staten, jf. cirkulære af 24. april 2006 om arbejdstid for tjenestemænd i staten (Perst nr. 018-06).
 I stedet for den tidligere henvisning til visse af de for tjenestemænd gældende regler, henvises til § 13 i aftalen om arbejdstid for tjenestemænd i staten, der finder anvendelse for alle ansatte omfattet af organisationsaftalen uanset deres arbejdstids placering.
 Bestemmelsen med tilhørende relevante bemærkninger er optaget i denne aftales bilag 6.
10. Til bilag 5 Bilaget indeholder et protokollat, om indplacering på pensionsskalatrin og regler for indbetaling af pensionsbidrag, for ansatte omfattet af civilarbejderloven.
-------------------- Det tilføjes, at eventuelle tvivlsspørgsmål forventes forelagt Personalestyrelsen.
 Cirkulæret har virkning fra 1. oktober 2006. Samtidig ophæves Finansministeriets cirkulære af 14. april 2005 (Perst. nr. 010-05).
Organisationsaftale for Edb-medarbejdere (PROSA) i statens tjeneste Nedennævnte bestemmelser supplerer og/eller fraviger fællesoverenskomsten mellem Statstjenestemændenes Centralorganisation II, Lærernes Centralorganisation og Overenskomstansattes Centralorganisation (COII/LC/OC-fællesoverenskomsten) af 1. april 2005 (Perst. nr. 025-06).
 Kapitel 1. Aftalens område mv.
§ 1. Dækningsområde Personligt, geografisk og arbejdsmæssigt gyldighedsområde:
1) Edb-medarbejdere under uddannelse, 2) Måneds- og timelønnede edb-medarbejdere og 3) Fondslønnede edb-medarbejdere, der er ansat ved institutioner som nævnt i bilag 1 og beskæftiget med arbejde som nævnt i bilag 2.
§ 2. Ansættelse Ved ansættelsen udleveres der til edb-medarbejderen et tillæg til ansættelsesbrevet, der er optaget som bilag 3. Endvidere udleveres et eksemplar af organisationsaftalen.
En genpart af ansættelsesbrevet og tillægget til ansættelsesbrevet sendes til PROSA/STAT.
 Stk. 2. Ved ansættelse med en arbejdstid på 8 eller færre arbejdstimer (løntimer) pr. uge træffes der forud aftale mellem organisationsaftalens parter.
 Stk. 3. Før der sker nyansættelse på deltid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på deltid, der har de krævede kvalifikationer, og som ønsker at overgå til en højere beskæftigelsesgrad.
 Kapitel 2. Løn mv.
§ 3. Anciennitet og lønindplacering Aflønning som it/edb-medarbejder forudsætter, at vedkommende er fyldt 18 år og er beskæftiget med arbejde, som nævnt i bilag 2.
 Stk. 2. Personer, der har et uddannelsesniveau svarende til nedenstående eksempler, jf. stk. 3, indplaceres på trin 1.
eller Personer, der har erhvervet et tilsvarende kompetenceniveau gennem forudgående beskæftigelse ved it/edb-arbejde, men ikke besidder et godkendt uddannelsesniveau, fradrages 2 år ved opgørelsen af edb-ancienniteten.
Det vil normalt være en forudsætning, at der under ansættelsen som it/edb-medarbejder finder uddannelse sted.
 a) Personer, der ikke har den fordrede anciennitet eller ikke er fyldt 18 år, samt personer, der antages til uddannelse i edb, aflønnes med 95 pct. af trin 1.
 b) Personer, der har opnået et tilsvarende kompetenceniveau gennem forudgående oplæring af mindst to års varighed ved it/edb-arbejde i vedkommende institution, kan indplaceres på nærmeste højere løntrin i forhold til hidtidig aflønning og således, at næste alderstrin opnås, når den efter indplaceringen erhvervede it/edb-anciennitet berettiger hertil.
Stk. 3. Eksempler på uddannelsesniveauer a) to gennemførte semestre ved universiteternes datalogistudium b) afsluttet 2. semester på handelsskolernes uddannelse som datamatiker c) efter konkret vurdering; to gennemførte semestre på visse af it-højskolens diplom- og masteruddannelser d) gennemført uddannelsen som multimediedesigner.
 Stk. 4. Ved ansættelse af medarbejdere med et uddannelsesniveau som nævnt i stk. 3 medregnes efterfølgende normeret, relevant studietid som anciennitetsgivende med et år for hvert fulde studieår, i hvilket medarbejderen har bestået de fordrede eksaminer.
 Stk. 5. Såfremt der har været anciennitetsgivende beskæftigelse samtidig med de nævnte uddannelser i stk. 3, kan den samlede anciennitet højst andrage 7,4 timer pr. dag.
§ 4. Lønmæssige vilkår Medarbejdere, der ikke er fyldt 18 år eller ikke har den fordrede anciennitet, samt medarbejdere, der antages til uddannelse i edb, aflønnes med 95 pct. af skalatrin 16.
 Stk. 2. Medarbejdere med godkendt uddannelse og/eller anciennitet, som er fyldt 18 år, aflønnes efter følgende for statstjenestemænd i stedtillægssats VI gældende skalatrin:
 1) Tillæg på kr. 3.700 pr. år (oktober 1984niveau) eller kr. 5.000 pr. år (okt. 1997-niveau).
 Stk. 3. Lønancienniteten kan tidligst regnes fra udgangen af den måned, hvori uddannelsen er fuldført, og den lønmæssige placering kan maksimalt ske på 10. anc.år.
 Stk. 4. Lønnen udbetales månedsvis bagud.
 Stk. 5. Ved ansættelse på nedsat tid ydes forholdsmæssig løn.
§ 5. Indplacering på/oprykning til højere løntrin Såfremt arbejdet stiller ganske særlige krav i kvalifikationsmæssig, administrativ eller anden henseende, kan edb-medarbejdere indplaceres på 11. og følgende anciennitetsår.
Stk. 2. Under samme forudsætninger kan oprykning til 11. og følgende anciennitetsår ske af medarbejdere, 1) som i 1 år har stået på 8. anciennitetsår og medarbejdere på 9. anciennitetsår.
Oprykning finder sted til 10. anciennitetsår, idet 11., 12. og 13. anciennitetsår opnås efter 1 år på det lavere løntrin, 2) på 10. anciennitetsår.
 Efter 1 år på 11. anciennitetsår opnås 12. og 13. anciennitetsår efter 1 år på det lavere løntrin.
§ 6. Pension De ansatte er omfattet af den pr. 23. februar 2006 mellem PROSA/STAT og SEB Pension etablerede pensionsordning for edb-medarbejdere i statens tjeneste (PROSA) og bestemmelserne i COII/LC/OC-fællesoverenskomstens § 7. Ansættelsesmyndigheden indbetaler de ansattes og ansættelsesmyndighedens pensionsbidrag til SEB Pension Stk. 2. For ansatte, der a) er fyldt 20 år og b) har været ansat i det offentlige i 9 måneder indbetales et samlet pensionsbidrag på 12,5 pct. af de pensionsgivende løndele.
Af pensionsbidraget, der indbetales af ansættelsesmyndigheden, anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 3. For ansatte med mindre end 15 timer ugentlig beskæftigelse, der opfylder overenskomstens, henholdsvis pensionsordningens betingelser, indbetales når ansættelsen har varet 6 måneder  pensionsbidrag efter stk. 1 med tilbagevirkende kraft fra ansættelsen eller fra senere tidspunkt, da øvrige betingelser er opfyldt.
§ 7. Bevarelse af lønanciennitet ved stillingsskift En edb-medarbejder, der er omfattet af denne organisationsaftale, og som overgår direkte til ansættelse i en anden institution under denne organisationsaftale bevarer den opnåede lønanciennitet.
 Kapitel 3. Arbejdstid mv.
§ 8. Arbejdstid De i § 4 omhandlede lønninger er beregnet for fuld arbejdstid, der er 37 timer/uge inklusive spisepause af indtil 1/2 times varighed pr. arbejdsdag.
 Stk. 2. Hvor det er muligt, tilrettelægges arbejdstiden efter lokal forhandling på ugens 5 første hverdage.
Stk. 3. Nedsat arbejdstid kan bevilges, når tjenesten tillader det, og i så fald reduceres lønnen og eventuelt kvalifikationstillæg tilsvarende.
Såfremt et andragende om nedsat arbejdstid afslås, skal afslaget efter anmodning begrundes skriftligt.
§ 9. Overarbejde/rådighedstjeneste Overarbejde og deltidsansattes merarbejde skal så vidt muligt varsles 24 timer før.
Er dette ikke muligt, bør der tages hensyn til individuelle ønsker om fritagelse for overarbejde/merarbejde.
 Stk. 2. For beordret og kontrollabelt arbejde på tjenestestedet, der udføres efter, at den for en fuldtidsbeskæftiget fastsatte dagarbejdsnorm er opfyldt, ydes timebetaling med 1/1924 af årslønnen ifølge § 4 med tillæg af 50 pct. for de første 3 overtimer og 100 pct. for følgende overtimer samt for overarbejde på søn- og helligdage.
Stk. 3. Overarbejde skal dog så vidt muligt godtgøres med fritid af samme varighed som det præsterede overarbejde med tillæg i fritid svarende til de i stk. 2 nævnte procentsatser.
Såfremt fritiden ikke er holdt inden udgangen af påfølgende kalendermåned, kan medarbejderen vælge betaling efter stk. 2.
Stk. 4. Tilkaldes en edb-medarbejder til overarbejde efter at være gået hjem ved normal arbejdstids ophør ydes 1 times ekstra overtidsbetaling.
Tilsvarende gælder for tilkald af deltidsansatte til merarbejde, jf. dog stk. 2.
Stk. 5. Når personalet i en del af arbejdstiden må opholde sig på tjenestestedet for at være til rådighed, medregnes kun 3/4 af rådighedstiden som tjeneste.
Tilsvarende tjeneste i hjemmet medregnes med 1/3 af tiden.
Bestemmelsen kan efter aftale fraviges, når dette efter rådighedstjenestens karakter må anses for rimeligt.
§ 10. Ulempegodtgørelse Der opspares og afvikles frihed efter § 15, stk. 1-4, i de for tjenestemænd nugældende arbejdstidsregler, hvis ordlyd samt tilhørende bemærkninger er gengivet i bilag 6.
§ 11. Fridage Der tilkommer de ansatte edb-medarbejdere fridage efter § 13 i de for tjenestemænd nugældende arbejdstidsregler, hvis ordlyd samt tilhørende bemærkninger er gengivet i bilag 6.
 Stk. 2. Tjeneste på mistede fridage behandles som overtid i henhold til § 9.
Kapitel 4. Opsigelse og afsked § 12. Opsigelsesvarsel Ved direkte overgang til ansættelse i en anden statsinstitution bevarer edb-medarbejderen det opsigelsesvarsel, der tilkommer den pågældende fra statens side.
Længden af opsigelsesvarslet beregnes på grundlag af den tid, i hvilken den pågældende umiddelbart forud for afskedigelsestidspunktet har haft uafbrudt ansættelse i statens tjeneste.
 Stk. 2. Det forhold, at den i stk. 1 nævnte medarbejder ved direkte overgang til ansættelse i en anden statsinstitution bevarer et oparbejdet opsigelsesvarsel, hindrer ikke det nye ansættelsessted i med den pågældende at indgå sædvanlig kontrakt om, at vedkommende i de første 3 måneder er ansat på prøve, og at opsigelsesvarslet i dette tidsrum er 14 dage fra institutionens side.
Kapitel 5. Timelønnede § 13. Timelønnede edb-medarbejdere Edb-medarbejdere, der antages til midlertidigt arbejde eller med en arbejdstid af under 15 timer/uge, aflønnes med timeløn, der beregnes som 1/1924 af den til den pågældendes anciennitet svarende årsløn ifølge § 4.
 Stk. 2. Med hensyn til opnåelse af alderstillæg henvises til COII/LC/OC-fællesoverenskomstens bestemmelser om lønanciennitet samt til bestemmelsen i denne organisationsaftales § 7.
 Stk. 3. Med hensyn til betaling for overarbejde og for forskudt arbejde henvises til § 9.
Kapitel 6. Ikrafttrædelse og opsigelse § 14. Organisationsaftalens varighed Denne organisationsaftale gælder fra 1. oktober 2006 og kan af enhver af parterne opsiges med 3 måneders varsel til en 31. marts, dog tidligst til den 31. marts 2008.
 København, den 9. januar 2008.
Personalestyrelsen, den 10. januar 2008 Anders Feldt Bilag 1 Organisationsaftalens geografiske dækningsområde1) Kulturministeriet med undtagelse af departementet, Danmarks Biblioteksskole i København og Ålborg og Det Jydske Musikkonservatorium Ministeriet for Videnskab, Teknologi og Udvikling med undtagelse af departementet, Bornholms Forskningscenter og Institut for Grænseforskning (samt øvrige institutioner inden for FL § 19.55.40) Socialministeriet med undtagelse af Den Sociale Ankestyrelse og Kofoeds Skole Undervisningsministeriet med undtagelse af Danmarks Forvaltningshøjskole, Rådet for Uddannelses- og Erhvervsvejledning og Tilskud til AMU-centre Erhvervsskolerne og De Sociale Højskoler Under Beskæftigelsesministeriet omfattes Sekretariatet for Arbejdsmarkeds Ankenævn og Arbejdsmiljøklagenævnet og Copenhagen Centre Under Finansministeriet omfattes Slotte og Haver Under Forsvarsministeriet omfattes Farvandsvæsenet Hjemmeværnskommandoen Under Indenrigs- og Sundhedsministeriet omfattes Statens Institut for Folkesundhed Under Miljøministeriet omfattes Danmarks og Grønlands geologiske Undersøgelse Under Ministeriet for Flygtninge, Indvandrere og Integration omfattes Udrykningsholdet Under Ministeriet for Fødevarer, Landbrug og Fiskeri omfattes departementet, Plantedirektoratet, Fiskeridirektoratet med tilhørende institutioner, Danmarks Fiskeriundersøgelser og Fødevareøkonomisk Institut Under Trafikministeriet omfattes Vejdirektoratet og Færdselsstyrelsen Statens Bilinspektion Energistyrelsen Under Udenrigsministeriet omfattes Center for Freds- og Konfliktforskning Under Økonomi- og Erhvervsministeriet omfattes Det Økonomiske Råd og Danmarks Statistik 1) Opmærksomheden henledes på, at organisationsaftalens geografiske dækningsområde kan blive ændret pr. 1. april 2007, jf. cirkulærebemærkningerne til § 1.
Bilag 2 Eksempler på funktioner for it/edb-medarbejdere, som er omfattet af Organisationsaftale mellem Finansministeriet og HK/STAT og Organisationsaftale mellem Finansministeriet og PROSA Generelt Det forudsættes, at den enkelte medarbejders arbejdsopgaver består af mindst en af de nævnte funktioner, og at arbejdsopgaverne udfylder mindst 50 pct. af arbejdstiden.
 Det forudsættes ligeledes, at opgavevaretagelsen er af et edb-mæssigt niveau over superbrugerniveau.
 1) Overvågning og drift af servere, sikring af produktions- og/eller programafvikling samt ansvar for hensigtsmæssig betjening og udnyttelse af systemerne.
 2) Tilrettelæggelse og planlægning af produktions- og /eller programafvikling og kontrol af data.
 3) Konfigurering, installering og administration af servere og andre datamaskiner.
 4) Analysering, design, programmering, systemering, implementering, tilretning, dokumentation og vedligeholdelse af edb-systemer, herunder programmering af hjemmesider og multimedieproduktion.
 5) Konfigurering og implementering af standardprogrammel og operativsystemer.
 6) It/edb-projektledelse, -afgrænsning og implementering.
7) Brugerservice i forbindelse med undervisning og vejledning i brug af institutionens software.
Support i forbindelse med brugernes anvendelse af hardware og software.
 8) Databaseadministration og databiblioteksarbejde, herunder udtræk af data.
9) Systemkonstruktion og systemprogrammering, hvilket bl.a. omfatter udarbejdelse og vedligeholdelse af styresystemer og hjælpeprogrammer, modifikation af eller tilføjelse til eksisterende programmel, konstruktion og afprøvning af nye systemer.
Endvidere medvirken ved planlægning og installation af hardware samt ved system- og databaseadministration.
10) Systemplanlægning, herunder planlægning af forløbet ved nye systemer, udarbejdelse af kravsspecifikationer, styring af forbruget af tid og ressourcer ved edb-projekter og ansvar for den detaljerede konstruktion.
Endvidere medvirken ved indførelse af nye edb-systemer.
11) Ansvar for sikkerhed og sikkerhedsimplementering.
Fastlæggelse af krav til sikkerhed i systemerne samt adgangskontrol til anlæg og systemer.
Overvågning af sikkerhed samt rapportering af overtrædelser.
Planlægning af backup procedurer.
Administration af adgang til systemer og anlæg.
 12) Netværksadministration, herunder planlægning og implementering af netværk, konfigurering og optimering af netværksenheder samt overvågning, herunder firewall og routere.
 13) Systemadministration, herunder administration af brugeres adgang til main frame, servere, netværk eller printere og tilrettelæggelse af backup procedurer.
Bilag 3 Tillæg til ansættelsesbrev Funktionæren forpligter sig ved sin underskrift på dette ansættelsesbrev til uden yderligere varsel at være omfattet af anden overenskomst fra en 1.april, såfremt ansættelsesstedet omflyttes til en anden organisations overenskomstområde efter reglerne i aftale af 22. december 2000 om procedure for ændring af dækningsområder for edb-aftalerne i staten.
 Genpart af nærværende ansættelsesbrev og af nævnte organisationsaftale er ved ansættelsen udleveret til undertegnede funktionær.
Bilag 4 Aftale om procedure for ændring afdækningsområder for edb-aftalerne i staten § 1. Udækkede institutioner Dækningsområdet kan udvides institutionsvis, når organisationen ved navnelister dokumenterer at have mindst 50 pct. af edb-medarbejderne i institutionen som medlemmer.
Det er en forudsætning, at edb-medarbejderne enten aflønnes i henhold til organisationsaftalen for edb-medarbejdere (HK) eller organisationsaftalen for edb-medarbejdere (PROSA).
 Stk. 2. Ved »institution« forstås en sekscifret konto på finansloven.
Stk. 3. Kravet fremsættes over for Finansministeriet, der underretter henholdsvis HK/STAT og PROSA/STAT.
Finansministeriet indhenter samtidig oplysninger om antallet af de i stk. 1 nævnte edb-medarbejdere i den pågældende institution.
Stk. 4. Såfremt organisationen i henhold til stk. 1. dokumenterer at have mindst 50 pct. af edb-medarbejderne i den pågældende institution som medlemmer, henføres institutionen til organisationsaftalens dækningsområde.
Finansministeriet meddeler afgørelsen til institutionen, samt til ministeriet som institutionen hører under.
Institutionen indskrives i bilaget til organisationsaftalen, hvilket sker i forbindelse med efterfølgende aftalefornyelse eller omflytning i henhold til § 2.
 Stk. 5. Overenskomstdækning af udækkede institutioner kan ske løbende.
§ 2. Institutioner, som i forvejen er omfattet af en aftales dækningsområde Omflytning af institutioner mellem de to organisationsaftalers dæknings-områder kan kun ske institutionsvis og efter følgende procedure:
 Omflytning sker pr. 1. april i ulige år.
Krav om omflytning af institutioner omfattet af den modstående organisations dækningsområde fremsættes senest 3 måneder før en 1. april.
Ved navnelister dokumenter organisationen over for Finansministeriet, hvilke medlemmer, der den 1. januar s.å. er ansat ved de institutioner, som er omfattet af kravet om omflytning.
Finansministeriet underretter henholdsvis HK/STAT og PROSA/STAT, og indhenter samtidig oplysninger om antallet af edb-medarbejdere i de institutioner kravet omhandler.
Det er en forudsætning, at edb-medarbejderne enten aflønnes i henhold til organisationsaftalen for edb-medarbejdere (HK) eller organisationsaftalen for edb-medarbejdere (PROSA).
 Når organisationen dokumenterer at have mindst 50 pct. af edb-medarbejderne i en institution, og når der rettidigt er fremsat krav herom, kan institutionen tilføjes organisationsaftalens dækningsområde pr. 1. april s.å.
Finansministeriet meddeler den samlede afgørelse vedrørende omflytningen til ministerier og styrelser.
Der udsendes i den forbindelse nyt bilag 1. til de gældende organisationsaftaler.
 § 3. Sammenlægning af institutioner mv.
 Ved sammenlægning af flere institutioner med samme eller forskelligt ministerielt tilhørsforhold  der er omfattet af forskellige aftalers dækningsområde  til én, følges proceduren beskrevet i § 1. Tilsvarende gælder nydannede institutioner, der omfatter hidtil dækkede institutioner eller dele heraf.
 Stk. 2. Såfremt hverken HK/STAT eller PROSA/STAT ved en institutions-sammenlægning mv. kan mønstre simpelt flertal, vil der mellem aftaleparterne kunne optages forhandlinger om overenskomstdækning af institutionen.
§ 4. Ikrafttræden og opsigelse Denne aftale træder i kraft 1. december 2000. Aftalen gælder indtil den skriftligt opsiges af en af parterne til en 1. december med et opsigelsesvarsel på mindst måneder.
 Stk. 2. Opsiges aftalen af en af parterne gælder opsigelsen for samtlige parter.
 Stk. 3. Den opsagte aftales bestemmelser vedbliver at gælde, indtil en ny aftale er indgået.
 Stk. 4. Med virkning fra 1. december 2000 ophæves procedureaftale af 20. oktober 1983.
 København den 22. december 2000.
Bilag 5 Protokollat om edb-medarbejdere omfattet af civilarbejderloven § 1. Efter indhentet udtalelse fra Lønningsrådet i medfør af civilarbejderlovens § 2, stk. 5, henføres edb-medarbejdere, som er omfattet af civilarbejderloven, til følgende pensionsskalatrin efter reglerne i stk. 2:
 Stk. 2. Indplaceringen af den enkelte medarbejder på pensionsskalatrin sker på følgende måde:
 1) Edb-medarbejdere, der overgår til aflønning i henhold til denne organisationsaftale pr. 1. april 2003 eller senere, indplaceres på det pensionsskalatrin, som svarer til vedkommendes indplacering på skalatrin ved overgangen til organisationsaftalen.
 2) Edb-medarbejdere, der ved overgangen til aflønning i henhold til denne organisationsaftale pr. 1. april 2003 eller senere, er indplaceret på et højere pensionsskalatrin, bevarer dette pensionsskalatrin som en personlig ordning.
§ 2. Hvis der aftales faste tillæg, og disse tillæg aftales pensionsgivende, skal pensionsbidragene indbetales til en supplerende pensionsordning.
Egetbidraget udgør da 1/3 af det samlede pensionsbidrag.
Lønspecifikationen skal indeholde oplysning herom.
 Stk. 2. Pensionsbidragene indbetales til PROSA/STATs pensionsordning i Danica Pension.
Stk. 3. Den enkelte ansattes pensionsordning klausuleres i overensstemmelse med bestemmelserne i § 5 i aftale af 22. april 2002 om pensionsbidrag af visse faste tillæg § 3. Protokollatet har virkning fra den 1. april 2003.
 Stk. 2. Indplaceringen på pensionsskalatrin efter § 1 har virkning for pensioner, der udbetales på grundlag af en pensionsret, der opstår den 1. april 2003 eller senere.
København, den 7. april 2005 Bilag 6 Oversigt over visse af de gældende regler vedr. arbejdstid for tjenestemænd(Perst. nr. 018-06) Ansatte i henhold til denne organisationsaftale følger jf. organisationsaftalens §§ 10 og 11, visse af tjenestemændenes arbejdstidsregler, der derfor er gengivet i dette bilag i det omfang de er relevante for ansatte i henhold til organisationsaftalen.
Fridage § 13. Den ansatte har ret til mindst 26 fridage i kvartalet.
Antallet af fridage forhøjes med antallet af eventuelle søgnehelligdage i perioden, bortset fra søgnehelligdage der falder på ugedage, hvor den ansatte i forvejen altid har fri.
Stk. 2. En fridag skal være på mindst 40 timer.
Hvis der indgår et helt kalenderdøgn, anses fridagen dog for givet, hvis den er mindst på 36 timer.
Stk. 3. Hvis der gives 2 fridage i sammenhæng, skal den samlede frihed være på mindst 64 timer.
Hvis der indgår 2 hele kalenderdøgn, anses fridagene dog for givet, hvis den samlede frihed er på mindst 56 timer.
Hvis der gives mere end 2 fridage i sammenhæng, skal de øvrige fridage have en længde på mindst 24 timer Stk. 4. Arbejdstiden tilrettelægges sådan, at den ansatte så vidt muligt får 2 sammenhængende fridage pr. uge.
 Bemærkninger til § 13, stk. 1, 2, 3 og 4:Bestemmelsen viderefører de hidtidige regler om fridage i en forenklet udgave.
 Ændringerne af antallet af fridage skyldes alene en teknisk omlægning idet fridagene nu opgøres som enkeltdage.
Fridagene skal så vidt muligt gives i sammenhæng.() Stk. 5. Mindst 30 fridage pr. år skal placeres på søn- og helligdage.
 Bemærkninger til § 13, stk. 5 (frihed på søn- og helligdage):Reglerne om længden og placeringen af en helligdagsfrihed er bortfaldet.
 Det samme gælder reglerne om kompensation for manglende søn- og helligdagsfrihed.
 Det er således forudsat, at den ansatte rent faktisk holder fri mindst 30 søn eller helligdage pr. kalenderår.
 Ved ansættelse i dele af et år nedsættes retten til søn- og helligdagsfrihed forholdsmæssigt.
 Søn- og helligdage, der falder i ferie- eller sygefraværsperioder, medregnes ved opgørelsen af de 30 dage.
Ulempegodtgørelse § 15. For hver fulde 37 timers arbejde, der udføres i tidsrummet fra kl. 17 til kl. 06, optjenes 3 timers afspadsering.
 Stk. 2. Ved aften- og nattjenester, dvs. tjenester, hvor mere end 4 timer ligger inden for tidsrummet fra kl. 15 til kl. 07 optjenes dog 3 timers afspadsering for hver fulde 37 timers arbejde, der er udført i dette tidsrum.
 Bemærkninger til § 15, stk. 1 og 2 (optjening af afspadsering)Der optjenes som hidtil 3 timers afspadsering for hver fulde 37 timers arbejde, der efter ordre eller godkendt tjenestefordeling udføres i tidsrummet fra kl. 17 til 06.
 Den hidtidige regel om, at optjeningen startede allerede kl. 14, hvis mere end halvdelen af tjenesten lå efter kl. 17, er bortfaldet.
Ved egentlige aften- og nattjenester, dvs. tjenester, hvor mere end 4 timer ligger inden for tidsrummet fra kl. 15. til kl. 07, optjenes afspadseringen i stedet i hele dette tidsrum.() Stk. 3. Regnskabet over optjent afspadsering opgøres mindst 1 gang om året.
Bemærkninger til § 15, stk. 3 (regnskab) Den optjente afspadsering opgøres mindst én gang om året.
Opgørelsestidspunktet fastlægges lokalt.
 Stk. 4. Hvis den optjente afspadsering ikke er afviklet senest 6 måneder efter opgørelsesperiodens udløb, kan den ansatte vælge at få afspadseringen konverteret til omsorgsdage, jf. § 9 eller at få timerne godtgjort med overarbejdsbetaling.
