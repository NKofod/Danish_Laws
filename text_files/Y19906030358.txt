Tilsynet har meddelt livsforsikringsselskaberne, at det er i strid med  

 lovens § 7, hvis selskabet ikke selv søger oplyst til hvilket  

 forsikringsforhold uidentificerbare indbetalinger hører.
Modtagne beløb bør  

 mindst forrentes med gældende depotrente efter fradrag af realrenteafgift Industriministeriets Erhvervsankenævn har i en kendelse af april 1990  

 udtalt, at det efter nævnets opfattelse er en overtrædelse af lov om  

 forsikringsvirksomhed § 7, såfremt et livsforsikringsselskab ikke af egen  

 drift søger oplyst, hvilket forsikringsforhold uidentificerbare indbetalinger  

 vedrører, og at selskabet som følge heraf mindst bør forrente modtagene beløb  

 - der efter sådan en undersøgelse ikke kan modtages af selskabet - med den  

 for selskabet til enhver tid gældende depotrente efter fradrag af  

 realrenteafgift.
I den konkrete sag blev der af en arbejdsgiver fremsendt pensionsbidrag  

 til et livsforsikringsselskab, uden at arbejdsgiveren havde tilkendegivet  

 over for selskabet, hvilken person eller police pensionsbidragene vedrørte.  

 På forespørgsel fra arbejdstageren, der efter en periodes indbetalinger  

 stadig ikke havde modtaget meddelelse om selskabets accept af de indbetalte  

 pensionsbidrag, oplyste selskabet, at de modtagne pensionsbidrag ikke kunne  

 anvendes således som ønsket af arbejdstageren.
De modtagne pensionsbidrag  

 blev herefter tilbageført arbejdsgiveren med tillæg af rente på 5 pct. p.a.
Som følge af Ankenævnets kendelse skal Finanstilsynet bede  

 livsforsikringsselskaberne etablere en forretningsgang således, at der ved  

 modtagelsen af uidentificerbare indbetalinger til selskaberne vil kunne  

 reageres herpå uden unødig forsinkelse.
I modsat fald fremgår det af  

 Ankenævnets kendelse, at selskabet ved tilbagebetaling af modtagne  

 pensionsindbetalinger mindst skal anvende selskabets til enhver tid værende  

 depotrente med fradrag af realrenteafgift.
