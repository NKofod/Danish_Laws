(Til de højere og videregående  

 uddannelsesinstitutioner) Statsrevisorerne har den 18. juni 1985 udsendt beretning nr. 17 1983,  

 indeholdende rigsrevisionens undersøgelse af selvejende institutioner m.v.  

 ved universiteter m.v.
I tilslutning til beretningen og til de af  

 undervisningsministeren i oktober 1985 over for statsrevisoratet afgivne  

 bemærkninger anmoder direktoratet de højere og videregående  

 uddannelsesinstitutioner om at iagttage følgende:
1. Såfremt der fra uddannelsesinstitutionens side ydes  

 støtte til selvejende institutioner, der er et naturligt led i forsker- og  

 studentermiljøerne, skal disse selvejende institutioner anmeldes over for og  

 godkendes af ledelsen af den pågældende uddannelsesinstitution, således at  

 institutionen løbende har kendskab til, hvor mange og hvilke institutioner  

 der modtager støtte.
En sådan støtte må kun ydes i begrænset omfang og kun  

 til selvejende institutioner, der falder inden for uddannelsesinstitutionens  

 generelle formål.
 Når sådanne selvejende institutioner er anmeldt over for og godkendt af  

 uddannelsesinstitutionens ledelse, er det ikke nødvendigt at optage  

 bemærkninger om disse selvejende institutioner i finanslovforslagene.
2. Såfremt en uddannelsesinstitution ønsker at  

 samarbejde med eller yde støtte til en selvejende institution, der driver  

 indtægtsgivende virksomhed af mere erhvervsmæssig karakter, kræver et sådant  

 samarbejde eller en sådan støtte udtrykkelig hjemmel på finansloven, ligesom  

 de sædvanlige bevillingsretlige regler må følges.
Om sådanne selvejende  

 institutioner, der er oprettet med erhvervsmæssigt sigte, skal der, når disse  

 har direkte tilknytning til uddannelsesinstitutionen og blandt andet har som  

 formål at knytte kontakt mellem erhvervslivet og uddannelsesinstitutionen,  

 optages en orienterende bemærkning i finanslovens anmærkninger II under  

 institutionens hovedkonto.
 P.d.v.
