 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
 Konvention om Regler og Vedtægter for Krig til Lands.
Hans Majestæt den Tyske Kejser, Konge af Preussen; Præsidenten for de  

 Amerikanske Forenede Stater; Præsidenten for Republiken Argentina; Hans  

 Majestæt Kejseren af Østerrig, Konge af Bøhmen etc. og Apostolisk Konge af  

 Ungarn; Hans Majestæt Belgiernes Konge; Præsidenten for Republiken Bolivia;  

 Præsidenten for de Forenede Stater af Brasilien; Hans Kgl.
Højhed Fyrsten af  

 Bulgarien; Præsidenten for Republiken Chile; Hans Majestæt Kejseren af Kina;  

 Præsidenten for Republiken Kolumbia; den midlertidige Gouvernør over  

 Republiken Kuba; Hans Majestæt Kongen af Danmark; Præsidenten for den  

 Dominikanske Republik; Præsidenten for Republiken Equador; Hans Majestæt  

 Kongen af Spanien; Præsidenten for den Franske Republik; Hans Majestæt Kongen  

 af det forenede Kongerige Storbritannien og Irland og de oversøiske Britiske  

 Besiddelser, Kejser af Indien; Hans Majestæt Hellenernes Konge; Præsidenten  

 for Republiken Guatemala; Præsidenten for Republiken Haiti; Hans Majestæt  

 Kongen af Italien; Hans Majestæt Kejseren af Japan; Hans Kgl.
Højhed  

 Storhertugen af Luxemborg, Hertug af Nassau; Præsidenten for de Mexikanske  

 Forenede Stater; Hans Kgl.
Højhed Fyrsten af Montenegro; Præsidenten for  

 Republiken Nicaragua; Hans Majestæt Kongen af Norge; Præsidenten for  

 Republiken Panama; Præsidenten for Republiken Paraguay; Hendes Majestæt  

 Dronningen af Nederlandene; Præsidenten for Republiken Peru; Hans Kejserlige  

 Majestæt Shahen af Persien; Hans Majestæt Kongen af Portugal og Algarve  

 o.s.v.; Hans Majestæt Kongen af Rumænien; Hans Majestæt Kejseren af alle  

 Ruslande; Præsidenten for Republiken Salvador; Hans Majestæt Kongen af  

 Serbien; Hans Majestæt Kongen af Siam; Hans Majestæt Kongen af Sverig; det  

 Schweiziske Forbundsraad; Hans Majestæt Ottomanernes Kejser; Præsidenten for  

 den Orientalske Republik Uruguay og Præsidenten for de forenede Stater af  

 Venezuela; i Betragtning af, at det, samtidig med at tilstræbe Midler til at bevare  

 Freden og forebygge Vaabenstrid mellem Nationerne, er af Vigtighed ogsaa at  

 have det tilfælde for Øje, at en Paakaldelse af Vaabnene hidføres af  

 Begivenheder som deres Omsorg ikke maatte have kunnet afvende; dertil besjælede af Ønsket om, ogsaa i Tilfælde af saadan Yderlighed, at  

 tjene Menneskelighedens Interesser og Civilisationens stedse voksende Krav; og idet de anse det for vigtigt, i dette Øjemed at revidere de almindelige  

 Krigsregler og Vedtægter, det være sig for at angive dem med større  

 Bestemthed eller for at drage visse Grænser for dem, for saaledes at  

 indskrænke deres Strænghed saa meget som mulig; have anset for nødvendigt at fuldstændiggøre og paa visse Punkter nærmere  

 bestemme den Første Fredskonferences Værk, som, i Tilslutning til  

 Brysseler-Konferencen af 1874 og besjælet af de af en vis og højsindet  

 Forsorg indgivne Tanker, har vedtaget Bestemmelser hvis Genstand er at angive  

 og regulere Krigsbrugen til Lands.
 Efter de høje kontraherende Parters Opfattelse skulle disse Bestemmelser,  

 hvis Affattelse har været ledet af Ønsket om at formindske Krigens Onder saa  

 meget som de militære Krav tillade, tjene til almindelig Rettesnor for de  

 Krigsførende, i deres Forhold indbyrdes og overfor Befolkningerne.
Det har dog ikke været muligt allerede nu at aftale bindende Bestemmelser,  

 der omfattede alle i Praksis mødende Tilfælde; Paa den anden side kunde det ikke stemme med de høje kontraherende Parters  

 Hensigter, at de ikke forudsete Tilfælde, i Mangel af en skreven Bestemmelse,  

 skulde overlades til Hærførernes vilkaarlige Bedømmelse.
 Indtil der kan udkomme en fuldstændigere, systematisk Fremstilling af  

 Krigsreglerne, anse de høje kontraherende Parter det for formaalstjenligt at  

 bekræfte, at i de Tilfælde, der ikke ere indbefattede i de af dem vedtagne  

 reglementariske Bestemmelser, forblive Befolkningerne og de Krigsførende  

 under Folkeretsgrundsætningernes Varetægt og Herredømme, saaledes som disse  

 Grundsætninger fremgaa af de mellem civiliserede Nationer bestaaende  

 Vedtægter, at Humanitetens Love og af den offentlige Menings Krav.
 De erklære, at det er i Overensstemmelsen hermed, at navnlig Artikel 1 og  

 2 i det vedtagne Reglement skulle forstaas.
 Da de høje kontraherende Parter ønske at afslutte en ny Konvention i dette  

 Øjemed, have de udnævnt til deres befuldmægtigede:
(Betegnelse af de befuldmægtigede) hvilke efter at have deponeret deres Fuldmagter, der befandtes i god og  

 rigtig Form, ere komne overens om følgende:
 Artikel 1.
 De høje kontraherende Parter ville give deres væbnede Magt til Lands  

 Instruxer, som skulle være overensstemmende med det nærværende Konvention  

 vedhæftede Reglement angaaende Regler og Vedtægter for Krig til Lands.
 Artikel 2.
 De Bestemmelser, der indeholdes i det i 1ste Artikel nævnte Reglement  

 saavelsom i nærværende Konvention, ere alene anvendelige mellem de  

 kontraherende Magter og kun, naar de Krigsførende samtlige ere Deltagere i  

 Konventionen.
 Artikel 3.
Den krigsførende Part, som maatte krænke Bestemmelserne i det nævnte  

 Reglement, er i givet Tilfælde forpligtet til Skadeserstatning.
Den er  

 ansvarlig for alle Handlinger, som begaas af de til dens væbnede Magt hørende  

 Personer.
Artikel 4 Nærværende Konvention skal, naar den er behørigt ratificeret, for  

 Forholdene mellem de kontraherende Magter træde i Stedet for Konventionen af  

 29. Juli 1899 angaaende Regler og Vedtægter for Krig til Lands.
 Konventionen af 1899 forbliver i Kraft for Forholdene mellem de Magter,  

 der have undertegnet den og ikke maatte have ligeledes ratificeret nærværende  

 Konvention.
 Artikel 5.
 Nærværende Konvention skal ratificeres snarest mulig.
 Ratifikationsinstrumenterne skulle deponeres i Haag.
 Den første Deponering af Ratifikationsinstrumenter skal konstateres ved en  

 Protokol, som undertegnes af Repræsentanter for de Magter der tage Del deri,  

 og af den nederlandske Udenrigsminister.
 De senere Deponeringer af Ratifikationsinstrumenter ske ved en skriftlig,  

 til den nederlandske Regering rettet Meddelelse, ledsaget af  

 Ratifikationsinstrumentet.
Bekræftet Afskrift af Protokollen over den første Deponering af  

 Ratifikationsinstrumenter, af de i foranstaaende Alinea nævnte Meddelelser  

 samt af Ratifikationsinstrumenterne skal strax, ved Foranstaltning af den  

 nederlandske Regering, meddeles de til den anden Fredskonference indbudne  

 Magter saavelsom de andre Magter, som have tiltraadt Konventionen ad  

 diplomatisk Vej.
I de i foranstaaende Alinea nævnte Tilfælde underretter  

 nævnte Regering dem samtidig om, paa hvilken Dag den har modtaget deres  

 Meddelelse.
 Artikel 6.
 De Magter, som ikke have undertegnet, kunne tiltræde nærværende  

 Konvention.
 Den Magt, som ønsker at tiltræde, skal skriftlig meddele sin Hensigt til  

 den nederlandske Regering og samtidig tilstille den Tiltrædelsesdokumentet,  

 som vil være at deponere i nævnte Regerings Arkiv.
 Denne Regering skal strax tilsende alle de andre Magter bekræftet Afskrift  

 af Meddelelsen og af Tiltrædelsesdokumentet, og tillige angive Dagen, paa  

 hvilken den har erholdt Meddelelsen.
 Artikel 7.
 Denne Konvention træder i Kraft for de Magter, som have taget Del i den  

 første Deponering af Ratifikationsinstrumenter, tresindstyve Dage efter Dagen  

 paa hvilken Protokollen over denne Deponering er optaget, og for de magter  

 som ratificere senere eller tiltræde, tresindstyve Dage efter af Meddelelsen  

 om deres Ratifikation eller om deres Tiltrædelse er bleven modtaget af den  

 nederlandske Regering.
 Artikel 8.
 Skulde en af de kontraherende Magter ville opsige nærværende Konvention,  

 vil Opsigelsen være at meddele skriftlig til den nederlandske Regering, som  

 straks giver alle de andre Magter bekræftet Afskrift af Meddelelsen og  

 tillige gør dem bekendt med, paa hvilken Dag den har modtaget denne.
 Opsigelsen er kun virksom i Henseende til den Magt som har erklæret den,  

 og først et Aar efter at Meddelelsen derom er indkommet til den nederlandske  

 Regering.
 Artikel 9.
 Et i det nederlandske Udenrigsministerium ført Register skal angive Dagen  

 for den overensstemmende med Artikel 5, Alinea 3 og 4 stedfundne Deponering  

 af Ratifikationsinstrumenter saavelsom Dagen, paa hvilken Meddelelserne om  

 Tiltrædelse (Artikel 6 Alinea 2) eller om Opsigelse (Artikel 8 Alinea 1) ere  

 indkomne.
 Enhver af de kontraherende Magter har Ret til at gøre sig bekendt med  

 dette Register og at forlange bekræftede Udskrifter af samme.
 Til Bekræftelse heraf have de befuldmægtigede forsynet nærværende  

 Konvention med deres Underskrift.
Sket i Haag, den 18. Oktober 1907 i en  

 eneste Udfærdigelse, som forbliver deponeret i den nederlandske  

 Regerings Arkiv og hvoraf --- Bilag til Konventionen.
 Reglement angaaende Regler og Vedtægter for Krig til Lands.
I.
AFSNIT.
OM DE KRIGSFØRENDE.
1. Kapitel.
Om Begrebet Krigsførende.
 Artikel 1.
 Krigens Love, Rettigheder og Pligter finde Anvendelse ikke blot paa Hæren,  

 men ogsaa paa Militstropper og Korps af Frivillige, der opfylde følgende  

 Betingelser:
 1. At de staa under Befaling af en Person, der er  

 ansvarlig for sine undergivne.
 2. At de have et fast og paa Afstand synligt  

 Kendingstegn.
3. At de bære Vaabnene aabenlyst og 4. At de i deres Operationer rette sig efter  

 Krigsreglerne og -vedtægterne.
 I de Lande, hvor Militstropperne eller Korps af Frivillige udgør Hæren  

 eller tilhøre denne, ere de indbefattede under Betegnelsen Hær.
 Artikel 2.
 Et ikke besat Territoriums Befolkning, som, naar Fjenden nærmer sig, af  

 egen Drift griber til Vaaben for at kæmpe mod Invasionstropperne uden at have  

 haft Tid til at organisere sig i Overensstemmelse med Artikel 1, bliver at  

 betragte som Krigsførende, dersom den bærer Vaabene aabenlyst, og hvis den  

 overholder Krigsreglerne og -vedtægterne.
 Artikel 3.
De krigsførende Parters væbnede Styrke kan bestaa af Kombattanter og  

 Ikke-Kombattanter.
I Tilfælde af at de tages til Fange af Fjenden, have  

 saavel de sidste som de første Ret til at blive behandlede som Krigsfanger.
II.
Kapitel.
Om Krigsfanger.
 Artikel 4.
 Krigsfanger ere i den fjendtlige Regerings Magt, men ikke i de Personers  

 eller Afdelingers, som have gjort dem til Fange.
 De skulle behandles humant.
 Alt, hvad der tilhører dem personligt, undtagen Vaaben, Heste og  

 Militærpapirer, forbliver deres Ejendom.
 Artikel 5.
 Krigsfanger kunne undergives Internering i en By, Fæstning, Lejr eller et  

 hvilket som helst andet Sted med den Forpligtelse ikke af fjærne sig derfra  

 ud over visse bestemte Grænser; men de kunne ikke underkastes Indespærring  

 uden som uundgaaelig Sikkerhedsforanstaltning og kun, saalænge  

 Omstændighederne nødvendiggør denne Forholdsregel.
 Artikel 6.
Staten kan anvende Krigsfanger med Undtagelse af Officerer som Arbejdere  

 efter deres Tjenestegrad og Duelighed.
Dette Arbejde maa ikke være for  

 strengt og maa ikke staa i nogen Forbindelse med Krigsforetagender.
 Det kan tilstedes Krigsfanger at arbejde for offentlige Myndigheders eller  

 privates Regning eller for deres egen Regning.
 De for Staten udførte Arbejder betales efter den Takst, der gælder for  

 militære af den nationale Hær, som udføre de samme Arbejder eller, hvis en  

 saadan ikke findes, efter en Tarif, der staar i Forhold til de udførte  

 Arbejder.
Naar Arbejderne finde Sted for andre offentlige Myndigheders Regning eller  

 for private, fastsættes Betingelserne derfor med Samtykke af den militære  

 Øvrighed.
Krigsfangernes Arbejdsløn skal bidrage til at lindre deres  

 Stilling, og det overskydende skal udbetales dem ved deres Frigivelse efter  

 Fradrag af Omkostningerne ved deres Underhold.
 Artikel 7.
 Det paahviler den Regering, i hvis Magt Krigsfangerne befinde sig, at  

 underholde dem.
 I Mangel af særlig Aftale mellem de Krigsførende, skulle Krigsfanger,  

 forsaavidt angaar Forplejning, Natteleje og Beklædning, behandles efter samme  

 Regler som den Regerings Tropper, der har taget dem til Fange.
 Artikel 8.
Krigsfanger skulle være underkastede de Love, Reglementer og Befalinger,  

 der ere gældende i den Stats Hær, i hvis Magt de befinde sig.
Enhver  

 Ulydighed berettiger overfor dem til de nødvendige Tvangsforholdsregler.
 Undvegne Fanger som atter paagribes, før det er lykkedes dem igen at støde  

 til deres egen Hær, eller før de have forladt det af den fjendtlige Hær  

 besatte Territorium, ere hjemfaldne til Disciplinærstraffe.
 Fanger, der efter at være undvegne atter paagribes, straffes ikke for  

 deres forudgaaende Undvigelse.
 Artikel 9.
 Enhver Krigsfange er forpligtet til, paa Forespørgsel desangaaende at  

 opgive sit rette Navn og Grad, og udsætter sig, hvis han overtræder denne  

 Bestemmelse, for Indskrænkning i de Fordele, som tilstaas Krigsfanger af hans  

 Kategori.
 Artikel 10.
 Krigsfanger kunne frigives paa Æresord, dersom dette er dem tilladt efter  

 deres eget Lands Love, og i saa Fald ere de saavel overfor deres egen  

 Regering, som overfor den, der har taget dem til Fange, forpligtede til under  

 Garanti af deres personlige Ære nøje at overholde de af dem aflagte Løfter.
 I dette Tilfælde er deres egen Regering forpligtet til hverken af dem at  

 fordre eller modtage nogen mod det givne Ord stridende Tjeneste.
 Artikel 11.
 Krigsfanger kunne ikke tvinges til at modtage Frigivelse paa Æresord; ej  

 heller er den fjendtlige Regering forpligtet til at efterkomme en Krigsfanges  

 Anmodning om at blive sat paa fri Fod paa Æresord.
 Artikel 12.
 Enhver paa Æresord frigiven Krigsfange, som atter tages til Fange førende  

 Vaaben mod den Regering, overfor hvilken han havde forpligtet sig paa  

 Æresord, eller mod dennes allierede, fortaber Retten til at behandles som  

 Krigsfange og kan stilles for Domstolene.
 Artikel 13.
 Naar Personer, der følge en Hær uden umiddelbart at høre til den, saasom  

 Bladkorrespondenter og Bladreferenter, Marketendere, Leverandører falde i  

 Fjendens Hænder, og denne anser det for nyttigt at holde dem tilbage, have de  

 Ret til Behandling som Krigsfanger, forudsat at de ere forsynede med et  

 Legitimationsbevis fra den militære Myndighed i den Hær, de fulgte.
 Artikel 14.
Et Oplysningsbureau om Krigsfanger vil fra Fjendtlighedernes Udbrud være  

 at oprette i hver af de krigsførende Stater og, i paakommende Tilfælde i de  

 neutrale Lande, som have givet Krigsførende Adgang til deres Territorium.  

 Dette Bureau, som det paahviler at besvare alle Forespørgsler, der vedrører  

 Krigsfangerne, modtager fra de paagældende Myndigheder alle de Oplysninger  

 angaaende Interneringer, Personalforandringer, Frigivelser paa Æresord,  

 Udvekslinger, Undvigelser, Hospitalsindlæggelser samt Dødsfald ligesom alle  

 andre Oplysninger, som udkræves til at indrette og holde i Orden en Rubrik  

 over hver enkelt Krigsfange.
Bureauet skal paaføre denne Rubrik vedkommendes  

 Hovednummer, Efternavn og Fornavn, Alder, Hjemsted, Grad, Afdeling, Saar,  

 Dato og Sted for Tilfangetagelsen, samt for Interneringen, Saar og Død  

 ligesom alle særlige Bemærkninger.
Rubriken vil efter Fredsslutningen være at  

 overgive til den anden Krigsførendes Regering.
 Det paahviler ligeledes Oplysningsbureauet at samle, opbevare samt til  

 rette Vedkommende at befordre alle de Genstande til personligt Brug,  

 Værdipapirer og Breve o.lign. som findes paa Valpladsen eller efterlades af  

 Krigsfanger, der ere frigivne paa Æresord eller af Krigsfanger, der ere  

 blevne udvekslede, ere undvegne eller afgaaende ved Døden paa Hospitaler  

 eller Ambulancer.
 Artikel 15.
De i Overensstemmelse med deres respektive Landes Lovgivning retmæssig  

 oprettede Foreninger til Hjælp for Krigsfanger, og hvis Formaal det er at  

 være et Mellemled i Veldædighedens Tjeneste, samt disses behørig  

 akkrediterede Udsendinge indrømmes der af de Krigsførende alle de Lettelser  

 for en virksom Udøvelse af deres humane Hverv, der kunne forenes med de  

 militære Krav og de paagældende administrative Bestemmelser.
Disse  

 Foreningers Udsendinge kan det tilstedes at uddele Hjælp i  

 Interneringsdepoterne saavelsom paa hjemsendte Fangers Raststeder, naar de  

 besidde en personlig Tilladelse udstedt af den militære Myndighed og  

 skriftlig forpligte sig til at underkaste sig alle de Ordens- og  

 Politiforskrifter, som denne maatte påbyde.
 Artikel 16.
Oplysningsbureauerne nyde Portofrihed.
Breve, Anvisninger og  

 Pengeforsendelser samt Postpakker, adresserede til eller afsendte af  

 Krigsfanger, ville saavel i Afsendelses- som i Bestemmelseslandet og i  

 mellemliggende Lande være fritagne for enhver Posttakst.
 Gaver og Hjælp in natura bestemte for Krigsfanger ere fritagne for  

 Indførselstold som for enhver anden Afgift saavelsom for  

 Transportomkostninger paa Statsbaner.
 Artikel 17.
 Fangne Officerer erholde den Lønning, til hvilken Officerer af samme Grad  

 i det Land, i hvilket de holdes fangne, er berettigede, imod at de udbetalte  

 Beløb refunderes af deres Regering.
 Artikel 18.
 Krigsfanger nyde fuld Frihed til at udøve deres Religion, derunder  

 indbefattet Ret til at overvære den til deres Trosbekendelse svarende  

 Gudstjeneste, forudsat alene, at de iagttage de af den militære Myndighed  

 udstedte Ordens- og Politiforskrifter.
 Artikel 19.
 Krigsfangers Testamenter modtages eller affattes efter de samme Regler,  

 som gælde for militære af vedkommende Lands Hær.
 Ligeledes ville samme Regler være at følge ved Udstedelsen af Dødsattester  

 saavelsom ved Krigsfangers Begravelse, idet Hensyn tages til deres Grad og  

 Rang.
 Artikel 20.
 Efter Fredsslutningen skal Krigsfangers Hjemsendelse finde Sted saa  

 hurtigt som muligt.
III.
Kapitel.
Om syge og saarede.
 Artikel 21.
 De Krigsførendes Forpligtelser med hensyn til syges og saaredes Pleje ere  

 bestemte ved Genferkonventionen.
II.
AFSNIT.
OM KRIGSFORETAGENDER:
I.
Kapitel.
Om Midler til at skade Fjenden, om Belejringer og  

 Bombardementer.
 Artikel 22.
 De Krigsførende har ikke ubegrænset Frihed i Valget af Midler til at skade  

 Fjenden.
 Artikel 23.
 Foruden de Forbud, der indeholdes i særlige Konventioner skal det navnlig  

 være forbudt:
a. at anvende Gift eller forgiftede Vaaben; b. ved Forræderi at dræbe eller saare Personer, som høre til den  

 fjendtlige Nation eller Hær; c. at dræbe eller saare Fjender, som, efterat have nedlagt Vaabnene eller  

 efter at være blevne blottede for Forsvarsmidler, have overgivet sig paa  

 Naade og Unaade; d. at erklære, at der ikke vil blive givet Pardon; e. at anvende Vaaben, Projektiler eller Stoffer, som efter deres Natur  

 foraarsage unødvendige Lidelser; f. uretmæssig at benytte Parlamentærflag, Fjendens Nationalflag, militære  

 Kendetegn og Uniformer eller Genferkonventionens Kendemærker; g. at ødelægge eller beslaglægge fjendtlig Ejendom, undtagen i Tilfælde,  

 hvor dette i Følge Krigsforetagendernes Krav maatte vise sig paatrængende  

 nødvendigt; h. at erklære de Modpartiets Undersaatter tilhørende Rettigheder for  

 bortfaldne eller suspenderede eller afvise de dem tilkommende Retsklager.
 Det er ligeledes forbudt en Krigsførende at tvinge Modpartiets  

 Undersaatter til at tage Del i de mod deres Land rettede Krigsoperationer,  

 selv i det Tilfælde hvor disse maatte have været i dens Tjeneste før Krigens  

 Begyndelse.
 Artikel 24.
 Krigslist og Anvendelse af de nødvendige Midler til at tilvejebringe  

 Oplysninger om Fjenden og om Terrænet anses for tilladelige.
 Artikel 25.
 Det er forbudt at angribe eller ved noget som helst Middel at bombardere  

 Byer, Landsbyer, Boliger eller Bygninger, som ikke forsvares.
 Artikel 26.
 Den Befalingshavende over Angrebstropperne, skal forinden et Bombardement  

 begyndes, gøre alt hvad der staar i hans Magt for at underrette vedkommende  

 Myndigheder derom, med mindre Angrebet sker ved Stormløb.
 Artikel 27.
 Under Belejringer og Bombardementer skulle alle nødvendige Forholdsregler  

 tages for saavidt muligt at skaane de til Gudstjeneste, Kunst, Videnskab samt  

 i Veldædighedens Tjeneste anvendte Bygninger, saavelsom historiske  

 Mindesmærker samt Hospitaler og Samlingssteder for syge og saarede, saafremt  

 disse ikke samtidig benyttes i militært Øjemed.
 De belejrede ere forpligtede til ved særlige synlige Kendetegn, der forud  

 ville være at meddele Belejrerne, at betegne disse Bygninger og  

 Samlingssteder.
 Artikel 28.
 Det er forbudt at overgive til Plyndring selv en med Storm indtagen By  

 eller Plads.
II.
Kapitel.
Om Spioner.
 Artikel 29.
 Kun den, der hemmelig eller ved falske Paaskud tilvejebringer eller søger  

 at tilvejebringe Oplysninger paa den Krigsførendes Operationsfelt med den  

 Hensigt at meddele disse til Modstanderen kan betragtes som Spion.
Saaledes betragtes ikke som Spioner de militære, der uden Forklædning  

 trænge ind paa den fjendtlige Hærs Operationsfelt for at tilvejebringe  

 Oplysninger; ejheller de militære eller civile Personer, som aabenlyst udføre  

 deres Hverv at overbringe Depecher, enten til deres egen eller til den  

 fjendtlige Hær.
Til denne Klasse henregnes ligeledes Personer, der udsendes i  

 Ballon for at overbringe Depecher, og i det hele for at vedligeholde  

 forbindelsen mellem de forskellige Dele af en Hær eller et Territorium.
 Artikel 30.
 Spioner, der gribes paa fersk Gerning kunne ikke straffes uden  

 forudgaaende Dom.
 Artikel 31.
 Spioner, som, efter atter at være stødt til deres egen Hær, senere tages  

 til Fange af Fjenden, behandles som Krigsfanger, og drages ikke til Ansvar  

 for deres tidligere Spioneri.
III.
Kapitel.
Om Parlementærer.
 Artikel 32.
Som Parlementær betragtes den Person, som af den ene af de Krigsførende  

 bemyndiges til at indlede Underhandlinger med den anden, og som fremstiller  

 sig med det hvide Flag.
Han saavelsom den Trompeter, Hornblæser eller  

 Trommeslager, Fanebærer og Tolk, der ledsager ham, ere ukrænkelige.
 Artikel 33.
 Den Anfører, til hvem en Parlementær afsendes, er ikke pligtig at modtage  

 ham under alle Forhold.
 Han kan tage alle nødvendige Forholdsregler for at hindre, at  

 Parlementæren benytter sig af sin Sendelse til at skaffe sig Oplysninger.
 Han har Ret til i Tilfælde af Misbrug midlertidig at tilbageholde  

 Parlementæren.
 Artikel 34.
 Parlementæren fortaber sin Ukrænkelighed, hvis det bestemt og  

 uigendrivelig bevises, at han har benyttet sig af sin priviligerede Stilling  

 til at fremkalde eller begaa en forræderisk Handling.
IV.
Kapitel.
Om Kapitulationer.
 Artikel 35.
 Kapitulationer, der afsluttes mellem de kontraherende Parter, bør tage  

 Hensyn til de militære Æresregler.
 Naar de engang ere afsluttede, bør de paa det nøjeste overholdes af begge  

 Parter.
V.
Kapitel.
Om Vaabenstilstand.
 Artikel 36.
Vaabenstilstanden suspenderer Krigsoperationerne ved en gensidig  

 Overenskomst mellem de krigsførende Parter.
Hvis dens Varighed ikke er  

 bestemt, kunne de krigsførende Parter til enhver Tid genoptage Operationerne,  

 dog kun under Forudsætning af, at Fjenden underrettes i Overensstemmelse med  

 Vaabenstilstandens Betingelser.
 Artikel 37.
Vaabenstilstanden kan være almindelig eller stedlig.
Den første  

 suspenderer de krigsførende Staters Krigsoperationer overalt, den anden kun  

 imellem visse Afdelinger af de krigsførende Hære og indenfor et bestemt  

 Omraade.
 Artikel 38.
Vaabenstilstanden bør kundgøres officielt og i Tide for vedkommende  

 Myndighed og Tropperne.
Fjendtlighederne suspenderes umiddelbart efter  

 Kundgørelsen eller til den fastsatte Tid.
 Artikel 39.
 Det er de krigsførende Parters Sag at fastslaa i Vaabenstilstandens  

 Bestemmelser, hvilken Forbindelse der maatte kunne tilstedes, paa  

 Krigsskuepladsen, med Befolkningen og mellem dem selv indbyrdes.
 Artikel 40.
 Enhver væsentlig Krænkelse af Vaabenstilstanden fra den ene Parts Side  

 giver den anden Ret til at opsige samme og endog i Nødsfald til straks at  

 genoptage Fjendtlighederne.
 Artikel 41.
 Krænkelse af Vaabenstilstandens Bestemmelser, begaaet af private, der  

 handler af eget Initiativ, giver kun Ret til at kræve de skyldiges  

 Afstraffelse og, hvis der er Grund dertil, Skadesløsholdelse for lidte Tab.
III.
AFSNIT.
OM MILITÆR MYNDIGHED PAA DEN FJENDTLIGE STATS TERRITORIUM.
 Artikel 42.
 Et Territorium anses for besat, naar det faktisk er underlagt den  

 fjendtlige Hærs Myndighed.
 Okkupationen udstrækker sig kun til de Territorier, hvor denne Myndighed  

 er etableret og i Stand til at udøves.
 Artikel 43.
 Naar den lovlige Magt faktisk er gaaet over i Hænderne paa den, som holder  

 Landet besat, tager denne alle de Forholdsregler, som bero paa den, for  

 saavidt muligt at genoprette og sikre den offentlige Orden og det offentlige  

 Liv, idet de i Landet gældende Love respekteres, medmindre dette er absolut  

 umuligt.
 Artikel 44.
 Det er forbudt en Krigsførende at tvinge Befolkningen paa et besat  

 Territorium til at give Oplysninger om den anden Krigsførendes Hær eller  

 Forsvarsmidler.
 Artikel 45.
 Det er forbudt at tvinge Befolkningen paa et besat Territorium til at  

 aflægge Ed til den fjendtlige Stat.
 Artikel 46.
 Familiens Ære og Rettigheder, Personernes Liv og private Ejendom saavelsom  

 religiøs Overbevisning og Gudstjenestens Udøvelse skulle respekteres.
 Privat Ejendom kan ikke konfiskeres.
 Artikel 47.
 Plyndring er udtrykkelig forbudt.
 Artikel 48.
Dersom den, der holder Landet besat, paa det besatte Territorium opkræver  

 Skatter, Afgifter samt Bro-, Bom- og desl.
Penge fastsatte til Fordel for  

 Staten, skal samme saavidt muligt gøre det i Overensstemmelse med de gældende  

 Paalignings- og Repartitionsregler, og deraf følger for samme Forpligtelsen  

 til at bestride Omkostningerne ved det besatte Territoriums Administration i  

 samme Omfang, som den lovlige Regering var forpligtet dertil.
 Artikel 49.
 Dersom den, der holder Landet besat, foruden de i foregaaende Artikel  

 betegnede Afgifter paa det besatte Territorium opkræver andre Kontributioner  

 i Penge, kan det kun være til nødvendigt Brug for Hæren eller  

 Administrationen af det paagældende Land.
 Artikel 50.
 Ingen kollektiv Straf, hverken pekuniær eller anden, kan paalægges  

 Befolkningen paa Grund af individuelle Handlinger, for hvilke de ikke kunne  

 betragtes som solidarisk ansvarlige.
 Artikel 51.
 Ingen Kontribution kan opkræves undtagen i Kraft af en skreven Ordre og  

 paa en kommanderende Generals Ansvar.
 En saadan Opkrævning skal saavidt muligt ikke foretages uden i  

 Overensstemmelse med de for Paaligning og Repartition af Skatterne gældende  

 Regler.
 For hver Kontribution udleveres en Kvittering til Yderne.
 Artikel 52.
Rekvisitioner in natura og Tjenester kunne kun fordres af Kommunerne og  

 Beboerne til Besætningshærens Behov.
De skulle staa i Forhold til Landets  

 Hjælpekilder og være af en saadan Beskaffenhed, at de ikke for Befolkningerne  

 medføre Forpligtelse til at deltage i Krigsforetagender mod deres Fædreland.
 Disse Rekvisitioner og Tjenester kunne kun fordres med Bemyndigelse af  

 den, der har Kommandoen i det besatte Område.
 Ydelser in natura skulle saavidt muligt betales kontant; i modsat Fald  

 skulle de konstateres ved Modtagelsesbeviser, og Betaling af de skyldte  

 Summer skal ske snarest muligt.
 Artikel 53.
 Den Hær, der holder et Territorium besat, kan kun lægge Beslag paa de rede  

 Penge, Statspapirer og forfaldne Værdipapirer, der i egentlig Forstand  

 tilhøre Staten, paa Vaabenoplag, Transportmidler, Magasiner og Forraad og i  

 det hele paa al Statens rørlige Ejendom, der er egnet til at bruges ved  

 Krigsforetagender.
 Alle Midler, der ere skikkede til, enten til Lands, til Søs eller i Luften  

 at viderebefordre Nyheder, eller ere brugelige til Transport af Personer  

 eller Ting, undtagen de ved Sølovgivningen bestemte Tilfælde, ligesom  

 Vaabenoplag og i det hele alle Krigsforraad, selv om de tilhøre private  

 Personer, kan beslaglægges, men de skulle restitueres, og Skadeserstatningen  

 skal fastsættes ved Fredsslutningen.
 Artikel 54.
 Undersøiske Kabler, som forbinde et besat Territorium med et neutralt  

 Territorium skulle kun konfiskeres eller ødelægges i absolute Nødstilfælde.  

 De skulle ligeledes tilbagegives og Skadeserstatningen fastsættes ved  

 Fredsslutningen.
 Artikel 55.
Den besættende Stat maa kun betragte sig som Bestyrer og Bruger af de  

 offentlige Bygninger, faste Ejendomme, Skove og Landbrug, der tilhøre den  

 fjendtlige Stat og befinde sig i det besatte Omraade.
Den skal bevare disse  

 Ejendommes Substans og bestyre dem i Overensstemmelse med Reglerne for  

 Brugsret.
 Artikel 56.
 Kommunens Ejendom og saadanne Etablissementer, der ere indrettede til  

 Gudstjeneste, Godgørenhed og Undervisning, til Kunst og Videnskab, skulle,  

 selv om de tilhøre Staten, behandles som privat Ejendom.
 Enhver Beslaglæggelse, forsætlig Ødelæggelse eller Forringelse af saadanne  

 Etablissementer, af historiske Mindesmærker, af Kunstens eller af  

 Videnskabens Værker er forbudt og skal forfølges.
Den 27de November 1909 deponeredes i Haag Ratifikationerne til  

 foranstaaende Konvention af Tyskland, de Forenede Stater af Amerika.  

 Østrig-Ungarn, Danmark, Storbritannien, Mexico, Nederlandene, Rusland,  

 Sverig, Bolivia og Salvador.
Tysklands Ratifikation er foretaget med det af  

 dets Befuldmægtigede ved Underskriften tagne Forbehold med Hensyn til Artikel  

 44. Østrig-Ungarns Ratifikation er foretaget med Forbehold af den i  

 Konferencens Plenarforsamling den 17de August 1907 afgivne Erklæring, ikke at  

 kunne samtykke i Artikel 44. Ruslands Ratifikation er foretaget med det i  

 Protokollen for den samme Plenarforsamling den 17de August 1907 optagne  

 Forbehold med Hensyn til Artikel 44.
 Under 16de December 1909 har den nederlandske Regering modtaget  

 Notifikation af Nicaraguas Tilslutning til Konventionen.
 Hvilket herved bringes til offentlig Kundskab.
 Udenrigsministeriet, den 20de januar  

 1910.
 Erik Scavenius.
