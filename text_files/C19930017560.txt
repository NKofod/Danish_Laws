Direktoratet har i bekendtgørelse nr. 843 af 22. oktober 1993 fastsat  

 regler om medlems- og dagpengeret for personer, der har haft arbejde eller  

 ophold på Færøerne.
Til brug herfor har direktoratet udarbejdet denne  

 vejledning.
Indledning Aftale af 26. august 1993 mellem Arbejdsministeriet i Danmark og Færøernes  

 Landsstyre og koordination af arbejdsløshedsforsikring, bygger på princippet  

 om, at en person kun må være arbejdsløshedsforsikret i eet land, og at dette  

 som hovedregel skal være beskæftigelseslandet.
Videre bygger aftalen på  

 princippet om ligestillede forsikringsordninger, hvorefter forsikrings- og  

 beskæftigelsesperioder tilbagelagt som lønmodtager på Færøerne kan medregnes  

 til opfyldelse af arbejdsløshedsforsikringslovens betingelser for optagelse  

 og udbetaling af dagpenge.
 Bekendtgørelsens bestemmelser er inddelt som følger:
 § 1  vedrører personer, der ikke tidligere har været  

 forsikret i Danmark.
 § 2  vedrører personer, der tidligere har været medlem  

 af en dansk statsanerkendt arbejdsløshedskasse.
 § 3  omhandler afbrydelser i forsikringsperioden.
 § 4  henviser til gældende optagelsesregler.
 § 5  vedrører bevarelse af medlemskab af en dansk  

 arbejdsløshedskasse samt optagelse i en dansk arbejdsløshedskasse under  

 arbejde og ophold på Færøerne.
Til § 1 § 1  finder anvendelse i de tilfælde, hvor personen  

 ikke tidligere har været forsikret i Danmark.
I § 2 er fastsat regler for de  

 personer, der tidligere har været medlemmer af en dansk arbejdsløshedskasse.
En person, der har haft lønarbejde på Færøerne, og som har været  

 arbejdsløshedsforsikret der, kan optages som fuldtidsforsikret medlem i en  

 dansk arbejdsløshedskasse, hvis personen har været beskæftiget inden for  

 kassens faglige område i mere end 300 timer inden for en periode på 10 uger  

 på Færøerne.
Personen vil kunne optages som deltidsforsikret medlem, hvis  

 personen har været beskæftiget mindst 150 timer og højst 300 timer inden for  

 en periode på 10 uger.
Det er en betingelse, at beskæftigelsen ligger i en forsikringsperiode på  

 Færøerne.
Arbejdsløshedsforsikring blev indført på Færøerne den 15. februar  

 1992. Beskæftigelsesperioder forud for denne dato kan derfor ikke medregnes  

 til opfyldelse af arbejdsløshedsforsikringslovens § 41, stk. 1, nr. 3 eller §  

 67, stk. 2, nr. 1.
 Det er endvidere en betingelse, at personen har anmodet om optagelse inden  

 8 uger fra det tidspunkt, hvor personen ophørte med at være omfattet af  

 arbejdsløshedsforsikringen på Færøerne, jf. stk. 2.
 Personen skal optages i en arbejdsløshedskasse, som dækker det arbejde,  

 den pågældende har udført på Færøerne, eller i en tværfaglig  

 arbejdsløshedskasse.
 Efter optagelse kan personen medregne forsikringsperioder fra Færøerne til  

 opfyldelse af arbejdsløshedsforsikringslovens § 53 og arbejdsperioder til  

 opfyldelse af arbejdsløshedsforsikringslovens § 55 eller § 72, hvis personen  

 har anmodet om optagelse inden 8 uger fra det tidspunkt, hvor personen  

 ophørte med at være omfattet af arbejdsløshedsforsikringen på Færøerne, jf.  

 stk. 2.
Ifølge arbejdsløshedsforsikringslovens § 53 kan ret til dagpenge først  

 opnås efter 1 års uafbrudt medlemskab af en arbejdsløshedskasse.
Denne regel  

 er dog fraveget i § 3.
Ved vurderingen af, om 8-ugers-fristen er overholdt, samt ved vurderingen  

 af, om personen opfylder arbejdsløshedsforsikringslovens § 53, lægges  

 oplysningerne i den særlige blanket fra den færøske  

 arbejdsløshedsforsikringsmyndighed, Arbeidsloysisskipanin, til grund.  

 Blanketten indeholder oplysninger om, i hvilke perioder personen har været  

 medlem af den færøske arbejdsløshedsforsikring.
Perioder, hvor der er  

 udbetalt arbejdsløshedsydelser på Færøerne tæller med til opfyldelse af  

 arbejdsløshedsforsikringslovens § 53.
 Hvis 8-ugers-fristen overskrides, mister personen retten til dels at blive  

 optaget i en dansk arbejdsløshedskasse uden at opfylde beskæftigelseskravet  

 ved arbejde i Danmark og dels til at medregne forsikringsperioder til opfylde  

 af arbejdsløshedsforsikringslovens § 53 i henhold til stk. 1.
 8-ugers-fristen suspenderes ikke i tilfælde af sygdom eller barselsorlov.
 Ifølge arbejdsløshedsforsikringslovens § 55 er ret til dagpenge for  

 fuldtidsforsikrede betinget af lønmodtagerarbejde i en tid, som sammenlagt  

 svarer til arbejde i fagets fulde, sædvanlige arbejdstid i mindst 26 uger  

 inden for de sidste 3 år, medens der for deltidsforsikrede kræves  

 lønmodtagerarbejde i en tid, som sammenlagt svarer til arbejde i fagets  

 fulde, sædvanlige arbejdstid i mindst 17 uger indenfor de sidste 3 år, jf.  

 arbejdsløshedsforsikringslovens § 72.
 Dokumenterede arbejdsperioder fra Færøerne, der ligger i en  

 forsikringsperiode, vil dog uanset overskridelse af 8-ugers-fristen kunne  

 medregnes til opfyldelse af arbejdsløshedsforsikringslovens §§ 55 og 72.
Ved vurderingen af, om personen opfylder kravet om arbejde, lægges  

 arbejdsgiverdokumentation, herunder lønsedler, til grund.
De almindelige  

 dokumentationskrav skal være opfyldt.
 Hvis personen - efter medregning af perioder fra Færøerne - i øvrigt  

 opfylder de danske betingelser for ret til dagpenge, kan der ske udbetaling,  

 jf. stk. 3.
 Beregning af dagpenge følger de almindelige beregningsregler.
Til § 2 En person, som tidligere har været arbejdsløshedsforsikret i Danmark, og  

 som har haft lønarbejde på Færøerne og været arbejdsløshedsforsikret der, kan  

 umiddelbart genoptages i en dansk arbejdsløshedskasse, hvis personen har  

 anmodet om genoptagelse inden 8 uger fra det tidspunkt, hvor personen ophørte  

 med at være omfattet af arbejdsløshedsforsikringen på Færøerne, jf. stk. 2.  

 Personen skal optages i en arbejdsløshedskasse, som dækker det arbejde, den  

 pågældende har udført på Færøerne, eller i en tværfaglig arbejdsløshedskasse.  

 Personen kan dog vælge at blive optaget i den arbejdsløshedskasse, som  

 personen senest har været medlem af i Danmark, jf. reglerne om  

 tilbageflytning i bekendtgørelse om overflytning mellem statsanerkendte  

 arbejdsløshedskasser.
 En person, der senest har været fuldtidsforsikret medlem af en dansk  

 arbejdsløshedskasse, og som efterfølgende har haft deltidsbeskæftigelse på  

 Færøerne, vil være berettiget til at blive genoptaget som fuldtidsforsikret  

 medlem af arbejdsløshedskassen ved hjemvenden til Danmark.
 En person, der på baggrund af sit seneste beskæftigelsesforhold i Danmark  

 har været deltidsforsikret, skal optages som fuldtidsforsikret, hvis  

 vedkommende inden sin tilbagevenden til Danmark har haft beskæftigelse på  

 Færøerne i en sammenhængende periode på 13 uger med et gennemsnitligt timetal  

 på mere end 30 timer pr. uge.
 En person, der senest har været deltidsforsikret i Danmark, og som ikke  

 inden sin tilbagevenden til Danmark har haft beskæftigelse på Færøerne i en  

 sammenhængende periode på 13 uger med et gennemsnitligt timetal på mere end  

 30 timer pr. uge, skal optages som deltidsforsikret.
 Efter optagelse kan personen medregne forsikrings- og  

 beskæftigelsesperioder fra Færøerne til opfyldelse af  

 arbejdsløshedsforsikringslovens §§ 53, 55 og 72, hvis personen har anmodet om  

 optagelse inden 8 uger fra det tidspunkt, hvor personen ophørte med at være  

 omfattet af arbejdsløshedsforsikringen på Færøerne, jf. stk. 2.
 Hvis 8-ugers-fristen overskrides, mister personen retten til dels at blive  

 genoptaget umiddelbart og dels til at medregne forsikringsperioder fra  

 Færøerne.
 8-ugers-fristen suspenderes ikke i tilfælde af sygdom eller barselsorlov.
 Dokumenterede arbejdsperioder fra Færøerne, der ligger i en  

 forsikringsperiode, vil dog uanset overskridelse af 8-ugers-fristen kunne  

 medregnes til opfyldelse af arbejdsløshedsforsikringslovens §§ 55 og 72.  

 Beskæftigelsesperioder forud for den 15. februar 1992 vil kunne medregnes til  

 opfyldelse af arbejdsløshedsforsikringslovens § 55, hvis personen under  

 beskæftigelsen har været forsikret i Danmark i henhold til de dagældende  

 regler.
Ved vurderingen af, om 8-ugers-fristen er overholdt, og om  

 arbejdsløshedsforsikringslovens § 53 er opfyldt, lægges oplysningerne på den  

 særlige blanket fra den færøske arbejdsløshedsforsikringsmyndighed,  

 Arbeidsloysisskipanin, til grund.
Blanketten indeholder oplysninger om, i  

 hvilke perioder personen har været arbejdsløshedsforsikret på Færøerne.
Ved vurderingen af, om personen opfylder kravet om arbejde, lægges  

 arbejdsgiverdokumentation, herunder lønsedler til grund.
De almindelige  

 dokumentationskrav skal være opfyldt.
 Hvis personen - efter medregning af perioder fra Færøerne - opfylder de  

 danske betingelser for ret til dagpenge, kan der ske udbetaling, jf. stk. 3.
 Beregning af dagpenge følger de almindelige beregningsregler.
Til § 3 Den danske arbejdsløshedsforsikringslov kræver 1 års uafbrudt medlemskab  

 af en arbejdsløshedskasse, før der kan udbetales dagpenge.
Dette krav  

 fraviges i relation til medregning af forsikringsperioder fra Færøerne og i  

 relation til overgang fra det danske til det færøske system.
 Hvis afbrydelserne i forsikringsperioden på Færøerne ikke overstiger  

 sammenlagt 8 uger indenfor 12 måneder, vil de forsikringsperioder, der ligger  

 forud for afbrydelserne, kunne medregnes til opfyldes af  

 arbejdsløshedsforsikringslovens § 53, jf. stk. 1.
 Hvis afbrydelsen i forsikringsperioden i forbindelse med overgangen fra  

 det danske system til det færøske system sammen med eventuelle øvrige  

 afbrydelser i forsikringsperioden på Færøerne ikke overstiger sammenlagt 8  

 uger indenfor (de første) 12 måneder, vil de forsikringsperioder, som  

 personen har haft i Danmark kunne medregnes til opfyldelse af  

 arbejdsløshedsforsikringslovens § 53, jf. stk. 2.
 De perioder, hvor personen har været uden forsikringsdækning, kan dog ikke  

 medregnes til opfyldelse af kravet om 1 års medlemskab.
Til § 4 Ifølge de gældende optagelsesregler kan optagelse i en arbejdsløshedskasse  

 tidligst få virkning fra det tidspunkt, hvor arbejdsløshedskassen har  

 modtaget en skriftlig anmodning om optagelse.
Til § 5 En person kan bevare medlemskabet af en dansk arbejdsløshedskasse, hvis  

 arbejdet på Færøerne ikke forventes at overstige et halvt år, jf. stk. 1, nr.  

 1. Reglen er en undtagelse til hovedreglen om, at en lønmodtager, der får  

 arbejde på Færøerne, skal lade sig omfatte af den færøske  

 arbejdsløshedsforsikring.
 En person kan desuden bevare medlemskabet af kassen, hvis personen ikke  

 har ret til at blive arbejdsløshedsforsikret på Færøerne, jf. stk. 1, nr. 2.  

 Der tænkes her på de tilfælde, hvor en person, der udfører lønmodtagerarbejde  

 på Færøerne, på grund af arbejdets art eller omfang ikke kan forsikres der.
Endelig kan en person bevare medlemskabet af kassen, hvis personen udfører  

 selvstændig virksomhed på Færøerne.
En selvstændig erhvervsdrivende kan  

 forsikres på Færøerne, idet forsikringen der er frivillig for selvstændig  

 erhvervsdrivende, men personen har ikke adgang til at medregne  

 forsikringsperioder fra Færøerne ved tilbagevenden til Danmark.
Derfor kan en  

 selvstændig erhvervsdrivende bevare medlemskabet af den danske  

 arbejdsløshedskasse.
En selvstændig erhvervsdrivende vil dog ikke kunne  

 modtage dagpengeydelser fra den færøske arbejdsløshedsforsikring og den  

 danske arbejdsløshedskasse samtidig.
 En person, der har bevaret medlemskabet af en dansk arbejdsløshedskasse,  

 kan ved tilbagevenden til Danmark altid medregne dokumenterede  

 arbejdsperioder, der ligger i en forsikringsperiode, til opfyldelse af  

 arbejdsløshedsforsikringslovens §§ 55 og 72, jf. stk. 2.
 Hvis de personer, der er nævnt i stk. 1, nr. 1-3, ikke er medlemmer af en  

 dansk arbejdsløshedskasse på tidspunktet for påbegyndelsen af opholdet eller  

 arbejdet på Færøerne, har de adgang til at søge om optagelse i en dansk  

 arbejdsløshedskasse, medens de arbejder på Færøerne, jf. stk. 3. Optagelsen  

 skal følge reglen i arbejdsløshedsforsikringslovens § 41, stk. 5.
