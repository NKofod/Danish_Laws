Nr LSF 197 Forslag til Lov om ændring af lov for Færøerne om folkepension, lov for  

 Færøerne om invalidepension m.v., lov for Færøerne om offentlig forsorg og  

 lov for Færøerne om børneforsorg (Ændringer vedrørende ankeinstans) Fremsat af socialministeren (Aase Olesen) den 1. februar 1989 Vedtaget ved tredjebehandling den 10. marts 1989 Lov nr. 154 af 15/03/1989 § 1 I lov for Færøerne om folkepension, jf. lovbekendtgørelse nr. 103 af 2.  

 marts 1988, som ændret ved § 1 i lov nr. 742 af 7. december 1988, indsættes i  

§ 32 efter stk. 3 som nyt stykke:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« Stk. 4-6 bliver herefter stk. 5-7.
§ 2 I lov for Færøerne om invalidepension m.v., jf. lovbekendtgørelse nr. 101  

 af 2. marts 1988, som ændret ved § 2 i lov nr. 742 af 7. december 1988,  

 indsættes i § 35 som stk. 4:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« § 3 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, indsættes i § 33 som stk. 6:
»Stk. 6. Hjemmestyret kan bestemme, at landsstyrets beføjelser som  

 ankeinstans i henhold til stk. 5 helt eller delvis henlægges til et ankenævn,  

 der har den endelige administrative afgørelse.« § 4 I lov for Færøerne om børneforsorg, jf. lovbekendtgørelse nr. 104 af 2.  

 marts 1988, indsættes i § 7 som stk. 5:
»Stk. 5. Hjemmestyret kan bestemme, at landsstyrets beføjelser som  

 ankeinstans i henhold til stk. 1 og 4 helt eller delvis henlægges til et  

 ankenævn, der har den endelige administrative afgørelse.« § 5 Loven træder i kraft den 1. april 1989.
Oprindeligt fremsat forslag § 1 I lov for Færøerne om folkepension, jf. lovbekendtgørelse nr. 103 af 2.  

 marts 1988, som ændret ved § 1 i lov nr. 742 af 7. december 1988, indsættes i  

§ 32 efter stk. 3 som nyt stykke:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« Stk. 4-6 bliver herefter stk. 5-7.
§ 2 I lov for Færøerne om invalidepension m.v., jf. lovbekendtgørelse nr. 101  

 af 2. marts 1988, som ændret ved § 2 i lov nr. 742 af 7. december 1988,  

 indsættes i § 35 som stk. 4:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« § 3 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, indsættes i § 33 som stk. 6:
»Stk. 6. Hjemmestyret kan bestemme, at landsstyrets beføjelser som  

 ankeinstans i henhold til stk. 5 helt eller delvis henlægges til et ankenævn,  

 der har den endelige administrative afgørelse.« § 4 I lov for Færøerne om børneforsorg, jf. lovbekendtgørelse nr. 104 af 2.  

 marts 1988, indsættes i § 7 som stk. 5:
»Stk. 5. Hjemmestyret kan bestemme, at landsstyrets beføjelser som  

 ankeinstans i henhold til stk. 1 og 4 helt eller delvis henlægges til et  

 ankenævn, der har den endelige administrative afgørelse.« § 5 Loven træder i kraft den 1. april 1989.
Bemærkninger til lovforslaget I de gældende sociale love for Færøerne er det fastsat, at de fleste  

 administrative afgørelser træffes af Almannastovan (landsstyrets  

 socialforvaltning). Almannastovans afgørelser kan indankes for landsstyret  

 som administrativ ankeinstans.
Fra færøsk side er der udtrykt ønske om, at landsstyret som ankeinstans  

 erstattes af et særligt færøsk ankenævn.
Der er tillige udtrykt ønske om, at  

 den nærmere ordning af ankeforholdene henlægges fuldt ud til de færøske  

 myndigheders egen afgørelse.
 For at imødekomme dette ønske fremsættes forslag om, at der i de færøske  

 love om folkepension, invalidepension m.v., offentlig forsorg og børneforsorg  

 indsættes bestemmelser om, at hjemmestyret (lagtinget og landsstyret) kan  

 bestemme, at landsstyrets opgaver som ankeinstans henlægges til et ankenævn.  

 Det vil således være hjemmestyret, der træffer bestemmelse om ankenævnets  

 sammensætning og nærmere virkemåde, samt om, hvornår en sådan nyordning skal  

 træde i kraft.
Udgifterne ved et sådant ankenævn vil blive afholdt fra færøsk side på  

 samme måde som det allerede er tilfældet for udgifterne ved  

 sociallovgivningens administration i øvrigt, herunder landsstyrets behandling  

 af ankesager.
Forslaget vil derfor ikke have konsekvenser for statens  

 administration, ligesom der ikke vil være økonomiske konsekvenser for  

 statskassen.
 Lovforslaget er tiltrådt af Færøernes Lagting.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov for Færøerne om folkepension, jf. lovbekendtgørelse nr. 103 af 2.  

 marts 1988, som ændret ved § 1 i lov nr. 742 af 7. december 1988, indsættes i  

§ 32 efter stk. 3 som nyt stykke:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« Stk. 4-6 bliver herefter stk. 5-7.
 § 32. Klager over de af Landsstyrets Socialforvaltning trufne afgørelser  

 kan indbringes for Landsstyret.
 Stk. 2. Klagen til Landsstyret indgives inden 4 uger efter, at klageren  

 har fået meddelelse om afgørelsen.
 Stk. 3. Landsstyret kan se bort fra overskridelse af ankefristen, når der  

 er særlig grund hertil.
Stk. 4. Afgørelser efter § 2, stk. 2, kan indbringes for Den Sociale  

 Ankestyrelse.
Landsstyrets øvrige afgørelser efter denne lov kan ikke  

 indbringes for anden administrativ myndighed.
 Stk. 5. Klagen til Ankestyrelsen indgives inden 3 måneder efter, at  

 klageren har fået meddelelse om afgørelsen.
Stk. 6. Ankestyrelsen kan se bort fra ankefristen, når der er særlig grund  

 hertil.
Afgørelse herom træffes af chefen for Ankestyrelsen.
§ 2 I lov for Færøerne om invalidepension m.v., jf. lovbekendtgørelse nr. 101  

 af 2. marts 1988, som ændret ved § 2 i lov nr. 742 af 7. december 1988,  

 indsættes i § 35 som stk. 4:
»Stk. 4. Hjemmestyret kan bestemme, at landsstyrets beføjelser som  

 ankeinstans i henhold til stk. 1-3 helt eller delvis henlægges til et  

 ankenævn, der har den endelige administrative afgørelse.« § 35. Klager over de af Landsstyrets Socialforvaltning trufne afgørelser  

 kan indbringes for Landsstyret.
Landsstyrets afgørelser kan ikke indbringes  

 for anden administrativ myndighed.
 Stk. 2. Klagen til Landsstyret indgives inden 4 uger efter, at klageren  

 har fået meddelelse om afgørelsen.
 Stk. 3. Landsstyret kan se bort fra overskridelse af klagefristen, når der  

 er særlig grund hertil.
§ 3 I lov for Færøerne om offentlig forsorg, jf. lovbekendtgørelse nr. 100 af  

 2. marts 1988, indsættes i § 33 som stk. 6:
»Stk. 6. Hjemmestyret kan bestemme, at landsstyrets beføjelser som  

 ankeinstans i henhold til stk. 5 helt eller delvis henlægges til et ankenævn,  

 der har den endelige administrative afgørelse.« § 33. For kommuner med mindre end 2.000 indbyggere træffes afgørelser  

 efter denne lov af Landsstyrets Socialforvaltning.
 Stk. 2. For kommuner med mindst 2.000 indbyggere træffes afgørelser om  

 ydelse af hjælp efter § 13, stk. 1 og 2, af vedkommende kommunalbestyrelse  

 eller af et af denne nedsat socialt udvalg, medens andre afgørelser træffes  

 af Landsstyrets Socialforvaltning.
 Stk. 3. Landsstyret kan efter indhentet udtalelse fra vedkommende  

 kommunalbestyrelse for bestemte kommuner og bestemte arter af ydelser  

 fastsætte afvigelser fra reglerne i stk. 1 og stk. 2.
 Stk. 4. Landsstyret kan fastsætte regler om, at afgørelser om hjælp efter  

 § 18 træffes af andre myndigheder end de i stk. 1-3 nævnte.
Stk. 5. Afgørelser truffet af kommunalbestyrelsen eller det sociale udvalg  

 kan indbringes for Landsstyrets Socialforvaltning, og afgørelser truffet af  

 Landsstyrets Socialforvaltning kan indbringes for Landsstyret.
Klagen skal  

 indgives inden 4 uger efter, at klageren har fået meddelelse om afgørelsen.  

 Vedkommende ankeinstans kan se bort fra overskridelse af klagefristen, når  

 der er særlig grund hertil.
§ 4 I lov for Færøerne om børneforsorg, jf. lovbekendtgørelse nr. 104 af 2.  

 marts 1988, indsættes i § 7 som stk. 5:
»Stk. 5. Hjemmestyret kan bestemme, at landsstyrets beføjelser som  

 ankeinstans i henhold til stk. 1 og 4 helt eller delvis henlægges til et  

 ankenævn, der har den endelige administrative afgørelse.« § 7. Om anke af børneværnsudvalgenes beslutninger gælder følgende regler:
I.
For Færøernes nævn for børneforsorg, der består af sorenskriveren som  

 formand, landslægen og et af Landsstyret for 4 år beskikket medlem med  

 pædagogisk indsigt, kan indankes udvalgets beslutninger:
a) om anbringelse af et barn uden for dets hjem i henhold til § 25, b) om afslag på andragender om ophør af forsorgen efter § 25 eller om  

 afslag på andragender om forsøgsvis tilbagegivelse til hjemmet af et barn  

 anbragt i henhold til denne bestemmelse, c) om anbringelse af et barn på psykiatrisk sygeafdeling eller  

 sindssygehospital i henhold til § 27, stk. 3, og om afslag på begæring om  

 ophør af sådanne foranstaltninger, d) om, hvorvidt et barn må fjernes fra et plejehjem uden udvalgets  

 samtykke, jf. § 17, stk. 2.
 Nævnets afgørelser skal foreligge i løbet af højst 3 måneder.
II.
Alle øvrige afgørelser truffet af udvalget kan indankes for  

 Landsstyrets Socialforvaltning, hvis afgørelser kan indankes for Landsstyret.  

 Landsstyrets afgørelse er endelig.
 Stk. 2. De af nævnet trufne afgørelser, herunder afgørelser i henhold til  

 § 30 og § 35, stk. 3, kan kræves forelagt landsretten til prøvelse.  

 Landsretten behandler sagerne efter de regler, der gælder for landsrettens  

 behandling af børneforssorgssager fra den øvrige del af riget.
 Stk. 3. Berettiget til at indanke udvalgets, Landsstyrets  

 socialforvaltning og nævnets beslutninger er den, som har forældremyndigheden  

 over vedkommende barn eller faktisk udøver forældremyndigheden over barnet,  

 den pågældende selv, hvis han er fyldt 18 år, samt, for så vidt angår  

 beslutninger i henhold til § 17, stk. 2, den, over for hvem der er nedlagt  

 forbud mod flytning af et barn fra et plejehjem samt plejeforældrene.
Stk. 4. For anke til nævnet, Landsstyrets socialforvaltning og Landsstyret  

 gælder en frist af 4 uger fra den om Børneværnsudvalgets afgørelse givne  

 underetning.
Vedkommende ankeinstans kan se bort fra overskridelse af  

 klagefristen, når der er særlig grund hertil.
For anke til landsretten gælder  

 en frist af 8 uger.
Sådan anke sker ved henvendelse til nævnet.
Anke hindrer  

 ikke iværksættelse af de af udvalget besluttede foranstaltninger, medmindre  

 vedkommende ankeinstans bestemmer andet.
