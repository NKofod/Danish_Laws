 Fundet, at et korrekt registreret, men senere tilbagetaget  

 tvangsakkordforslag skal slettes senest 1 år efter tilbagetagelsesdatoen som  

 bekendtgjort i Statstidende.
 Tilbagetagelsen skal endvidere markeres i kreditoplysningsbureauets  

 register.
 På baggrund af en henvendelse fra et kreditoplysningsbureau har  

 Registertilsynet i beretningsåret behandlet spørgsmålet om sletningsfristen i  

 tilfælde, hvor en tvangsakkord, der har været bekendtgjort i Statstidende, er  

 blevet tilbagekaldt.
Det følger af konkurslovens § 169, stk. 1, at skifteretten straks efter en  

 akkordforhandlings åbning indrykker en bekendtgørelse herom i Statstidende.  

 Efter samme lovs § 172 kan skyldneren med skifterettens tilladelse ændre  

 eller tilbagetage akkordforslaget, indtil det er vedtaget.
Efter § 183, stk.  

 2, bekendtgør skifteretten straks udfaldet af akkordforhandlingen i  

 Statstidende.
Registertilsynet udtalte, at tilsynet tidligere over for Foreningen af  

 Kreditoplysningsbureauer i Danmark har tilkendegivet, at en oplysning om  

 tvangsakkord indicerer, at der foreligger sådanne økonomiske vanskeligheder  

 for den pågældende, at oplysningen er af betydning for bedømmelsen af den  

 registreredes kreditværdighed.
Registertilsynet fandt endvidere, at en  

 oplysning om en betalt tvangsakkord skal slettes senest 2 år efter  

 gennemførelsen af tvangsakkorden, såfremt der i øvrigt ikke er andre negative  

 registreringer om vedkommende.
Registertilsynet meddelte i den forbindelse,  

 at tilsynet således ikke har til hensigt at kræve en tvangsakkord slettet  

 snarest efter betaling af tvangsakkordbeløbet til kreditorerne.
Betalingen  

 skal dog markeres i kreditoplysningsbureauets register.
Registertilsynet fandt herefter samt under henvisning til, at det er  

 skyldneren selv, der - med skifterettens tilladelse - kan tilbagetage et  

 akkordforslag, at et korrekt registreret, men senere tilbagetaget  

 tvangsakkordforslag skal slettes senest 1 år efter tilbagetagelsesdatoen som  

 bekendtgjort i Statstidende.
Tilbagetagelsen skal endvidere markeres i  

 kreditoplysningsbureauets register.
 Tilsynet bemærkede, at for så vidt angår registrering af  

 tvangsakkordoplysninger i egentlige bedømmelsesregistre, vil konkrete  

 oplysninger herom efter § 9, stk. 3, kunne stå registreret i op til 5 år.
 (* 1) Registertilsynets Årsberetning 1992 side 105.
