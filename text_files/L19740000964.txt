OVERENSKOMST Om fagligt samarbejde mellem Kongeriget Danmarks regering og Kongeriget  

 Swazilands regering.
Præambel Kongeriget Danmarks regering og Kongeriget Swazilands regering, som ønsker  

 at styrke de retslige og institutionelle rammer for deres faglige samarbejde,  

 har afsluttet følgende overenskomst.
Artikel I De kontraherende parters forpligtelser Danmarks regering stiller sådant personel, materielle ressourcer samt  

 uddannelsesmuligheder til rådighed for Kongeriget Swazilands regering - eller  

 efter fælles aftale mellem de kontraherende parter til rådighed for private  

 institutioner eller organisationer - som de to parter i hvert enkelt tilfælde  

 træffer beslutning om, Swazilands regering sikrer den effektive anvendelse af  

 nævnte personel, ressourcer og muligheder.
 Særskilte aftaler om enkeltprojekter kan indgås.
Artikel II Personellets status og anvendelse 1. Personel, der gør tjeneste i medfør af denne  

 overenskomst, udgør to kategorier, defineret som følger:
a.
Rådgivende (fuldt betalte) eksperter, som er eksperter rekrutteret  

 gennem udenrigsministeriets afdeling for internationalt udviklingssamarbejde  

 (i det følgende benævnt DANIDA) til besættelse af overtallige stillinger til  

 kortfristede eller langsfristede opgaver, og hvis løn fuldt ud betales af den  

 danske regering.
b.
Løntilskudseksperter, som er eksperter rekrutteret gennem DANIDA, og  

 som Swazilands regering, repræsenteret ved departementschefen i  

 finansministeriet, udnævner og aflønner til en normeret stilling i offentlige  

 eller delvis offentlige institutioner, og til hvis løn den danske regering  

 yder tilskud.
Ansættelseskontrakter indgås mellem Swazilands regering og hver  

 enkelt løntilskudsekspert.
Indholdet af hver kontrakt skal forud meddeles den  

 danske regering.
Der skal tillige indgås kontrakter mellem den danske  

 regering (repræsenteret af DANIDA) og hver enkelt løntilskudsekspert.
 I de følgende bestemmelser i denne overenskomst anvendes betegnelsen  

 »ekspert« om personel af begge kategorier.
 2. De kompetente myndigheder i Swaziland tilstiller i  

 hvert enkelt tilfælde DANIDA en fuldstændig stillingsbeskrivelse for den  

 ønskede ekspert med angivelse af stillingens opgaver samt væsentlige og  

 ønskelige kvalifikationer for den pågældende ansøger.
 3. DANIDA giver Swazilands kompetente myndigheder alle  

 de til vurdering af ansøgeren nødvendige oplysninger vedrørende uddannelse og  

 tidligere faglige erfaring.
 4. De kompetente myndigheder vil i fællesskab træffe  

 beslutning om, i hvilke tilfælde »counterparts« skal udpeges af  

 Swazilands regering for det personel, der er udsendt af den danske regering  

 inden for rammerne af denne overenskomst, eller om andre foranstaltninger,  

 som skal træffes for at opnå de tilsigtede mål.
 5. Enhver ekspert skal under sin tjeneste være  

 undergivet Swazilands regerings instrukser og sådanne love, som ikke er  

 uforenelige med denne overenskomsts bestemmelser.
 6. Eksperter skal være fri for retsforfølgelse med  

 hensyn til mundtlige eller skriftlige udtalelser og alle handlinger, som de  

 måtte fremsætte eller foretage som led i deres tjeneste.
7. a.
Bortset fra tilfælde af forsætlig  

 tjenesteforseelse eller grov uagtsomhed bærer Swazilands regering enhver  

 risiko og dækker ethvert krav, som måtte hidrøre fra, opstå under eller på  

 anden måde have forbindelse med enhver virksomhed, som omfattes af denne  

 overenskomst.
Uden indskrænkning i den generelle bestemmelse i foranstående  

 punktum skal Swazilands regering holde den danske regering og de eksperter,  

 som stilles til rådighed af den danske regering, skadesløse mod ethvert  

 ansvar, sagsanlæg, søgsmål, krav, erstatningspåstande, omkostninger eller  

 gebyrer i forbindelse med dødsfald, skade på person eller gods eller andet  

 tab, der følger af eller har forbindelse med nogen handling eller undladelse  

 under udøvelse af virksomhed, der omfattes af denne overenskomst.
b.
Swazilands regering tilsikrer, at alle eksperterne og deres familier  

 nyder lovens fulde beskyttelse.
Såfremt en ekspert udsendt af den danske  

 regering (eller sådanne eksperters ægtefæller eller pårørende) arresteres,  

 uanset af hvilken årsag, eller der rejses straffesag mod dem, skal den danske  

 diplomatiske repræsentation omgående underrettes.
 8. Swazilands regering har ret til at anmode om  

 hjemkaldelse af enhver ekspert, hvis arbejde eller adfærd er  

 utilfredsstillende; før udøvelsen af denne ret forpligter Swazilands regering  

 sig til at rådføre sig med Danmarks regering.
 Danmarks regering har ret til når som helst at hjemkalde en ekspert; før  

 udøvelsen af denne ret vil Danmarks regering, medmindre usædvanlige  

 omstændigheder nødvendiggør, at vedkommende omgående hjemkaldes, rådføre sig  

 med Swazilands regering herom samt om foranstaltninger til sikring af hurtig  

 erstatning af sådant personel.
 9. Efter overenskomst mellem DANIDA og de kompetente  

 myndigheder i Swaziland kan en ekspert i tjenesteperioden forflyttes fra en  

 stilling til en anden.
 10. Swazilands regering skal tillade eksperterne at  

 holde ferie under deres tjeneste i et omfang. der aftales og nærmere  

 fastsættes i noter eller breve vedrørende udsendelsen.
Artikel III Finansieringsomkostningerne vedrørende det faglige samarbejde, der  

 gennemføres i henhold til denne overenskomst, afholdes af de to regeringer i  

 fællesskab.
Artikel IV Danmarks regerings forpligtelser Den danske regering betaler:
1. Omkostningerne ved eksperters rejse til og fra  

 tjenestestedet i Swaziland.
Strækker eksperternes udsendelse sig ud over 6  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestestedet i Swaziland af personlige ejendele tilhørende eksperter  

 udsendt i mindre end 6 måneder.
Såfremt udsendelsen varer ud over 6 måneder,  

 betales omkostningerne ved forsendelse af personlige ejendele samt bohave  

 tilhørende eksperter og deres familier.
 3. Forsikring, der dækker læge- og hospitalsudgifter.
 4. a.For fuldt betalte eksperter:Al løn og alle  

 tillæg, der tilkommer eksperter for tjeneste i Swaziland i medfør af denne  

 overenskomst.
b.
For løntilskudseksperter:Et løntilskud ud over den løn og de tillæg,  

 som Swazilands regering betaler i henhold til artikel V, A.
Artikel V Swazilands regerings forpligtelser 1. Følgende fordele tilkommer eksperterne:
A.
Løn som nærmere angivet nedenfor:
For løntilskudseksperter: Løn og hermed beslægtede ydelser, der ikke er  

 mindre end hvad Swazilands embedsmænd i tilsvarende stillinger ville modtage.
B.
Boligforhold som nærmere angivet nedenfor:
C.
Andre faciliteter:
 2. Swazilands regering forpligter sig til:
a. at fritage eksperterne for værnepligt og andre militære pligter, b. at tilstå eksperterne de samme privilegier med hensyn til lempelser ved  

 valutakontrol, som er tillagt andre landes faglige bistandspersonale i  

 Swaziland.
 3. Swazilands regering sørger for, at eksperterne  

 fritages for:
a. alle skatter af indtægter, som de modtager fra danske kilder, b. alle afgifter og skatter af indførsel og udførsel af møbler og  

 personlige effekter, som eksperterne og deres familier indfører til eget brug  

 inden 6 måneder efter deres ankomst, under forudsætning af, at disse  

 genstande genudføres ved tjenestetidens ophør, eller at der betales told,  

 hvis de sælges lokalt.
Udtrykket »personlige effekter« omfatter  

 blandt andet for hver husstand: eet køleskab, een dybfryser, een radio, een  

 pladespiller, een båndoptager, eet fjernsyn. mindre elektriske artikler, eet  

 sæt foto- og filmudstyr samt eet luftkonditioneringsanlæg.
 c. alle afgifter og skatter af indførsel og udførsel af et motorkøretøj  

 til eksperternes eget brug, eller køb i Swaziland fra frilager af et sådant  

 motorkøretøj; et motorkøretøj, som indføres i medfør af disse privilegier, er  

 dog afgifts- og skattepligtigt, hvis det sælges til en person i Swaziland,  

 medmindre denne person er berettiget til de samme begunstigelser.
 4. Swazilands regering yder bistand ved toldklarering  

 af de genstande. som er nævnt ovenfor under 3 b. og c.
5. Swazilands regering skal sikre, at der ikke  

 foretages valutakontrol med midler, der af DANIDA er overført til Swaziland  

 til formål i overensstemmelse med denne overenskomst, forudsat at de midler,  

 der indestår på bankkonti, udelukkende anvendes til sådanne formål, og at  

 alle indestående beløb på sådanne konti skal kunne overføres til dansk eller anden konvertibel valuta.
Artikel VI Bestemmelserne i denne overenskomst gælder ligeledes for de danske  

 eksperter, som allerede er i arbejde i Swaziland i medfør af det faglige  

 samarbejde mellem de to regeringer, og for disses familier.
Artikel VII Materielleverancer Swazilands regering yder fritagelse for al told og andre fiskale afgifter  

 på udstyr, materialer, forsyninger og reservedele, som leveres af Danmark til  

 virksomhed, hvorom aftale er truffet, og yder bistand ved toldklarering af  

 sådanne varer.
Artikel VIII Uddannelse af stipendiater 1. Stipendier til videregående studier i Danmark  

 stilles til rådighed for ansøgere, som er behørigt indstillet og udvalgt af  

 Swazilands regering.
 2. For hver stipendiat, som er statsborger i Swaziland  

 og som Danmarks regering i henhold til denne overenskomst påtager sig at give  

 uddannelse i Danmark, betaler Danmarks regering:
 a. omkostningerne ved rejsen til og fra Danmark.
 b. alle med kurset i uddannelseslandet normalt forbundne omkostninger,  

 herunder indenlandske rejser, undervisnings- og andre gebyrer.  

 boggodtgørelse, leveomkostninger og tilskud til vinterbeklædning.
 3. For hver stipendiat, som Danmarks regering i  

 henhold til denne overenskomst påtager sig at give uddannelse i Danmark,  

 betaler Swazilands regering:
a. indenlandske rejseomkostninger mellem stipendiatens tjenestested og  

 stedet for udrejsen og de tilsvarende omkostninger ved hans tilbagerejse til  

 Swaziland, b. den del af stipendiatens løn, der er tillagt ham i henhold til gældende  

 bestemmelser, for at han fortsat kan opfylde sine økonomiske forpligtelser i  

 Swaziland.
Artikel IX Vurdering Efter afslutningen af ethvert projekt om fagligt samarbejde kan de  

 kontraherende parter rådføre sig med hinanden for at analysere dets  

 resultater.
Artikel X Ændringer Denne overenskomst kan ændres eller suppleres ved en brevveksling med  

 gensidigt samtykke fra de kontraherende parter.
Artikel XI Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en af de kontraherende parter med mindst 6 måneders skriftligt varsel før  

 udgangen af det pågældende år.
 Udfærdiget i Mbabane den 12. juni 1973 i to originaleksemplarer på  

 engelsk, idet begge tekster har samme gyldighed.
 For Kongeriget Danmarks regering:
J.O.
Stephensen Fungerende Generalkonsul For Kongeriget Swazilands regering:
M.S.
Matsebula Udenrigsminister Udenrigsministeriet, den 22. januar 1974 Ove Guldberg (* 1) Kongeriget Swazilands udenrigsministerium har i note nr. 8 af 30.  

 maj 1973 meddelt, at General Order 912 (a) for så vidt angår overenskomsten  

 med Danmark er blevet erstattet af General order A 290 (5), General Order A  

 414 (*1), General Order A 414 (4) og General order A 414 (5).
