Nr LSF 99 Forslag til Lov om ændring af ægteskabsloven og lov om personnavne  

 (Brugerbetaling for visse familieretlige afgørelser) Fremsat af justitsministeren (Engell) Ændringsforslag stillet den 11.  

 december 19 den 6. december 1989 Vedtaget ved tredjebehandling den 15. december 1989 Lov nr. 845 af 20/12/1989 § 1 I ægteskabsloven, jf. lovbekendtgørelse nr. 630 af 15. september 1986, som  

 ændret senest ved lov nr. 373 af 7. juni 1989, indsættes i § 42, stk.  

 2, som 4. pkt.:
»Justitsministeren fastsætter regler om gebyr for indgivelse af  

 ansøgning om skilsmisse ved bevilling.« § 2 I lov nr. 193 af 29. april 1981 om personnavne indsættes i § 17 som  

stk. 2:
»Stk. 2. Justitsministeren fastsætter regler om gebyr for meddelelse  

 af navnebevis.
Det kan herunder fastsættes, at gebyret skal betales samtidig  

 med indgivelsen af ansøgningen om navnebeviset.« § 3 Loven træder i kraft dagen efter bekendtgørelsen i Lovtidende.
§ 4 Loven gælder ikke for Færøerne og Grønland.
Oprindeligt fremsat forslag § 1 I ægteskabsloven, jf. lovbekendtgørelse nr. 630 af 15. september 1986, som  

 ændret senest ved lov nr. 373 af 7. juni 1989, indsættes i § 42, stk.  

 2, som 4. pkt.:
»Justitsministeren fastsætter regler om gebyr for indgivelse af  

 ansøgning om skilsmisse ved bevilling.« § 2 I lov nr. 193 af 29. april 1981 om personnavne indsættes i § 17 som  

 stk. 2:
» Stk. 2. Justitsministeren fastsætter regler om gebyr for  

 indgivelse af ansøgning om navnebevis.« § 3 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Lovforslagets indhold Lovforslaget indebærer, at der indføres brugerbetaling for visse  

 familieretlige afgørelser.
I lov om ægteskabs indgåelse og opløsning og i lov om personnavne foreslås  

 der indført regler, der giver justitsministeren bemyndigelse til at fastsætte  

 gebyr, dels for indgivelse af ansøgning om skilsmisse ved bevilling, dels for  

 indgivelse af ansøgning om navnebevis.
Reglerne om gebyr vil også omfatte  

 bestemmelser vedrørende opkrævningsformen.
Disse bestemmelser vil blive  

 fastsat efter drøftelse med Indenrigsministeriet.
 Efter Justitsministeriets opfattelse bør gebyret for indgivelse af  

 ansøgning om skilsmisse ved bevilling være på 500 kr., mens gebyret for  

 indgivelse af ansøgning om navnebevis bør være på 3.000 kr.
2. Økonomiske og administrative konsekvenser Et skøn over indtægtsprovenuet i forbindelse med de omhandlede forslag er  

 forbundet med betydelig usikkerhed.
Det samlede indtægtsprovenu kan dog  

 anslås til i størrelsesordenen ca. 10 mio. kr.
Bemærkninger til lovforslagets enkelte bestemmelser Til § 1 Justitsministeren bemyndiges ved forslaget til at fastsætte gebyr for  

 indgivelse af ansøgning om skilsmisse.
 Reglerne gælder også ved opløsning af et registreret partnerskab, jf. § 5,  

 stk. 1, i lov nr. 372 af 7. juni 1989 om registreret partnerskab.
§ 2 Justitsministeren bemyndiges ved forslaget til at fastsætte gebyr for  

 indgivelse af ansøgning om navnebevis.
Dette svarer til § 8, nr. 2, i  

 Justitsministeriets forslag til lov om ændring af straffeloven og  

 retsplejeloven m.v. (Forenkling og modernisering inden for  

 Justitsministeriets område) (Lovforslag nr.
L 23). Såfremt nærværende forslag  

 vedtages, vil justitsministeren fremsætte ændringsforslag til L 23, således  

 at det tilsvarende forslag udgår.
Til § 3 Bestemmelsen indeholder lovens ikrafttrædelsesregel.
Det foreslås, at  

 loven træder i kraft dagen efter bekendtgørelsen i Lovtidende.
Ændringsforslag Af Sonja Albrink (CD):
Til § 2 Underændringsforslag til ændringsforslag nr. 2 5) I den ved ændringsforslag nr. 2 foreslåede affattelse af § 17, stk.  

 2, indsættes efter »navnebevis« ordene: », idet gebyrets  

 størrelse fastsættes til 500 kr.«.
Bemærkninger Til nr. 5 Det foreslås, at der for navnebeviser alene skal betales gebyr, når  

 ansøgningen om navnebevis imødekommes, og at gebyret ved lov fastsættes til  

 500 kr.
Afslås en ansøgning, skal gebyret tilbagebetales.
Efter 2. behandling den 14. december 1989 § 1 I ægteskabsloven, jf. lovbekendtgørelse nr. 630 af 15. september 1986, som  

 ændret senest ved lov nr. 373 af 7. juni 1989, indsættes i § 42, stk.  

 2, som 4. pkt.:
»Justitsministeren fastsætter regler om gebyr for indgivelse af  

 ansøgning om skilsmisse ved bevilling.« § 2 I lov nr. 193 af 29. april 1981 om personnavne indsættes i § 17 som  

stk. 2:
»Stk. 2. Justitsministeren fastsætter regler om gebyr for meddelelse  

 af navnebevis.
Det kan herunder fastsættes, at gebyret skal betales samtidig  

 med indgivelsen af ansøgningen om navnebeviset.« § 3 Loven træder i kraft dagen efter bekendtgørelsen i Lovtidende.
§ 4 Loven gælder ikke for Færøerne og Grønland.
