Fremsat den 10. april 2012 af Henning Hyllested (EL), Stine Brix (EL), Per Clausen (EL) og Nikolaj Villumsen (EL) Forslag til folketingsbeslutning om at indføre lodspligt for fragtskibe, der skal passere en eller flere af Limfjordsbroerne Folketinget pålægger regeringen at indføre lodspligt for fragtskibe, der skal passere Limfjordsbroerne.
Bemærkninger til forslaget Jernbanebroen over Limfjorden blev den 28. marts 2012 kl. 22.25 påsejlet af det finske skib M/S »Ramona«.
Skaderne vurderes foreløbig til at have et omfang, der betyder, at broen vil være lukket i et halvt år.
Skibet kom fra vest og påsejlede broen efter først at have været kontaktet af brovagten med besked om at stoppe, da skibet var for tæt på broen.
Tilsyneladende kunne skibet ikke stoppe.
Strømmen var således stærkt østgående, og vinden var 11 m/sek. fra vest.
Der er i det pågældende farvand påbudt lods, hvis et skib er 80 meter langt eller derover.
M/S »Ramona« er 75 meter langt, men altså i stand til at forvolde omfattende skade ved påsejling af broen.
Påsejlingen har medført så omfattende skader på jernbanebroen, at togdriften er indstillet.
Det har således alvorlige følger for trafikken (jernbane som biler), hvis broerne påsejles og skades alvorligt og må lukkes  først og fremmest i Nordjylland, men for jernbanetrafikkens vedkommende har det følger for afviklingen af trafikken i hele landet.
 Anvendelse af lods sikrer, at en navigatør med kendskab til de lokale forhold (strøm, vind, vanddybde m.m.)  kan føre et skib sikkert igennem farvandet ved Limfjordsbroerne.
Skriftlig fremsættelse Henning Hyllested (EL) Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at indføre lodspligt for fragtskibe, der skal passere en eller flere af Limfjordsbroerne.
(Beslutningsforslag nr.
B 69) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
