(Til alle amtsråd og  

 kommunalbestyrelser) Undervisningsministeriet skal herved henlede kommunernes og  

 amtskommunernes opmærksomhed på, at der den 23. juni 1983 mellem  

 finansministeriet og Lærernes Centralorganisation er indgået vedlagte aftale  

 om ulempegodtgørelse til tjenestemænd i folkeskolen m.v.
 Aftalen ophæver aftale af 3. juni 1981 om ulempeydelser til tjenestemænd i  

 folkeskolen og ved statsøvelsesskoler beskæftiget med undervisningsvirksomhed  

 samt til børnehaveklasseledere - udsendt ved undervisningsministeriets  

 cirkulære af 26. oktober 1981.
 Aftalen har virkning fra 1. august 1983, og man kan meddele, at der fra  

 denne dato ikke længere skal udbetales ydelser efter hidtil gældende regler.
 Den nye aftale omfatter tillige timelærere, fast vikarer, vakancevikarer,  

 årsvikarer (faglærere) og månedslønnede vikarer inden for aftalens område.
 Det kan oplyses, at det i aftales § 1, stk. 1, nævnte grundbeløb på 300  

 kr. pr. 1. august 1983 ialt udgør 394 kr. årligt.
 Aftalen har ikke virkning for de amtskommunale enkeltfagskurser.
 Cirkulæret til erstatning af undervisningsministeriets cirkulære af 26.  

 oktober 1981 om ulempeydelser til tjenestemænd i folkeskolen og ved  

 statsøvelsesskoler beskæftiget med undervisningsvirksomhed samt  

 børnehaveklasseledere vil snarest blive fremsendt.
 P.m.v.
 e.b.
A.
Lund-Rasmussen fm.
