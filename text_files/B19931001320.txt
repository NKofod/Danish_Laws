(Meddelelser B) KAPITEL II-2 Konstruktion - brandsikring, opdagelse og slukning af brand Afsnit B Brandsikkerhedsforanstaltninger for passagerskibe Regel 41 Særlige krav for skibe, der transporterer farligt gods KAPITEL II-2 Konstruktion - brandsikring, opdagelse og slukning af brand Afsnit B.
Brandsikkerhedsforanstaltninger for passagerskibe Regel 23 Konstruktion 1 Skrog, overbygninger, styrkeskodder, dæk og dækshuse skal være udført af  

 stål eller andet tilsvarende materiale.
Ved anvendelse af definitionen af  

 stål eller andet tilsvarende materiale i regel 3.7 skal den "foreskrevne  

 brandprøve" være i overensstemmelse med de normer for holdbarhed og  

 isolationsgrad, der er angivet i tabellerne i reglerne 26 og 27. Hvor for  

 eksempel inddelinger som dæk eller sider og ender af dækshuse skal have  

 "B-0" brandsikkerhed, skal den "foreskrevne  

 brandprøvning" være på en halv time.
2 Hvor nogen del af konstruktionen består af aluminiumslegering, gælder dog  

 følgende regler:
 .1 Isolationen af konstruktionsdele af aluminiumslegering i klasse  

 "A"- eller "B"-inddelinger (bortset fra dele, som efter  

 Administrationens skøn ikke har nogen styrkemæssig belastning) skal være  

 således, at temperaturen i de bærende konstruktionselementer ikke på noget  

 tidspunkt under den foreskrevne standardbrandprøvning stiger mere end 200I C  

 over den omgivende temperatur.
 .2 Søjler, støtter og andre konstruktionselementer af  

 aluminiumslegeringer, der dels tjener til anbringelse af redningsbåde og  

 redningsflåder og dels som udsætnings- og udskibningssteder for redningsbåde  

 og redningsflåder, samt klasse "A"- og klasse  

 "B"-inddelinger skal isoleres særlig omhyggeligt for at sikre:
.2.1 At den i stk. 2.1. nævnte begrænsning af temperaturstigningen for  

 sådanne konstruktionselementer, der understøtter områder for redningsbåde og  

 redningsflåder, samt klasse "A"-inddelinger, skal gælde efter  

 udløbet af 1 time; og .2.2 at den i stk. 2.1 nævnte begrænsning af temperaturstigningen for  

 sådanne konstruktionselementer, der skal understøtte klasse  

 "B"-inddelinger, skal gælde efter udløbet af en halv time.
3 Casingtop og -sider i maskinrum af kategori A skal være af stål, som er  

 tilstrækkelig isoleret, og eventuelle åbninger deri skal være passende  

 anbragt og beskyttet for at forhindre, at ilden breder sig.
Regel 24 Lodrette hovedzoner og vandrette zoner 1.1 I skibe, der kan befordre over 36 passagerer, skal skrog, overbygning og  

 dækshuse være opdelt i lodrette hovedzoner(* 1) ved klasse  

 "A"-inddelinger.
Forskydninger og recesser skal begrænses mest  

 muligt, men hvor de er nødvendige, skal også de være klasse  

 "A"-inddelinger.
Disse inddelinger skal have isolationsværdier i  

 overensstemmelse med tabellerne i regel 26.
1.2 I skibe, der befordrer højst 36 passagerer, skal skrog, overbygning og  

 dækshuse ved aptering og tjenesterum være opdelt i lodrette hovedzoner(* 1)  

 ved klasse "A"-inddelinger.
Disse inddelinger skal have  

 isolationsværdier i overensstemmelse med tabellerne i regel 27.
2 De skodder, der afgrænser de lodrette hovedzoner over skoddækket, skal så  

 vidt muligt være i fortsættelse af de vandtætte inddelingsskodder, der er  

 beliggende umiddelbart under skoddækket.
3 Sådanne skodder skal strække sig fra dæk til dæk og til yderklædningen  

 eller andre ydergrænser.
4 Hvor en lodret hovedzone er opdelt ved vandrette klasse  

 "A"-inddelinger i vandrette zoner med henblik på at tilvejebringe  

 en passende grænse mellem zoner med og uden sprinkleranlæg, skal  

 inddelingerne strække sig mellem sammenstødende lodrette hovedzoneskodder og  

 til yderklædningen eller skibets ydergrænser og skal isoleres i  

 overensstemmelse med de værdier for brandisolation og sikkerhed, der er  

 angivet i tabel 26.3 eller i tabel 27.2.
5.1 I skibe, der er konstrueret til særlige formål som f.eks. automobil- og  

 jernbanefærger, hvor anbringelse af lodrette hovedzoneskodder ville være  

 uforenelig med skibets formål, skal der i stedet forefindes tilsvarende  

 midler til at bringe en brand under kontrol og hindre dens udbredelse; disse  

 midler skal godkendes af Administrationen.
5.2 I skibe med speciallastrum (f.eks. vogndæksrum) skal sådanne rum dog  

 opfylde de pågældende bestemmelser i regel 37, og såfremt dette ville være  

 uforeneligt med opfyldelse af andre bestemmelser i dette afsnit, er det  

 bestemmelserne i regel 37, der gælder.
Regel 25 Skodder inden for en lodret hovedzone 1.1 I skibe, der kan befordre over 36 passagerer, skal alle skodder, som ikke  

 efter kravene skal være klasse "A"-inddelinger, mindst være klasse  

 "B"- eller klasse "C"-inddelinger, som foreskrevet i  

 tabellerne i regel 26.
1.2 I skibe, der befordrer højst 36 passagerer, skal alle skodder i aptering  

 og tjenesterum, som ikke efter kravene skal være klasse  

 "A"-inddelinger, mindst være klasse "B"- eller klasse  

 "C"-inddelinger, som foreskrevet i tabellerne i regel 27.
1.3 Alle sådanne inddelinger kan være beklædt med brændbare materialer i  

 overensstemmelse med bestemmelserne i regel 34.
2 Alle gangskodder, som ikke efter kravene skal være klasse  

 "A"-inddelinger, skal være klasse "B"-inddelinger og skal  

 strække sig fra dæk til dæk under iagttagelse af følgende bestemmelser:
.1 Når der er anbragt gennemgående loftsbeklædning eller garnering af  

 klasse "B" på begge sider af skoddet, skal den del af skoddet, der  

 ligger bag ved den gennemgående loftsbeklædning eller garnering, være af et  

 materiale, der i henseende til tykkelse og sammensætning imødekommer kravene  

 til konstruktion af klasse "B"-inddelinger, men de skal kun opfylde  

 sikkerhedsnormerne for klasse "B", for så vidt Administrationen  

 finder dette rimeligt og praktisk muligt; .2 hvor det drejer sig om et skib, der er beskyttet af et automatisk  

 virkende sprinkleranlæg, der opfylder bestemmelserne i regel 12, kan skodder  

 af klasse "B"-materialer i gange slutte ved en loftsbeklædning i  

 gangen, forudsat at denne loftsbeklædning er af et materiale, der i henseende  

 til tykkelse og sammensætning imødekommer kravene til konstruktion af klasse  

 "B"-inddelinger.
Uanset bestemmelserne i reglerne 26 og 27 skal  

 sådanne skodder og loftsbeklædninger kun opfylde sikkerhedsnormerne for  

 klasse "B", for så vidt Administrationen finder dette rimeligt og  

 praktisk muligt.
Alle døre og dørkarme i sådanne skodder skal være af  

 ikke-brændbart materiale og være således konstrueret og monteret, at de efter  

 Administrationens skøn i betydelig grad er modstandsdygtige mod brand.
3 Alle skodder, der efter kravene skal være klasse  

 "B"-inddelinger, bortset fra skodder i gange, skal strække sig fra  

 dæk til dæk og til yderklædningen eller andre begrænsninger, medmindre der er  

 anbragt gennemgående loftsbeklædninger eller garnering af klasse  

 "B" på begge sider af skoddet, i hvilket tilfælde skoddet kan  

 afsluttes ved den gennemgående loftsbeklædning eller garnering.(* 2) Regel 26 Skodders og dæks brandmodstandsevne i skibe, der kan befordre  

 over 36 passagerer Stk. 2.  2(7) og 2.2(13) i denne regel gælder for skibe  

 køllagt på eller efter den 1. februar 1992.
1 Foruden at opfylde de særlige bestemmelser for skodders og dæks  

 brandmodstandsevne i andre bestemmelser i dette afsnit, skal  

 brandmodstandsevnen for skodder og dæk mindst være som foreskrevet i  

 tabellerne 26.1-26.4. Hvor det på grund af særlige konstruktionsforhold i  

 skibet viser sig vanskeligt at bestemme minimumsbrandmodstandsevnen for visse  

 inddelinger på grundlag af tabellerne, skal brandmodstandsevnen bestemmes på  

 en måde, som Administrationen anser for tilfredsstillende.
2 Følgende krav skal gælde for anvendelse af tabellerne:
 .1 Tabel 26.1 finder anvendelse på skodder, som afgrænser lodrette  

 hovedzoner eller vandrette zoner.
 Tabel 26.2 finder anvendelse på skodder, der hverken afgrænser lodrette  

 hovedzoner eller vandrette zoner.
 Tabel 26.3 finder anvendelse på dæk, som danner trin i lodrette hovedzoner  

 eller afgrænser vandrette zoner.
 Tabel 26.4 finder anvendelse på dæk, der hverken danner trin i lodrette  

 hovedzoner eller afgrænser vandrette zoner.
.2 For at bestemme, hvilke brandmodstandsnormer, der skal anvendes på  

 adskillelserne mellem rum, der grænser op til hinanden, skal disse rum  

 klassificeres efter den brandrisiko, de frembyder, som vist i kategorierne  

 (1)-(14) nedenfor.
Hvor indholdet og benyttelse af et rum er af en sådan art,  

 at der er tvivl om, hvorledes det skal klassificeres ved anvendelse af denne  

 regel, skal det betragtes som et rum inden for den af de pågældende  

 kategorier, som har de strengeste afgrænsningskrav.
Betegnelsen for hver  

 kategori tager snarere sigte på at være typisk end restriktiv.
Tallet i  

 parentes foran hver kategori refererer til den pågældende kolonne eller række  

 i tabellerne.
 Rum, der indeholder nødenergikilder for kraft og belysning.
 Styrehus og bestiklukaf.
 Rum, der indeholder skibsradioudstyr.
 Rum indeholdende centralbrandslukningsanlæg, brandkontrolrum og  

 brandvisningssteder.
 Kontrolrum for fremdrivningsmaskineri, når dette er beliggende uden for  

 fremdrivningsmaskinrummet.
 Centralrum for brandalarmudstyr.
Rum, der indeholder nødstationer med centraliseret højttaleranlæg med  

 tilhørende udstyr.(* 3) CO2-rum, Halon-rum Indvendige trapper, elevatorer og rullende trapper (bortset fra trapper,  

 som i deres helhed ligger inden for maskinrummene) for passagerer og  

 besætning samt de rum, der omgiver dem.
I denne forbindelse skal en  

 trappeopgang, der kun er lukket på et dæk, betragtes som en del af det rum,  

 hvorfra den ikke er adskilt ved en branddør.
 Gange og halls i forbindelse med gange for passagerer og besætning.
udskibningssteder Åbne dæksarealer og lukkede promenader, der anvendes som udskibnings- og  

 affiringssteder for redningsbåde og redningsflåder.
 Åbne dæksarealer og lukkede promenader, klar af udskibnings- og  

 affiringssteder for redningsbåde og redningsflåder.
 Dæksarealer i fri luft (dæksarealer uden for overbygninger og dækshuse).
 Kamre, der indeholder møbler og inventar af begrænset brandrisiko.
 Kontorer og apotek, der indeholder møbler og inventar af begrænset  

 brandrisiko.
 Almindeligt tilgængelige rum, der indeholder møbler og inventar af  

 begrænset brandrisiko og med et dæksareal på under 50 kvm.
 Rum som i kategori (6) ovenfor, men med møbler og inventar, hvis  

 brandrisiko ikke er begrænset.
 Almindeligt tilgængelige rum, der indeholder møbler og inventar af  

 begrænset brandrisiko og med et dæksareal på 50 kvm og derover.
 Separat beliggende skabe og mindre storesrum i apteringen med et areal på  

 under 4 kvm (hvori der ikke opbevares brændbare væsker).
 Butikker.
 Rum til forevisning og opbevaring af film.
 Diætkøkkener (der ikke indeholder åben ild).
 Skabe til rengøringsmidler (hvor der ikke opbevares brændbare væsker).
 Laboratorier (hvor der ikke opbevares brændbare væsker).
 Apotek.
 Mindre tørrerum (med et dæksareal på 4 kvm eller derunder).
 Boksrum.
 Proviantrum.
 Almindeligt tilgængelige rum med møbler og inventar, hvis brandrisiko ikke  

 er begrænset og med et dæksareal på 50 kvm og derover.
 Frisør- og skønhedssaloner.
Rum for sauna Fælles sanitære indretninger, brusebade, karbade, toiletter etc.
 Mindre vaskerier.
 Indendørs svømmebassiner.
 Operationsrum.
 Isoleret beliggende pantries uden kogeindretninger i apteringen.
 Private sanitære installationer skal betragtes som en del af det rum,  

 hvori de er placeret.
 Vandtanke, som udgør en del af skibets konstruktion.
 Tørtanke og cofferdamme.
 Hjælpemaskinrum, som ikke indeholder maskineri med tryksmøreanlæg, og hvor  

 lagring af brændbare stoffer er forbudt, som f.eks.:
 Rum for ventilation og luftkonditionering, rum for ankerspil, rum for  

 styremaskine, rum for stabilisatorudstyr, rum for elektriske  

 fremdrivningsmaskiner, rum indeholdende sektionsstrømtavler og rent elektrisk  

 udstyr (bortset fra oliefyldte elektriske transformatorer (over 10 kVA)),  

 aksel- og rørtunneller, pumperum og rum for kølemaskineri (hvor der ikke  

 håndteres eller anvendes brændbare væsker).
 Lukkede trunke, der betjener de ovenfor opregnede rum.
 Andre lukkede trunke som f.eks. rør- og kabeltrunke.
 Rum for maskineri til betjening af porte.
 Lastolietanke.
 Lastrum, trunke og lugeåbninger.
 Kølerum.
 Brændselsolietanke (når de er installeret i et særskilt rum uden  

 maskineri).
 Aksel- og rørtunneller, hvor brændbare stoffer kan lagres.
 Rum for hjælpemaskineri som i kategori (10), der indeholder maskineri med  

 tryksmøreanlæg, og hvor lagring af brændbare stoffer er tilladt.
 Oliepåfyldningsstationer.
 Rum, der indeholder oliefyldte elektriske transformatorer (over 10 kVA).
 Rum, der indeholder hjælpegeneratorer, som drives med turbiner eller  

 stempeldampmaskiner, samt små forbrændingsmotorer på indtil 110 kW, som  

 driver nødgeneratorer, sprinkleranlæg, overrislings- eller brandpumper,  

 lænsepumper etc.
 Speciallastrum (kun tabel 26.1 og 26.3 finder anvendelse).
 Lukkede trunke, der betjener de ovenfor opregnede rum.
 Rum for hovedfremdrivningsmaskineri (bortset fra rum for elektrisk  

 fremdrivningsmaskineri) og kedelrum.
 Andre rum for hjælpemaskineri end de i kategorierne (10) og (11) nævnte,  

 som indeholder forbrændingsmotorer eller andre oliefyrede varme- eller  

 pumpeaggregater.
 Hovedkabysser og tilhørende rum.
 Trunke og casinger til de ovenfor opregnede rum.
 Hovedpantries, der ikke er forbundet med kabysser.
 Centralvaskeri.
 Større tørrerum (med et dæksareal på over 4 kvm).
 Diverse storesrum.
 Post- og bagagerum.
 Affaldsrum.
 Værksteder (uden for maskinrum, kabysser etc.).
 Skabe og storesrum med et areal på 4 kvm eller derover, bortset fra rum  

 der er indrettet til opbevaring af brændbare væsker.
 Lamperum.
 Malerrum.
 Storesrum indeholdende brændbare væsker (incl. farvestoffer, medicin  

 etc.).
Laboratorier (hvor der opbevares brændbare væsker). .3 Hvor  

 brandmodstandsevnen for skoddet mellem to rum er angivet med en enkelt værdi,  

 skal denne værdi gælde i alle tilfælde. .4 Ved bestemmelsen af den  

 brandmodstandsgrad, som skal anvendes på skoddet mellem to rum inden for en  

 lodret hovedzone eller vandret zone, som ikke er beskyttet af et automatisk  

 virkende sprinkleranlæg, der opfylder bestemmelserne i regel 12, eller mellem  

 sådanne zoner, hvor ingen af dem er beskyttet på nævnte måde, gælder den  

 højeste af de to værdier, der er angivet i tabellerne. .5 Ved bestemmelsen af  

 den brandmodstandsgrad, som skal anvendes på skoddet mellem to rum inden for  

 en lodret hovedzone eller vandret zone, som er beskyttet af et automatisk  

 virkende sprinkleranlæg, der opfylder bestemmelserne i regel 12, eller mellem  

 sådanne zoner, som begge er beskyttet på nævnte måde, skal den laveste af de  

 to værdier, der er angivet i tabellerne, finde anvendelse.
Hvor en zone med  

 sprinkleranlæg støder op til en zone uden sprinkleranlæg inden for apterings-  

 og tjenesterum, gælder den højeste af de to værdier, der er angivet i  

 tabellerne for adskillelse mellem zonerne. .6 Uanset bestemmelserne i regel  

 35, er der ingen særlige krav med hensyn til materialer eller brandmodstand  

 for skodder og dæk, hvor der kun står en tankestreg i tabellerne. .7 For så  

 vidt angår rum tilhørende kategori (5), skal Administrationen afgøre, om  

 isolationsværdierne i tabel 26.1 eller 26.2 skal finde anvendelse på  

 endeskodderne af dækshuse og overbygninger, og om isolationsværdierne i tabel  

 26.3 eller 26.4 skal finde anvendelse på vejrdækkene.
Kravene i kategori (5)  

 i tabellerne 26.1-26.4 kan i intet tilfælde nødvendiggøre indskodning af rum,  

 som efter Administrationens skøn ikke behøver at være indskoddet.
3 Gennemgående loftsbeklædninger eller garneringer af klasse "B" i  

 forbindelse med de pågældende dæk eller skodder kan accepteres som bidragende  

 helt eller delvis til den påbudte isolation og sikkerhed for en inddeling.
4 Ved godkendelsen af konstruktionsmæssige foranstaltninger for  

 brandbeskyttelse skal Administrationen tage hensyn til risikoen for  

 varmeoverføring gennem varmebroer ved skæringspunkter, og hvor påbudte  

 termiske spærreanordninger slutter.
Tabel 26.1 - Skodder der afgrænser lodrette hovedzoner eller vandrette zoner Se noter efter tabel 26.4.
Tabel 26.3 - Dæk som danner trin i lodrette hovedzoner eller vandrette  

 zoner Noter til tabellerne 26.1-26.4:
Brandsikring . Passagerskibe, der befordrer højst 36 passagerer Regel 27 Skodders og dæks brandmodstandsevne i skibe, der befordrer  

 højst 36 passagerer Stk. 2  (5) og 2 (9) i denne regel gælder for skibe  

 køllagt på eller efter den 1. februar 1992.
1 Foruden at opfylde de særlige bestemmelser for skodders og dæks  

 brandmodstandsevne i andre bestemmelser i dette afsnit, skal  

 brandmodstandsevnen for skodder og dæk mindst være som foreskrevet i tabel  

 27.1 og tabel 27.2.
.1 Ved godkendelsen af konstruktionsmæssige foranstaltninger for  

 brandbeskyttelse skal der tages hensyn til risikoen for varmeoverføring  

 gennem varmebroer ved skæringspunkter, og hvor påbudte termiske  

 spærreanordninger slutter.
Alle udsatte overflader i apteringsrum og  

 tjenesterum samt overflader og opspantninger i tildækkede eller utilgængelige  

 rum skal have lav flammespredningsevne, og de må ikke ved brand kunne udvikle  

 større mængder røg.
2 Følgende krav skal gælde for anvendelse af tabellerne:
 .1 Tabellerne 27.1 og 27.2 finder anvendelse på henholdsvis skodder og  

 dæk, der adskiller rum, der grænser op til hinanden.
.2 For at bestemme, hvilke brandmodstandsnormer, der skal anvendes på  

 adskillelserne mellem rum, der grænser op til hinanden, skal disse rum  

 klassificeres efter den brandrisiko, de frembyder, som vist i kategorierne  

 (1)-(11) nedenfor.
Betegnelsen for hver kategori tager snarere sigte på at  

 være typisk end restriktiv.
Tallet i parentes foran hver kategori refererer  

 til den pågældende kolonne eller det pågældende rækkenummer i tabellerne.
 Rum, der indeholder nødenergikilder for kraft og belysning.
 Styrehus og bestiklukaf.
 Rum, der indeholder skibsradioudstyr.
 Rum indeholdende centralbrandslukningsanlæg, brandkontrolrum og  

 brandvisningssteder.
 Kontrolrum for fremdrivningsmaskineri, når dette er beliggende uden for  

 maskinrummet.
Centralrum for brandalarmudstyr.(* 4) CO2-rum.
 Halon-rum.
 Gange og halls i forbindelse med gange for passagerer og besætning.
 Rum som defineret i regel 3.10 bortset fra gange.
Indvendige trapper, elevatorer og rullende trapper (bortset fra trapper,  

 der i deres helhed ligger inden for maskinrummene) samt de rum, der omgiver  

 dem.
I denne forbindelse skal en trappeopgang, der kun er lukket på et dæk,  

 betragtes som en del af det rum, hvorfra den ikke er adskilt ved en branddør.
 Skabe og storesrum med et areal på under 4 kvm, hvori ikke opbevares  

 brændbare væsker, samt tørrerum og vaskerier.
 Rum som defineret i regel 3.19.
 Rum som defineret i regel 3.20 (bortset fra maskinrum af kategori A).
 Alle rum, der anvendes til ladning (incl. lastolietanke) samt trunke og  

 åbninger til sådanne rum (bortset fra speciallastrum).
 Kabysser, pantries med kogeindretninger, maler- og lamperum, skabe og  

 storesrum med et areal på 4 kvm eller derover, rum for opbevaring af  

 brændbare væsker, samt værksteder, bortset fra værksteder der udgør en del af  

 maskinrummene.
 Åbne dæksarealer og lukkede promenader, der ikke frembyder brandrisiko.  

 Dæksarealer i fri luft (dæksarealer uden for overbygninger og dækshuse).
 Rum som defineret i regel 3.18.
 .3 Ved bestemmelsen af den brandmodstandsevne, som skal anvendes på  

 skoddet mellem to rum inden for en lodret hovedzone eller vandret zone, som  

 ikke er beskyttet af et automatisk virkende sprinkleranlæg, der opfylder  

 bestemmelserne i regel 12, eller mellem sådanne zoner, hvor ingen af dem er  

 beskyttet på nævnte måde, gælder de højeste af de to værdier, der er angivet  

 i tabellerne.
.4 Ved bestemmelsen af den brandmodstandsgrad, som skal anvendes på  

 skoddet mellem to rum inden for en lodret hovedzone eller vandret zone, som  

 er beskyttet af et automatisk virkende sprinkleranlæg, der opfylder  

 bestemmelserne i regel 12, eller mellem sådanne zoner, som begge er beskyttet  

 på nævnte måde, skal den laveste af de to værdier, der er angivet i  

 tabellerne, finde anvendelse.
Hvor en zone med sprinkleranlæg støder op til  

 en zone uden sprinkleranlæg inden for apterings- og tjenesterum, gælder den  

 højeste af de to værdier, der er angivet i tabellerne for adskillelsen mellem  

 zonerne.
3 Gennemgående loftsbeklædninger eller garneringer af klasse "B" i  

 forbindelse med de pågældende dæk eller skodder kan accepteres som  

 bidragende, helt eller delvis, til den påbudte isolation og sikring af  

 inddelingen.
4 I udvendige skodder, som ifølge regel 23.1 skal være af stål eller andet  

 tilsvarende materiale, må der være vinduer og koøjer, forudsat at det ikke i  

 andre bestemmelser i dette afsnit kræves, at sådanne skodder skal have  

 brandmodstandsevne svarende til klasse "A". Ligeledes kan døre i  

 disse skodder, som ikke behøver at være klasse "A"-beskyttet, være  

 af et materiale, som tilfredsstiller Administrationen.
 Tabel 27.1 - Brandmodstand for skodder mellem rum, som grænser op til  

 hinanden.
 Noter til tabellerne 27.1 og 27.2:
 * Hvor der forekommer en stjerne i tabellerne, skal inddelingen være af  

 stål eller andet tilsvarende materiale, men behøver ikke at være klasse  

 "A"-inddeling.
 Ved anvendelsen af regel 24.1.2 skal en stjerne, hvor den forekommer i  

 tabel 27.2, bortset fra kategorierne (8) og (10), læses som "A-0".
Regel 28 Udgangsveje Stk. 1.  8 omfatter alle skibe, som er køllagt den 1.  

 januar 1994 og derefter.
1 I og fra alle passager- og mandskabsrum og rum, hvor mandskabet normalt er  

 beskæftiget, bortset fra maskinrum, skal trapper og lejdere være således  

 anbragt, at de frembyder let adgang til udskibningsdækket.
Specielt skal  

 følgende bestemmelser være opfyldt:
.1 Under skoddækket skal der fra hvert vandtæt rum eller lignende  

 begrænset rum eller gruppe af rum findes to udgange, hvoraf mindst den ene  

 skal være uafhængig af vandtætte døre.
Undtagelsesvis kan en af disse udgange  

 med Administrationens tilladelse udelades under fornøden hensyntagen til  

 arten og beliggenheden af de pågældende rum samt til antallet af personer,  

 som normalt opholder sig eller er beskæftiget i dem.(* 5) .2 Over skoddækket skal der forefindes mindst to udgange fra hver lodret  

 hovedzone eller på lignende måde begrænset rum eller gruppe af rum, hvoraf  

 mindst den ene skal give adgang til en trappe, der danner en direkte  

 evakueringsvej.(* 5) .3 Hvis en radiostation ikke har direkte adgang til åbent dæk, skal der  

 være to evakueringsveje fra eller adgangsveje til denne station, hvoraf den  

 ene kan være et koøje eller vindue af tilstrækkelig størrelse eller et andet  

 middel, som Administrationen måtte anse for tilfredsstillende.
 .4 En gang eller en del af en gang, hvorfra der kun er en udgangsvej, må  

 ikke have en længde, der overstiger:
 13 m for skibe, der kan befordre over 36 passagerer, og 7 m for skibe, der  

 befordrer højst 36 passagerer.
.5 Mindst en af de udgange, der er krævet ifølge stk. 1.1 og 1.2, skal  

 bestå af en let tilgængelig trappe omgivet af skodder, som skal yde ubrudt  

 brandbeskyttelse regnet fra det dæk, hvorfra trappen udgår, til de pågældende  

 udskibningsdæk for redningsbåde og redningsflåder eller det højeste dæk,  

 hvortil trappen fører, hvis dette dæk ligger højere.(* 5) Hvis  

 Administrationen har dispenseret fra bestemmelserne i stk. 1.1, således at  

 der kun findes een udgang, skal denne være udført til Administrationens  

 tilfredshed.
Trappernes bredde, antal og forløb skal være til  

 Administrationens tilfredshed.
 .6 Adgangen fra trappegangen til udskibningsstedet skal være beskyttet på  

 en måde, som Administrationen finder tilfredsstillende.
 .7 En trappe, som kun betjener et rum og en platform i dette rum, anses  

 ikke for at udgøre en af de påbudte udgangsveje.
 .8 I almindeligt tilgængelige rum, som omfatter tre eller flere dæk i  

 direkte forbindelse, og som indeholder brændbart udstyr såsom møbler, og  

 aflukkede rum såsom butikker, kontorer og restauranter, skal der på hvert  

 niveau (dæk) i rummet være to evakueringsveje, den ene skal have direkte  

 adgang til en aflukket lodret evakueringsmulighed i henhold til kravene i  

 stk. 5.
.9 Bredden af gange og trapper for almindelig færdsel for passagerer og  

 mandskab må i almindelighed ikke være mindre end 0,90 m målt mellem  

 begrænsningsskodder eller stag dog med hensyntagen til det antal personer,  

 der samtidig skal anvende gangen eller trappen.
Trappen skal på begge sider  

 være forsynet med håndlister.
Trapper skal have en efter forholdene bekvem  

 stigning.
2.1 I speciallastrum (f.eks. vogndæksrum) skal antallet og placeringen  

 af udgange såvel under som over skoddækket udføres til Administrationens  

 tilfredshed, og adgangen til udskibningsdækket skal, hvad angår sikkerhed,  

 som hovedregel mindst svare til kravene i stk. 1.1, 1.2, 1.5 og 1.6.
2.2 En af udgangsvejene fra de maskinrum, hvor mandskabet normalt arbejder, må  

 ikke nødvendiggøre passage gennem speciallastrum.
2.3 Opkørselsramper til platformdæk må ikke kunne blokere de godkendte  

 udgange.
3.1 Der skal være to udgange fra hvert maskinrum.
Specielt skal følgende  

 bestemmelser være opfyldt:
 .1 Hvor rummet ligger under skoddækket, skal de to udgange bestå enten af:
.1.1 To sæt stållejdere, anbragt så langt fra hinanden som muligt, som  

 fører op til døre i den øverste del af rummet med tilsvarende afstand,  

 hvorfra der er adgang til de pågældende udskibningsdæk for redningsbåde og  

 redningsflåder.
En af disse lejdere skal yde ubrudt brandbeskyttelse fra den  

 nederste del af rummet til et sikkert sted uden for rummet; eller af .1.2 en stållejder, der fører op til en dør i den øverste del af rummet,  

 hvorfra der er adgang til udskibningsdækket, og yderligere en ståldør i den  

 nederste del af rummet og på et sted, der er godt adskilt fra den nævnte  

 lejder.
Ståldøren skal kunne åbnes og lukkes fra begge sider og give adgang  

 til en sikker evakueringsvej fra den nederste del af rummet til  

 udskibningsdækket.
 .1.3 Den i .1.1 og .1.2 nævnte opgang fra den nederste del af rummet,  

 skal være af stål og skal, om nødvendigt, være isoleret på en for  

 Administrationen tilfredsstillende måde samt være forsynet med en  

 selvlukkende branddør i den nederste ende.
.2 Hvor rummet ligger over skoddækket, skal de to udgange være anbragt så  

 langt fra hinanden som muligt, og de døre, der fører fra disse udgange, skal  

 være anbragt på et sted, hvorfra der er adgang til de pågældende  

 udskibningsdæk for redningsbåde og redningsflåder.
Hvor disse udgange  

 forudsætter brug af lejdere, skal sådanne være af stål.
 .3 Fra rum for overvågning og betjening af maskineriet samt fra  

 værkstedsrum skal der være mindst to udgange, hvoraf den ene skal være  

 uafhængig af maskinrummet og give adgang til udskibningsdæk.
 .4 Lejdere i maskinrum skal være skærmet på undersiden.
3.2 I et skib på under 1000 BRT kan Administrationen tillade, at der kun er en  

 udgang under fornøden hensyntagen til bredden og indretningen af rummets  

 øverste del.
I et skib på 1000 BRT og derover kan Administrationen endvidere  

 tillade, at der kun er en udgang fra et sådant rum, når blot en dør eller en  

 stållejder giver sikker udgang til udskibningsdækket under hensyntagen til  

 arten og beliggenheden af det pågældende rum, og om der normalt er  

 beskæftiget personer i rummet.
4 Elevatorer anses ikke at udgøre en af de foreskrevne udgangsveje.
Regel 29 Beskyttelse af trapper og elevatorer i aptering og  

 tjenesterum 1 Alle trapper skal være af stål, medmindre Administrationen tillader andet  

 tilsvarende materiale, og skal være omgivet af klasse  

 "A"-inddelinger med sikre lukkemidler ved alle åbninger, dog  

 således at:
.1 En trappe, der kun forbinder to dæk, ikke behøver at være omgivet af  

 skodder, forudsat at det gennembrudte dæks modstandsevne mod brand  

 opretholdes ved skodder eller døre på det ene dæk.
Disse skodder og døre skal  

 opfylde kravene i tabellerne i regel 26 eller regel 27; .2 åbne trapper kan anbringes i et almindeligt tilgængeligt rum, forudsat  

 at de i deres helhed er beliggende inde i et sådant rum.
2 Trapperum skal have direkte forbindelse til gangene og være tilstrækkeligt  

 store til at forhindre trængsel under hensyntagen til det antal personer, som  

 kan tænkes at skulle benytte dem i en nødsituation.
Der må så vidt muligt  

 ikke være direkte adgang fra trapperum til kamre, skabe eller andre lukkede  

 rum, der indeholder brændbare stoffer, og hvor der er risiko for, at en brand  

 kan opstå.
3 Elevatorskakte skal være således indrettet, at de forhindrer  

 gennemtrængning af røg og flammer fra et dæk til et andet og skal være  

 forsynet med lukkemidler, der gør det muligt at afspærre for træk og røg.
Regel 30 Åbninger i klasse "A"-inddelinger (Se også  

 rgl. 37) 1 Bortset fra luger mellem last-, speciallast-, stores- og bagagerum og  

 mellem sådanne rum og vejrdækkene skal alle åbninger være forsynet med fast  

 anbragte lukkemidler, der skal være mindst lige så modstandsdygtige mod brand  

 som de inddelinger, de er anbragt i.
2 Døre og dørkarme i klasse "A"-inddelinger samt midlerne til at  

 sikre dørene, når de er lukket, skal så vidt muligt være lige så  

 modstandsdygtige mod brand og gennemtrængning af røg og flammer som de  

 skodder, hvori dørene er anbragt.
Disse døre og dørkarme skal være lavet af  

 stål eller andet tilsvarende materiale.
Vandtætte døre(* 6) behøver ikke  

 isoleres.
3 Enhver af disse døre skal kunne åbnes og lukkes fra begge sider af skoddet  

 af kun en person.
4 Branddøre i skodder i lodrette hovedzoner og i trapperum(* 7), bortset fra  

 mekanisk drevne, vandtætte døre og døre, som normalt er aflåst, skal være af  

 den selvlukkende type, der kan lukke døren imod en hældning på 3,5 grader.  

 Dørenes lukkehastighed skal, om nødvendigt, kontrolleres for at undgå  

 unødvendig fare for mandskabet.
Alle sådanne døre, bortset fra dem, der  

 normalt er lukkede, skal kunne udløses fra et kontrolrum enten samtidig eller  

 i grupper og også enkeltvis fra et sted ved døren(* 8). Udløsningsmekanismen  

 skal være således konstrueret, at døren lukker automatisk, hvis  

 kontrolsystemet bryder sammen; godkendte, mekanisk drevne vandtætte døre vil  

 dog kunne godkendes til dette formål.
Dørholdere eller kroge, som ikke kan  

 udløses fra kontrolrummet, vil ikke blive tilladt.
Når dobbelte hængslede  

 døre tillades, skal de være forsynet med et smæklåssystem, som virker  

 automatisk, når dørenes udløsningsmekanisme træder i funktion.
5 Hvor et rum er beskyttet ved et automatisk virkende sprinkleranlæg, der  

 opfylder bestemmelserne i regel 12, eller er udstyret med en gennemgående  

 loftsbeklædning af klasse "B", skal åbninger i dæk, der hverken  

 danner trin i lodrette hovedzoner eller afgrænser vandrette zoner, lukkes  

 tilstrækkelig tæt, og disse dæk skal opfylde sikkerhedskravene for klasse  

 "A", for så vidt Administrationen skønner, at dette er rimeligt og  

 praktisk muligt.
6 Kravene for klasse "A"-modstandsevne for et skibs ydre  

 afgrænsninger gælder ikke for partier af glas, vinduer og koøjer, ligesom  

 kravene for klasse "A"-modstandsevne ikke gælder for udvendige døre  

 i overbygninger og dækshuse.
Regel 31 Åbninger i klasse "B"-inddelinger 1 Døre og dørkarme i klasse "B"-inddelinger samt midler til at  

 sikre dem, når de er lukket, skal repræsentere en lukkemetode, der så vidt  

 muligt skal være lige så modstandsdygtig mod brand som inddelingerne, idet  

 dog ventilationsåbninger kan tillades i den nederste del af disse døre.
Hvor  

 der er en sådan åbning i eller under en dør, må det samlede nettoareal af en  

 sådan åbning ikke overstige 0,05 kvm.(* 9) Når åbningen findes i en dør, skal  

 den forsynes med en rist af ikke-brændbart materiale.
Døre skal være  

 ikke-brændbare.
 .1 Af hensyn til støjniveauet kan som ækvivalens godkendes døre med  

 indbygget ventilations-lydsluse med åbning forneden på den ene side af døren  

 og foroven på den anden side af døren, når følgende forudsætninger er  

 opfyldt:
 .1.1 Den øverste åbning skal altid vende mod gangen og skal være forsynet  

 med en rist af ikke-brændbart materiale og med et automatisk virkende  

 brandspjæld, som aktiveres ved ca. 70 grader C.
 .1.2 Den nederste åbning skal forsynes med en rist af ikke-brændbart  

 materiale.
2 Kravene til klasse "B"-brandmodstand for et skibs ydre  

 afgrænsninger gælder ikke for glaspartier, vinduer og koøjer, ligesom kravene  

 til klasse "B"-brandmodstand ikke gælder for udvendige døre i  

 overbygninger og dækshuse.
For skibe, der kan befordre højst 36 passagerer,  

 kan Administrationen tillade, at der anvendes brændbare materialer i døre til  

 rum, som udgør en del af et kammer, f.eks. brusebadsrum.
3 Hvor der er installeret et automatisk virkende sprinkleranlæg, der  

 opfylder bestemmelserne i regel 12, gælder følgende:
.1 Åbninger i dæk, der hverken danner trin i lodrette hovedzoner eller  

 afgrænser vandrette zoner, skal lukkes rimelig tæt, og disse dæk skal opfylde  

 sikkerhedskravene for klasse "B"-inddeling, for så vidt  

 Administrationen skønner, at dette er rimeligt og praktisk muligt; og .2 åbninger i gangskodder af klasse "B"-materialer skal  

 beskyttes i overensstemmelse med bestemmelserne i regel 25.
Regel 32 Ventilationssystemer Stk. 1.  7 omfatter alle skibe, som er køllagt den 1.  

 januar 1994 og derefter.
1 Passagerskibe, der befordrer over 36 passagerer 1.1 Ventilationssystemet i et passagerskib, der kan befordre over 36  

 passagerer, skal - foruden at opfylde bestemmelserne i dette afsnit - tillige  

 opfylde kravene i regel 16.2 til 16.9.
1.2 Ventilatorerne skal i almindelighed være således anbragt, at kanalerne til  

 de forskellige rum holdes inden for samme lodrette hovedzone.
1.3 Hvor ventilationssystemer er ført igennem dæk, skal der - foruden de  

 forholdsregler med hensyn til dækkets brandsikkerhed, der er foreskrevet i  

 reglerne 18.1.1 og 30.5 - træffes foranstaltninger til at nedsætte risikoen  

 for, at røg og varme luftarter trænger frem fra en etage til en anden gennem  

 systemet.
Foruden de krav, der er fastsat i denne regel, skal isolationen af  

 de lodrette kanaler i givet fald opfylde normerne i de pågældende tabeller i  

 regel 26.
1.4 Bortset fra lastrum skal ventilationskanalerne være udført af følgende  

 materialer:
 .1 Kanaler på eller over 0,075 kvm. i tværsnitsareal, og alle lodrette  

 kanaler med forbindelse til mere end en enkelt etage, skal være af stål eller  

 andet tilsvarende materiale.
.2 Kanaler, der er mindre end 0.075 kvm. i tværsnitsareal bortset fra  

 lodrette kanaler som nævnt i 1.4.1, skal være udført af ikke-brændbare  

 materialer.
Hvor sådanne kanaler går igennem klasse "A" - eller  

 klasse "B"-inddelinger, skal der drages omsorg for, at disse  

 inddelingers brandmodstand opretholdes.
 .3 Korte kanaler, der i almindelighed ikke overstiger 0.02 kvm. i  

 tværsnitsareal og 2 m i længde, behøver ikke at være udført af ikke-brændbare  

 materialer, forudsat at følgende betingelser er opfyldt:
.3.1 Kanalen skal være lavet af et materiale, som efter Administrationens  

 skøn kun frembyder lav brandrisiko; .3.2 kanalen må kun anvendes i den yderste del af ventilationssystemet; og .3.3 kanalen må ikke være placeret nærmere end 600 mm, målt i kanalens  

 længderetning, fra en åbning i en klasse "A"- eller klasse  

 "B"-inddeling, herunder gennemgående loftsbeklædninger af klasse  

 "B".
1.5 Hvor der er direkte ventilation i et trapperum, skal kanalen eller  

 kanalerne være direkte forbundet med ventilatorrummet og må ikke betjene  

 andre rum.
1.6 Al mekanisk ventilation, bortset fra ventilation til maskinrum og lastrum,  

 samt ethvert alternativt anlæg, som måtte være påbudt i henhold til regel  

 16.1, skal være centralstyret, således at alle ventilatorer kan stoppes fra  

 to steder, der skal være beliggende så langt fra hinanden som praktisk  

 muligt.
Centralstyringen for mekanisk ventilation til maskinrum skal  

 ligeledes være sådan anbragt, at den kan betjenes fra to steder, hvoraf det  

 ene skal være uden for disse rum.
Ventilatorer til mekaniske  

 ventilationssystemer til lastrum skal kunne stoppes fra et sikkert sted uden  

 for disse rum.
1.7 Almindeligt tilgængelige rum, som omfatter tre eller flere dæk i indbyrdes  

 forbindelse, og som indeholder brændbart udstyr såsom møbler og aflukkede rum  

 såsom butikker, kontorer og restauranter, skal forsynes med et  

 røgudsugningsanlæg.
Anlægget skal aktiveres af det krævede røgmeldeanlæg og  

 kunne kontrolleres manuelt.
Anlæggets sugekapacitet skal være således, at  

 hele rummets luftvolumen kan suges ud i løbet af 10 minutter eller hurtigere.
2 Passagerskibe, der befordrer højst 36 passagerer 2.1 Ventilationssystemet i passagerskibe, der befordrer højst 36 passagerer,  

 skal opfylde bestemmelserne i regel 16.
Regel 33 Vinduer og koøjer 1 Alle vinduer og koøjer i skodder i aptering, tjenesterum og kontrolrum,  

 bortset fra dem, der er omfattet af regel 30.6 og regel 31.2, skal være  

 således indrettet, at de opfylder brandmodstanden for den type skodder, de er  

 anbragt i.
2 Uanset de krav, der er fastsat i tabellerne i regel 26 og 27, gælder  

 følgende:
.1 Alle vinduer og koøjer i skodder, der adskiller aptering, tjenesterum  

 og kontrolrum fra fri luft, skal være forsynet med rammer af stål eller andet  

 egnet materiale.
Glasset skal fastholdes i en ramme eller vinkel af metal.
.2 Man skal i særlig grad have opmærksomheden henvendt på brandsikkerheden  

 af vinduer, der vender ud mod åbne eller indskoddede udskibningsområder for  

 redningsbåde og redningsflåder, og af vinduer, der er beliggende under disse  

 områder på et sådant sted, at deres manglende modstandsevne mod brand kunne  

 vanskeliggøre udsætningen af eller indskibningen i redningsbåde eller  

 redningsflåder.(* 10) Regel 34 Begrænset brug af brændbare materialer 1 Alle skodmaterialer, opspantningsmaterialer, loftsmaterialer og  

 isolationsmaterialer i alle rum med undtagelse af lastrum, postrum, bagagerum  

 eller proviantkølerum skal være af ikke-brændbare materialer.
Partielle  

 skodder eller dæk, der anvendes til opdeling af et rum til brugsformål eller  

 med henblik på udsmykning, skal ligeledes være af ikke-brændbare materialer.
2 Dampspærrer og lim, der anvendes i forbindelse med isolering, samt  

 isolationsmateriale til vandrør, behøver ikke at være af ikke-brændbart  

 materiale, men deres anvendelse skal begrænses mest muligt, og deres udsatte  

 overflader skal have en sådan modstandsevne over for spredning af flammer,  

 som Administrationen finder tilfredsstillende.
3 Følgende overflader skal have lav flammespredningsevne:(* 11).
.1 Udsatte overflader i gange eller trapperum samt overflader af skodder,  

 og loftsgarneringer i alle apterings-, tjeneste- og kontrolrum; .2 udsatte overflader i aflukkede eller utilgængelige rum i aptering,  

 tjenesterum og kontrolrum.
4 Det samlede rumfang af brændbare overfladematerialer, lister, udsmykninger  

 og finerer i noget apterings- eller tjenesterum må ikke overstige et rumfang,  

 der svarer til 2,5 mm på det samlede skod- og loftsareal.
I skibe, som er  

 udstyret med et automatisk virkende sprinkleranlæg, der opfylder  

 bestemmelserne i regel 12, kan det nævnte rumfang inkludere en vis mængde  

 brændbart materiale, der er benyttet til opstilling af klasse  

 "C"-inddelinger.
5 Finerer o.l. anvendt på overflader af lofter og garneringer, der er  

 omfattet af kravene i stk. 3, skal have en øvre brandværdi, der ikke  

 overstiger 45 MJ pr. kvm. af arealet for den anvendte tykkelse.(* 12) 6 Der skal være så få møbler som muligt i gange og trapperum.
7 Maling, lak og andre overfladematerialer, som bruges på udsatte indvendige  

 overflader, må ikke kunne frembringe for store mængder giftige røggasser.(*  

 13) 8 Nederste lag af en eventuel dæksbelægning i aptering, tjenesterum og  

 kontrolrum skal være af godkendt, ikke let antændeligt materiale og må ikke  

 frembyde risiko for udvikling af giftige eller eksplosionsfarlige luftarter  

 ved høje temperaturer.(* 14).
Regel 35 Konstruktionsdetaljer 1 For aptering, tjenesterum, kontrolrum, gange og trapper gælder følgende  

 krav:
.1 Lukkede rum bag loftsbeklædninger, paneler eller garneringer skal være  

 passende opdelt ved tætsluttende adskillelser (draught stops), hvis indbyrdes  

 afstand ikke må overstige 14 m.(* 15) .2 I lodret retning skal sådanne indelukkede rum, indbefattet rum bag  

 garnering i trapperum, trunke etc., være lukket ved hvert dæk.
2 Lofter og skodder skal være konstrueret på en måde, der uden at forringe  

 effektiviteten af brandsikringen gør det muligt for brandvagten at opdage  

 røg, der stammer fra aflukkede og utilgængelige steder, medmindre  

 Administrationen skønner, at der ikke er nogen risiko for, at der kan opstå  

 brand på sådanne steder.
 Regel 36 Automatisk virkende sprinkler-, brandvisnings- og  

 brandalarmanlæg eller fast anbragt brandvisnings- og brandalarmanlæg.
 Stk. 2  omfatter alle skibe, som er køllagt den 1.  

 januar 1994 og derefter.
1 I ethvert skib, der er omfattet af dette afsnit, skal der inden for hver  

 enkelt zone, hvadenten den er lodret eller vandret, i aptering og i alle  

 tjenesterum samt - hvor Administrationen anser det for nødvendigt - i  

 kontrolrum, bortset fra rum, der ikke frembyder nogen større brandrisiko  

 (f.eks. tomme rum, sanitærrum etc.), være installeret enten:
.1 Et fast anbragt brandvisnings- og brandalarmanlæg af godkendt type, som  

 opfylder bestemmelserne i regel 13 og således installeret og indrettet, at  

 det viser tilstedeværelsen af brand i disse rum; eller .2 et automatisk virkende sprinkler-, brandvisnings- og brandalarmanlæg af  

 godkendt type, der opfylder bestemmelserne i regel 12 og er således  

 installeret og indrettet, at det beskytter disse rum, og derudover et fast  

 anbragt brandvisnings- og brandalarmanlæg af godkendt type, som opfylder  

 bestemmelserne i regel 13, således installeret og indrettet, at gange,  

 trapper og flugtveje i apteringsområder er dækket med røgdetektorer.
2 I almindeligt tilgængelige rum, som omfatter tre eller flere dæk i direkte  

 forbindelse, og som indeholder brændbart udstyr såsom møbler og aflukkede rum  

 såsom butikker, kontorer og restauranter, skal hele den lodrette brændbare  

 zone i rummet være beskyttet af et automatisk virkende sprinkleranlæg, som  

 opfylder bestemmelserne i regel 12.
Regel 37 Beskyttelse af speciallastrum (f.eks.  

 vogndæksrum) 1 Bestemmelser, der gælder for speciallastrum, hvadenten de er beliggende  

 over eller under skoddækket.
1.1 Almindelige bestemmelser.
1.1.1 Hovedprincippet, som ligger til grund for bestemmelserne i denne regel er,  

 at dersom den sædvanlige inddeling i lodrette hovedzoner støder på praktiske  

 vanskeligheder i speciallastrum, må der i sådanne rum tilvejebringes en  

 tilsvarende beskyttelse ved hjælp af en vandret zoneinddeling og ved  

 installering af et effektivt, fast anbragt brandslukningsanlæg.
Ved  

 anvendelsen af bestemmelserne i denne regel kan en vandret zone herefter  

 omfatte speciallastrum på mere end et dæk, forudsat at zonens totale frie  

 højde for køretøjer ikke overstiger 10 m.
1.1.2 Bestemmelserne i regelerne 16, 18, 30 og 32, der tager sigte på at  

 opretholde brandsikkerheden ved lodrette zoner, finder ligeledes anvendelse  

 på dæk og skodder til adskillelse mellem de vandrette zoner samt mellem disse  

 zoner og resten af skibet.
1.2 Konstruktiv beskyttelse.
1.2.1 Skodder, der afgrænser speciallastrum, skal isoleres som foreskrevet for  

 rum af kategori (11) i tabel 26.1 eller i tabel 27.1 og de vandrette  

 afgrænsninger, som foreskrevet for rum af kategori (11) i tabel 26.3 eller i  

 tabel 27.2.
1.2.2 På kommandobroen skal der være anbragt indikatorer, der skal vise, om de  

 enkelte branddøre, der fører til eller fra special-lastrummene, er lukkede.
1.2.3 Døre til vogndæksrum må ikke kunne fastholdes i permanent åben stilling.
1.3 Fast anbragte brandslukningsanlæg.(* 16) Hvert enkelt speciallastrum skal være udrustet med et godkendt, fast  

 anbragt sprinkleranlæg for manuel betjening, som skal beskytte alle dele af  

 dæk og platformdæk for biler i det pågældende rum.
Administrationen kan dog  

 tillade, at der anvendes et andet, fast anbragt brandslukningsanlæg som ved  

 en fuldskalaprøve, der simulerer en brand i et speciallastrum, hvor der  

 flyder benzin ud, har vist sig at være lige så effektivt til bekæmpelse af  

 brande, der kan opstå i et sådant rum.
Anlægget skal opfylde følgende  

 bestemmelser.
1.3.1 Vogndæks sprinkleranlæg .1 Almindelige bestemmelser .1.1 Sprinkleranlægget skal være en selvstændig enhed, og det må kun  

 have forbindelse til skibets hovedbrandledning.
.1.2 Samlinger ved svejsning, hvorved rørmaterialets  

 korrosionsbestandighed nedsættes, skal begrænses til et absolut minimum.  

 Rørsystemet skal være udført af ind- og udvendigt galvaniserede stålrør eller  

 af et andet materiale, der er tilsvarende korrosionsbestandigt, og der må kun  

 anvendes korrosionsbestandige fittings af godkendt type.
Fittings, der ikke  

 er varmebestandige, skal brandisoleres.
 .1.3 Rørsystemet skal være drænbart, dels gennem omhyggelig oplægning og,  

 hvor det er nødvendigt, ved anbringelse af drænventiler.
 .1.4 Hele anlægget, herunder rørsystemer, skal være beregnet for mindst  

 det dobbelte af det maksimale arbejdstryk.
 .1.5 Anlægsbeskrivelse, indeholdende bl.a. fyldestgørende betjenings-,  

 vedligeholdelses- og funktionsvejledning, skal leveres med anlægget og  

 medgives det pågældende skib i et fornødent antal eksemplarer.
.2 Sprinklere .2.1 Sprinklerne skal være åbne og af fuldt boret typegodkendt  

 konstruktion, og de skal være korrosionsbestandige over for havluft.
 .2.2 Sprinklerne skal anbringes så højt i rummet som muligt og vel klar af  

 dæksbjælker og lignende konstruktioner, der vil kunne hæmme vandspredningen.
 .2.3 Sprinklerne skal være fordelt således, at der ved et passende  

 vandtryk, som dog ikke ved nogen sprinkler må være mindre end 0,175 N/kvmm.,  

 sikres tilførsel af en jævnt fordelt vandmængde på mindst 3,5 liter pr. kvm.  

 pr. min. for vogndæk med dækshøjde på 2,5 m eller derunder og mindst 5 liter  

 pr. kvm. pr. min. for vogndæk med dækshøjde over 2,5 m.
 .2.4 Der skal forefindes ca. 5% sprinklere i reserve dog mindst 10 stk.,  

 som skal opbevares i det rum, hvor anlæggets fordelingsventiler er placeret.
.3 Sektionsinddeling .3.1 Anlægget skal normalt dække hele vogndækkets bredde.
Anlægget kan  

 inddeles i sektioner, såfremt sektionerne måler mindst 20 m i længden.
I  

 skibe, hvor vogndækket er underopdelt i langskibs retning ved klasse  

 "A"-skodder, der danner grænser til op- og/eller nedgange o.l., kan  

 bredden af sektionerne reduceres tilsvarende.
.3.2 Fordelingsventilerne til anlæggets sektioner skal være anbragt i et  

 særligt brandisoleret rum, der skal støde op til, men være adskilt fra  

 vogndækket.
Rummet skal være særskilt effektivt trykventileret(* 17), og der  

 skal være adgang til rummet såvel fra selve vogndækket, som fra et sikkert  

 sted uden for dette.
Rummet skal endvidere være placeret således, at  

 adgangsmulighederne ikke let kan blive vanskeliggjort i tilfælde af brand.
.4 Vandforsyning .4.1 Pumper .4.1.1 Anlægget skal være forsynet med mindst en separat pumpe.
 .4.1.2 Den eller de for anlægget separate pumper skal til enhver tid kunne  

 levere den foreskrevne vandmængde til mindst 2 sektioner samtidig.
.4.1.3 Pumpen eller pumperne skal altid kunne startes og bringes i  

 funktion fra det rum, hvori fordelingsventilerne er anbragt.  

 Fordelingsventilernes manifold skal være forsynet med manometer.
Pumpen eller  

 pumperne skal endvidere kunne startes på det sted, hvor den eller de er  

 placeret.
4.2 Der skal fra skibets hovedbrandledning være forbindelse til anlægget  

 gennem en afspærrelig og aflåselig kontraventil.
Ventilen, der skal hindre  

 tilbagestrømning fra anlægget til hovedbrandledningen, skal være anbragt  

 umiddelbart ved tilslutningsstedet og være tydeligt mærket.
.5 Prøver efter installering .5.1 Anlægget skal trykprøves, gennemskylles med ferskvand samt  

 udtørres med trykluft.
.5.2 Under alle senere afprøvninger i forbindelse med Søfartsstyrelsens  

 periodiske inspektioner bør der kun anvendes ferskvand, og anlægget bør  

 udtørres med trykluft.
Ved alle sådanne senere afprøvninger skal anlæggets  

 pumpe eller pumper anvendes.
Såfremt der anvendes saltvand under disse  

 afprøvninger, skal anlægget gennemskylles med ferskvand samt udtørres med  

 trykluft.
 .6 Opslag m.v.
 .6.1 Forinden installationsarbejdet påbegyndes, skal Søfartsstyrelsens  

 godkendelse af generalplanen over installationerne foreligge.
 .6.2 Af generalplanen skal fremgå:
.6.2.1 Sprinklernes type og placering .6.2.2 Placering af fordelingsventiler .6.2.3 Sektionsinddelingen .6.2.4 Pumpekapacitet 1.4 Brandpatruljer og opdagelse af brand.
1.4.1 Der skal drages omsorg for en effektiv patruljeringsordning i  

 speciallastrum i henhold til en godkendt plan.
Hvis der ikke i et sådant rum  

 holdes konstant brandvagt hele tiden under hele rejsen, skal der installeres  

 et fast anbragt brandvisnings- og brandalarmanlæg af godkendt type, som  

 opfylder bestemmelserne i regel 13. Det fast anbragte brandvisningsanlæg skal  

 være i stand til hurtigt at indikere en opstående brand.
Indbyrdes afstande  

 og placering af detektorer skal kontrolleres til Administrationens  

 tilfredshed, idet påvirkninger fra ventilation og andre relevante faktorer  

 tages i betragtning.
1.4.2 Der skal i alle speciallastrum forefindes manuelt betjente alarmtryk i  

 fornødent omfang, og et af dem skal placeres i nærheden af hver udgang fra  

 sådanne rum.
1.5 Brandslukningsudstyr.
 I hvert speciallastrum skal forefindes:
.1 Mindst tre tågestrålerør; .2 et transportabelt skumslukningsapparat med forlænger, der opfylder  

 bestemmelserne i regel 6.4, forudsat at der er mindst to sådanne apparater  

 til rådighed i skibet til brug i de pågældende rum; og .3 et efter Administrationens skøn tilstrækkeligt antal transportable  

 ildslukkere, dog således at der er anbragt mindst en transportabel ildslukker  

 ved hver adgang til disse rum.
1.6 Ventilationssystem.
1.6.1 Der skal forefindes et effektivt anlæg for mekanisk ventilation til  

 speciallastrummene, og dette anlæg skal være helt adskilt fra andre  

 ventilationsanlæg og skal have tilstrækkelig kapacitet til at udskifte luften  

 mindst 10 gange i timen.
Dette anlæg skal altid være i virksomhed, når der er  

 biler i de pågældende rum.
Administrationen kan bestemme, at der skal ske  

 hyppigere luftudskiftning under lastning og losning af biler.  

 Ventilationskanaler, der betjener speciallastrum, som kan lukkes tæt, skal  

 være særskilt for ethvert sådant rum.
Anlægget skal kunne betjenes fra et  

 sted uden for disse rum.
 .1 Anlæggets ventilatorer skal i almindelighed være reversible, og  

 anlægget skal kunne skifte luften mindst 20 gange i timen under lastning og  

 losning.
1.6.2 Ventilationen skal være således indrettet, at der ikke sker lagdannelser i  

 luften eller opstår luftlommer.
1.6.3 Der skal på kommandobroen forefindes mulighed for at konstatere eventuelt  

 tab eller reduktion af den foreskrevne ventilationskapacitet.
1.6.4 Der skal drages omsorg for, at ventilationsanlægget kan standses hurtigt  

 og lukkes effektivt i tilfælde af brand under hensyntagen til vejr- og  

 søforholdene.
1.6.5 Ventilationskanaler inklusive spjæld skal være udført af stål, og de skal  

 anbringes på en måde, der tilfredsstiller Administrationen.
1.6.6 Renheden af luften i vogndæksrum skal mindst hvert kvartal kontrolleres  

 under en lastnings- og en losningsperiode.
En sådan kontrol kan dog udelades,  

 når vogndæksrummet ikke anvendes til transport af røggasproducerende enheder.  

 Måleudstyret skal være af godkendt type og kan være transportabelt.  

 Målingerne skal udføres under normale ventilationsforhold og i  

 overensstemmelse med den til udstyret hørende vejledning.
2 Yderligere bestemmelser, der kun gælder for speciallastrum over  

 skoddækket 2.1 Spygatter.
I betragtning af det alvorlige tab af stabilitet, som kan opstå ved, at  

 der samler sig store mængder vand på dækket eller dækkene, når det fast  

 anbragte sprinkleranlæg træder i funktion, skal der anbringes spygatter for  

 at sikre, at dette vand hurtigt udtømmes ved et direkte afløb til søen.(* 18) 2.2 Forholdsregler mod antændelse af brandfarlige dampe.
2.2.1 På ethvert dæk eller platform, hvis en sådan er monteret, hvorpå der føres  

 biler, og hvor det kan forventes, at der vil samle sig eksplosive dampe,  

 undtagen platforme med åbninger af tilstrækkelig størrelse, der muliggør, at  

 benzindampe kan trænge nedad, skal udstyr, som kan forårsage antændelse af  

 brandfarlige dampe, navnlig elektrisk udstyr og ledninger, anbringes mindst  

 450 mm over dækket eller platformen.
Elektrisk udstyr, der anbringes mere end  

 450 mm over dækket eller platformen, skal være af en type, der er således  

 indkapslet og beskyttet, at der ikke kan slippe gnister ud.
Såfremt  

 Administrationen finder det godtgjort, at det af hensyn til skibets sikre  

 drift er nødvendigt, at elektrisk udstyr og ledninger af den nævnte art  

 anbringes i en lavere højde end 450 mm over dækket eller platformen, skal det  

 nævnte udstyr med ledninger være af en type, der er godkendt til brug i  

 eksplosionsfarlig blanding af benzin og luft.
2.2.2 Elektrisk udstyr og ledninger, der er installeret i en aftrækskanal, skal  

 være af en type, der er godkendt til brug i eksplosive blandinger af benzin  

 og luft, og afgangsåbningen fra enhver aftrækskanal skal være anbragt på et  

 sikkert sted under hensyntagen til eventuelle andre muligheder for  

 antændelse.
3 Yderligere bestemmelser, der kun gælder for speciallastrum under  

 skoddækket 3.1 Lænsemidler og dræn.
 I betragtning af det alvorlige tab af stabilitet, som vil kunne opstå ved,  

 at der samler sig store mængder vand på dækket eller tanktoppen, når det fast  

 anbragte sprinkleranlæg træder i funktion, kan Administrationen kræve, at der  

 tilvejebringes ekstra lænse- og drænmuligheder foruden dem, der er påbudt i  

 henhold til regel 21 i kapitel II-1.
3.2 Forholdsregler mod antændelse af brandfarlige dampe.
3.2.1 Eventuelt elektrisk udstyr og ledninger skal være af en type, der er egnet  

 til brug i eksplosive blandinger af benzin og luft.
Anvendelse af andet  

 udstyr, som kan forårsage antændelse af brandfarlige dampe, er ikke tilladt.
3.2.2 Elektrisk udstyr og ledninger, der er installeret i en aftrækskanal, skal  

 være af en type, der er godkendt til brug i eksplosive blandinger af benzin  

 og luft, og afgangsåbningen fra en aftrækskanal skal anbringes på et sikkert  

 sted under hensyntagen til eventuelle andre muligheder for antændelse.
4. Skiltning 4.1 I skibe, som kan medtage motordrevne køretøjer, skal der på passende  

 steder være anbragt iøjnefaldende opslag eller symbolskilte, hvoraf tydeligt  

 fremgår, at tobaksrygning og anden brug af åben ild på vogndækket og i  

 køretøjerne samt brændstofpåfyldning af køretøjernes tanke er forbudt.
Regel 38 Beskyttelse af lastrum (bortset fra speciallastrum) bestemt  

 til anbringelse af motorkøretøjer med brændstof på tanken til egen  

 fremdrivning Stk. 1  i denne regel gælder for skibe køllagt på eller  

 efter 1. februar 1992.
 I ethvert lastrum (bortset fra speciallastrum), der indeholder  

 motorkøretøjer med brændstof i tanken til egen fremdrivning, skal følgende  

 bestemmelser være opfyldt:
1 Fast anbragt brandvisningsanlæg Der skal forefindes fast anbragt brandvisnings- og brandalarmanlæg, der  

 opfylder kravene i regel 13, eller et røgalarmeringsanlæg for vedvarende  

 prøveudtagning af atmosfæren, der opfylder kravene i regel 13.1. Ved  

 udformning og installation af dette anlæg skal der tages hensyn til  

 ventilationskravene i stk. 3.
2 Brandslukningsmidler 2.1 Der skal være installeret et fast brandslukningsanlæg, som skal opfylde  

 bestemmelserne i regel 5. Hvis der er installeret et CO2-anlæg, skal den  

 mængde CO2, der er til rådighed, dog som minimum være tilstrækkelig til at  

 give et mindsterumfang af fri CO2 svarende til 45% af bruttorumfanget af det  

 største af de omhandlede lastrum, som kan lukkes tæt, og anlægget skal være  

 udført på en sådan måde, at der sikres tilgang i løbet af 10 minutter af  

 mindst 2/3 af den luftart, der kræves for det pågældende rum.
Der kan  

 installeres ethvert andet, fast anbragt anlæg til brandslukning med luftarter  

 eller fast slukningsanlæg med højekspanderende skum, forudsat at det yder  

 tilsvarende beskyttelse.
Endvidere kan ethvert lastrum, der kun er bestemt  

 for køretøjer, der ikke medfører last, udstyres med fast anbragte anlæg til  

 brandslukning med halon, som skal opfylde bestemmelserne i regel 5.
2.2 Som et alternativ kan der installeres et anlæg, der opfylder kravene i  

 regel 37.1.3, forudsat at også bestemmelserne i regel 37.2.1 eller, alt efter  

 omstændighederne, regel 37.3.1 er opfyldt.
2.3 Der skal til brug i ethvert sådant rum forefindes et efter  

 Administrationens skøn tilstrækkeligt antal transportable ildslukkere.
Ved  

 hver adgang til sådanne rum skal der være anbragt mindst en transportabel  

 ildslukker.
3 Ventilationssystem 3.1 Der skal forefindes et effektivt anlæg for mekanisk ventilation med  

 tilstrækkelig kapacitet til at forny luften mindst 10 gange i timen i skibe,  

 der kan befordre over 36 passagerer, og 6 gange i timen i skibe, der  

 befordrer højst 36 passagerer.
Dette anlæg skal være helt adskilt fra andre  

 ventilationsanlæg og skal altid være i drift, når der er biler i de  

 pågældende rum.
Ventilationskanaler, som betjener sådanne lastrum, der kan  

 lukkes tæt, skal være separate for hvert sådant rum.
Anlægget skal kunne  

 betjenes fra et sted uden for rummene.
 .1 Anlæggets ventilatorer skal i almindelighed være reversible, og  

 anlægget skal kunne skifte luften mindst 20 gange i timen under lastning og  

 losning.
3.2 Ventilationen skal være således indrettet, at der ikke sker lagdannelse i  

 luften eller opstår luftlommer.
3.3 Der skal på kommandobroen forefindes midler til at konstatere eventuelt  

 tab eller reduktion af den foreskrevne ventilationskapacitet.
3.4 Der skal drages omsorg for, at ventilationsanlægget kan standses hurtigt  

 og lukkes effektivt i tilfælde af brand under hensyntagen til vejr- og  

 søforholdene.
3.5 Ventilationskanaler, inklusive spjæld, skal være udført af stål, og de  

 skal anbringes på en måde, der tilfredsstiller Administrationen.
3.6 Renheden af luften i vogndæksrum skal mindst hvert kvartal kontrolleres  

 under en lastnings- og en losningsperiode.
En sådan kontrol kan dog undlades,  

 når vogndæksrummet ikke anvendes til transport af røggasproducerende enheder.  

 Måleudstyret skal være af godkendt type og kan være transportabelt.  

 Målingerne skal udføres under normale ventilationsforhold og i  

 overensstemmelse med den til udstyret hørende vejledning.
4 Forholdsregler mod antændelse af brændbare dampe 4.1 Eventuelt elektrisk udstyr og ledninger skal være af en type, der er egnet  

 til brug i eksplosive blandinger af benzin og luft.
Anvendelse af andet  

 udstyr, som kan forårsage antændelse af brandfarlige dampe, er ikke tilladt.
4.2 Elektrisk udstyr og ledninger, der er installeret i en aftrækskanal, skal  

 være af en type, der er godkendt til brug i eksplosive blandinger af benzin  

 og luft, og afgangsåbningen fra enhver aftrækskanal skal være anbragt på et  

 sikkert sted under hensyntagen til eventuelle andre muligheder for  

 antændelse.
4.3 Spygatter må ikke føres til maskinrum eller andre rum, hvor der kan være  

 fare for antændelse.
5 Skiltning 5.1 Der skal på passende steder være anbragt iøjnefaldende opslag eller  

 symbolskilte, hvoraf det tydeligt fremgår, at tobaksrygning og anden brug af  

 åben ild samt brændstofspåfyldning er forbudt.
Regel 39 Fast anbragte brandslukningsanlæg i lastrum 1 Lastrum i skibe på 1000 BRT og derover skal beskyttes ved et fast anbragt  

 anlæg til ildslukkende luftarter, der opfylder bestemmelserne i regel 5,  

 eller ved et fast brandslukningsanlæg med højekspanderende skum, der yder  

 tilsvarende beskyttelse, jf. dog stk. 3.
2 Hvor Administrationen finder det godtgjort, at det ville være urimeligt at  

 forlange kravene i stk. 1 opfyldt, samt i skibe på under 1000 BRT, skal der i  

 de pågældende skibes lastrum forefindes de brandslukningsmidler, som  

 Administrationen måtte anse for nødvendige.
3 Et skib, som anvendes til transport af farligt gods, skal i lastrummene  

 være udstyret med et fast anbragt anlæg med ildslukkende luftarter, der  

 opfylder bestemmelserne i regel 5, eller med et andet brandslukningsanlæg,  

 som efter Administrationens skøn yder tilsvarende beskyttelse for den førte  

 last.
Regel 40 Brandpatruljer samt brandvisnings-, brandalarm- og  

 højttaleranlæg Stk. 7  omfatter alle skibe, som er køllagt den 1.  

 januar 1994 eller derefter.
 Stk. 2  i denne regel gælder for skibe som er køllagt på  

 eller efter 1. februar 1992.
1 Der skal installeres et manuelt betjent alarmtryk, der opfylder  

 bestemmelserne i regel 13.
2 Et fast anbragt brandvisnings- og brandalarmanlæg, der opfylder kravene i  

 regel 13, eller et røgalarmeringsanlæg for vedvarende prøveudtagning af  

 atmosfæren, der opfylder kravene i regel 13.1, skal installeres i alle  

 lastrum, som efter Administrationens skøn ikke er tilgængelige, undtagen hvor  

 Administrationen finder det godtgjort, at skibet anvendes til rejser af så  

 kort varighed, at det ville være urimeligt at forlange dette krav opfyldt.
3 Alle skibe skal til stadighed under sejlads eller ophold i havn (undtagen  

 når de er oplagte) være således bemandet eller udrustet, at enhver brandalarm  

 øjeblikkelig vil blive modtaget af et ansvarshavende medlem af besætningen.
4 Der skal forefindes en særlig alarm, der betjenes fra kommandobroen eller  

 brandkontrolrummet for at tilkalde besætningen.
Dette alarmapparat kan udgøre  

 en del af skibets almindelige alarmsystem, men det skal kunne benyttes  

 uafhængigt af alarmen til passagerrummene.
5 Et højttaleranlæg eller andet effektivt kommunikationsmiddel skal være  

 hørligt i aptering og i alle tjenesterum og kontrolrum.
6 I skibe, der kan befordre over 36 passagerer, skal der være en effektiv  

 patruljeringsordning i henhold til en godkendt plan, således at en  

 opstået brand hurtigt kan opdages.
Enhver brandvagt skal gøres fortrolig med  

 skibets indretning samt placeringen og brugen af enhver udrustning, som han  

 kan blive udsat for at skulle anvende.
7 I almindeligt tilgængelige rum, som omfatter tre eller flere dæk, og som  

 indeholder brændbart udstyr såsom møbler, og aflukkede rum såsom butikker,  

 kontorer og restauranter, skal hele den lodrette brandzone i rummet være  

 beskyttet af et røgmeldeanlæg, som opfylder bestemmelserne i regel 13, dog  

 med undtagelse af stk. 1.9.
Regel 41 Særlige krav for skibe, der transporterer farligt gods Kravene i regel 54 finder alt efter omstændighederne anvendelse på  

 passagerskibe, der transporterer farligt gods.
 (* 1) Der skal være mindst 2 hovedzoner, medmindre Søfartsstyrelsen i det  

 enkelte tilfælde og under henvisning til bestemmelserne i regel 1.4.1 med  

 tilhørende fodnote skønner, at dette ikke forøger skibets brandsikkerhed.
 (* 2) Disse loftsbeklædninger eller garneringer skal have samme  

 brandmodstandsevne som det afbrudte skod.
 (* 3) Rum for nødbrandpumper skal brandisoleres som kontrolrum.
 (* 4) Rum for nødbrandpumper skal brandisoleres som kontrolrum.
 (* 5) Mindst en af de udgange, der er krævet ifølge stk. 1.1 og 1.2,  

 skal være uafhængig af vandtætte døre.
 (* 6) der indgår i skibets vandtætte inddeling.
 (* 7) Brandskodder omkring trapperum samt døre i disse må ikke være  

 forsynet med ventilationsåbninger.
 (* 8) Spændingen til elektriske dørholdere (elektromagneter) må ikke  

 automatisk genetableres, efter, at en udløsning er foretaget.
 (* 9) Åbning under en dør må max. være 20 mm.
(* 10) Sådanne vinduer skal, udover krav til styrke og hærdning, have en  

 brandmodstandsevne på 60 min. målt ved brandprøvning jf.
IMO Res A. 517(13).
 (* 11) Jf. rekommandation for forbedret brandprøvningsmetode for  

 overfladebrændbarhed for skodder, lofter og dæksbeklædning (gulvtæpper o.l.)  

 vedtaget af Organisationen ved resolution A. 653(16).
 (* 12) Dokumentation for øvre brandværdi efter ISO 1716.
 (* 13) Dokumentation for maksimale mængder af giftige røggasser målt efter  

 ISO 9507 og/eller DIN 53436 (se Meddelelser fra Søfartsstyrelsen 6/92).
 (* 14) Jf. brandprøvningsmetode for antændelighed af nederste lag  

 dækbelægning, vedtaget af Organisationen ved resolution A.687(17).
 (* 15) i langskibs og tværskibs retning, gælder dog ikke inden for  

 samme rum.
 (* 16) Jf. rekommandation om fast anbragte brandslukningsanlæg for  

 speciallastrum, vedtaget af Organisationen ved resolution A.123 (V).
 (* 17) se iøvrigt regl. 32.11.
(* 18) se iøvrigt kap.
II. 1.regl. 21.1.6.1. til 1.6.5.
