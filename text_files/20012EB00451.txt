Beretning afgivet af Retsudvalget den 31. maj  

 2002 Beretning over Forslag til folketingsbeslutning om  

 forsøgsdyr [af Margrete Auken (SF) m.fl.] Indledning Retsudvalget har i folketingsåret 2001-02, 2.  

 samling, behandlet 4 forslag til folketingsbeslutning, som berører  

 dyreforsøg (B 62, Forslag til folketingsbeslutning om bedre  

 dyrevelfærd (fremsat af Socialdemokratiet), B 67, Forslag til  

 folketingsbeslutning om kulegravning af dyreværnslovgivningen (fremsat  

 af Dansk Folkeparti), B 71, Forslag til folketingsbeslutning om  

 forsøgsdyr (fremsat af Socialistisk Folkeparti), og B 82, Forslag til  

 folketingsbeslutning om ændring af dyreværnslovgivningen (fremsat  

 af Enhedslisten)).
Regeringen har fremlagt en handlingsplan for bedre  

 dyrevelfærd, Dyrs velfærd   vores ansvar, som bl.a. indeholder  

 initiativer på dyreforsøgsområdet.
Udvalget har stillet  

 ét spørgsmål til justitsministeren, som ministeren har  

 besvaret skriftligt.
 Med denne beretning ønsker udvalget at gøre  

 status over det videre arbejde med at forbedre forholdene for  

 forsøgsdyr, at sikre en effektiv administration af  

 dyreforsøgsområdet samt at sikre større åbenhed om  

 dyreforsøg.
Forholdene for forsøgsdyr Der er behov for at sikre forsøgsdyr bedre  

 opstaldningsforhold.
Der findes i Justitsministeriets bekendtgørelse  

 nr. 333 af 18. maj 1990 regler om forsøgsdyrs opstaldning og pasning.  

 Denne bekendtgørelse indeholder alene mere generelt udformede regler  

 på området.
Der er derfor behov for, at det gennem mere  

 præcise krav til opstaldning af forsøgsdyr sikres, at  

 opstaldningsforholdene er tilpassede de enkelte forsøgsdyrs  

 fysiologiske og etologiske behov.
Udvalget har i den forbindelse noteret sig, at  

 justitsministeren i sin besvarelse af spørgsmål nr. 1 af 22.  

 marts 2002 (B 71   bilag 6) har oplyst, at Justitsministeriet nu vil  

 igangsætte arbejdet med en revision af de gældende nationale  

 regler for opstaldning.
Justitsministeren har endvidere oplyst, at man i de  

 videre overvejelser herom vil inddrage Europarådets resolution af 30.  

 maj 1997 vedrørende opstaldning og pasning af forsøgsdyr samt  

 de allerede opnåede resultater af de igangværende forhandlinger i  

 Europarådet.
Endvidere vil den rapport om opstaldningsforhold for  

 forsøgsdyr, som er udarbejdet af Novo Nordisk og Dyrenes Beskyttelse,  

 blive inddraget i det videre arbejde.
 Udvalget finder, at arbejdet hermed skal være  

 afsluttet inden udgangen af 2002.
Administrationen af dyreforsøgsområdet En stor del af arbejdet i Rådet for  

 Dyreforsøg består i dag i behandling af konkrete  

 ansøgninger om tilladelse til dyreforsøg.
Der er behov for at  

 sikre, at Rådet for Dyreforsøg i videre omfang får  

 mulighed for at anvende sin ekspertise til at behandle mere principielle og  

 overordnede spørgsmål, som ansøgninger om  

 dyreforsøg giver anledning til.
 Udvalget har i den forbindelse noteret sig, at det af  

 regeringens handlingsplan for bedre dyrevelfærd fremgår, at  

 regeringen finder behov for at omstrukturere  

 dyreforsøgsadministrationen med henblik på at effektivisere  

 administrationen og sikre, at rådets arbejde kan koncentreres om mere  

 principielle og overordnede overvejelser om dyreforsøg, end  

 tilfældet er i dag.
 Udvalget har endvidere med tilfredshed noteret sig, at  

 justitsministeren i sin besvarelse af spørgsmål nr. 1 af 22.  

 marts 2002 (B 71   bilag 6) har oplyst, at Justitsministeriet forventer inden  

 længe at have udarbejdet et forslag til en model for omstrukturering af  

 Dyreforsøgstilsynet.
Større åbenhed om dyreforsøg Der har fra flere sider været rejst kritik af  

 manglende åbenhed i administrationen af dyreforsøg.
Udvalget kan  

 tilslutte sig denne kritik.
Der er behov for, at offentligheden sikres en  

 større og let tilgængelig indsigt i området, ikke mindst  

 med henblik på at fremme en løbende debat om brug af  

 forsøgsdyr.
Udvalget finder derfor, at oplysninger om de enkelte  

 tilladelser til dyreforsøg skal gøres offentligt  

 tilgængelige på internettet.
 Udvalget har noteret sig, at det af regeringens  

 handlingsplan for bedre dyrevelfærd fremgår, at regeringen vil  

 tage initiativ til en sådan offentliggørelse, og at  

 justitsministeren i sin besvarelse af spørgsmål nr. 1 af 22.  

 marts 2002 (B 71   bilag 6) har oplyst, at Justitsministeriet forventer inden  

 længe at have udarbejdet et forslag til en model herfor.
 Udvalget finder, at arbejdet hermed skal være  

 afsluttet inden udgangen af 2002.
 Enhedslistens medlem af udvalget mener desuden, at  

 ansøgninger om tilladelse til dyreforsøg ligeledes bør  

 være offentligt tilgængelige for at sikre offentlig indsigt og  

 mulighed for holdningstilkendegivelse i forbindelse med vurdering og  

 afgørelse af ansøgninger om tilladelse til  

 dyreforsøg.
