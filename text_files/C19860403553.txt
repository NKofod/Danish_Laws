1. DIGITALISERING AF GEODÆTISK INSTITUTS KORT samt 2. OVERDRAGELSE OG UDNYTTELSE AF DATA, TILVEJEBRAGT  

 VED DIGITALISERING AF GEODÆTISK INSTITUTS KORT.
BAGGRUND Ved en meddelelse (A 83) i Statstidende af 3 februar 1983 har Geodætisk  

 Institut givet offentlige myndigheder tilladelse til at digitalisere dets  

 kort og kortmaterialer.
I meddelelsen hedder det, at tilladelsen gælder  

 indtil videre med en tilføjelse af, at hele spørgsmålet er under overvejelse.
 I instituttets vejledning »Ophavsret og Stempelafgift« er en  

 tilsvarende generel tilladelse givet til andre brugere (private firmaer,  

 m.fl.).
Instituttets hidtidige praksis på dette område har sin baggrund i, at det  

 ikke hidtil har haft de nødvendige ressourcer til selv at påtage sig opgaven  

 med digitalisering af sit materiale.
Dette forhold er imidlertid ændret efter  

 at instituttet har fået bevillinger, der sætter det i stand til at iværksætte  

 opbygningen af en såkaldt »topografisk database«, d.v.s. en  

 landsdækkende base, indeholdende data for højder, navne og topografiske  

 elementer (kystlinie, kommunikation, vandløb, administrative grænser og andre  

 informationer, der optræder i det topografiske grundkort). Dette arbejde har  

 finansministeriet (administrationsdepartementet i skr. af 19. december 1984)  

 henstillet til instituttet om at fremme.
 På denne baggrund er det besluttet at ændre den hidtidige praksis, sådan  

 som det kommer til udtryk i nedenstående betingelser for tilladelse til  

 offentlige og private instansers digitalisering af instituttets kort samt til  

 overdragelse og udnyttelse af data, der hidrører fra sådan digitalisering.
De reviderede bestemmelser træder i kraft 1. juli 1986 - jf.
Geodætisk  

 Instituts meddelelse (A 86) i Statstidende af 24. juni 1986.
Tilladelse og betingelser Med hjemmel i ophavsretsloven fastsættes som hovedregel:
 Enhver digitalisering af Geodætisk Instituts kort og kortmaterialer samt  

 enhver overdragelse og udnyttelse af data, tilvejebragt ved sådan  

 digitalisering, kræver instituttets tilladelse.
 Til en sådan tilladelse vil normalt være knyttet en række betingelser:
a.
Offentlige myndigheder (statslige og (amts)kommunale myndigheder, men  

 ikke koncessionerede selskaber; selskaber, hvori det offentlige er aktionær,  

 interessent eller lignende; kommunale fællesskaber, organiseret i  

 selskabsform); - De fra digitaliseringen resulterende data må kun udnyttes inden for  

 myndigheden (se dog nedenstående pkt. 2)).
 - Geodætisk Institut kan, såfremt det skønnes formålstjenstligt, gøre krav  

 på at få datakopier leveret vederlagsfrit tillige med retten til at udnytte  

 dem (ved f.eks. i en overgangsperiode at lade dem indgå i instituttets  

 topografiske database).
 - De pågældende data må alene anvendes til de i ansøgningen (og i  

 tilladelsen) anførte formål.
 - Af den digitaliserende myndighed indbetales et af instituttet fastsat  

 vederlag for udnyttelse af de data, hvortil det har (med)ophavsret. (I det  

 vederlag, den digitaliserende myndighed afkræver tredie part, skal således  

 instituttets vederlag indgå tillige med det vederlag, myndigheden beregner  

 sig for sin del af ophavsretten).
b.
Andre brugere I princippet gælder for andre brugere samme  

 retningslinier som for offentlige myndigheder.
Dog vil tilladelse til  

 digitalisering af instituttets kort normalt være forbundet med et vederlag.
 Nærværende bestemmelser omfatter ikke de af Geodætisk Institut selv  

 fremstillede digitale data (den topografiske database), for hvis udnyttelse,  

 der er knyttet andre betingelser end de her anførte.
