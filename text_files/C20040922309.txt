Cirkulære om bedømmelsesråd inden for forsvarschefens  

  

 område I tilslutning til Forsvarsministeriets cirkulære af 11/8  

 1994 om kriterier for udnævnelse af militært personel i det militære forsvar  

 og  

 efter forhandling med berørte personelorganisationer fastsættes:
 Kapitel 1.
 Formål.
 § 1.  

  

 Med  

 det formål at bedømme egnetheden til udnævnelse til højere grader for  

 officerspersonel af oberstløjtnant/kommandørkaptajn og lavere grader oprettes  

 bedømmelsesråd, jf. § 2.
 Bedømmelsesrådene henhører direkte under forsvarschefen, der  

 fastsætter supplerende retningslinjer for rådenes virke.
 Kapitel 2.
 Bedømmelsesråd.
 § 2.  

  

 For  

 officerer henført til lederniveauets højere funktionsniveau oprettes følgende  

 bedømmelsesråd:
 Bedømmelsesråd, hæren.
 Bedømmelsesråd, søværnet.
 Bedømmelsesråd, flyvevåbnet.
 Stk. 2.  

  

 Der  

 oprettes endvidere et værnsfælles bedømmelsesråd for majorer/orlogskaptajner  

 henført til højeste funktionsniveau samt for  

 oberstløjtnanter/kommandørkaptajner.
 Stk. 3.  

  

 Majorer/orlogskaptajner,  

 der i kraft af erhvervede kvalifikationer ønskes vurderet med henblik på  

 oprykning til chefniveau, behandles i det værnsfælles råd.
 Kapitel 3.
 Bedømmelsesrådenes opgaver.
 § 3.  

  

 Rådene afgiver udtalelse til forsvarschefen til brug ved dennes indstilling  

 til  

 Forsvarsministeriet om udnævnelser og ved udnævnelser, der foretages af  

 forsvarschefen.
 § 4.  

  

 Rådene skal - uafhængigt af forfremmelseskonjunkturerne - alene vurdere  

 personellets egnethed til anvendelse på et højere niveau og til udnævnelse  

 til  

 højere grader under iagttagelse af overordnede principper anført i lov om  

 forsvarets personel samt de heraf afledte bestemmelser for udnævnelse.
 Stk. 2.  

  

 Rådene må  

 ved behandling af de foreliggende personelbedømmelser ikke være bekendt med  

 forsvarschefens  

 stilling til disse.
 Kapitel 4.
 Bedømmelsesrådenes sammensætning.
§ 5.  

  

 De  

 værnsvise bedømmelsesråd, jf. § 2, stk. 1, består af 3 medlemmer.  

 Formændene og disses suppleanter udpeges af forsvarsministeren, sædvanligvis  

 blandt oberster/kommandører i pågældende værn.
Herudover udpeger  

 forsvarschefen  

 en ledelsesrepræsentant for hvert af rådene, sædvanligvis blandt  

 oberster/kommandører  

 eller oberstløjtnanter/kommandørkaptajner i pågældende værn.
Endvidere indgår  

 formanden/næstformanden for den berørte personelorganisation.
Stk. 2.  

  

 Det  

 værnsfælles bedømmelsesråd, jf. § 2, stk. 2, består af 4 medlemmer,  

 der repræsenterer de tre værn og den berørte personelorganisation.
Formanden  

 og  

 dennes suppleant udpeges af forsvarsministeren, sædvanligvis blandt  

 oberster/kommandører.
Herudover udpeger forsvarschefen 2  

 oberster/kommandører.  

 Endvidere indgår formanden for den berørte personalorganisation.
 Stk. 3.  

  

 Der udpeges  

 en suppleant for hvert medlem.
 § 6.  

  

 Medlemmer af bedømmelsesrådene og disses  

 suppleanter bør søges udpeget blandt officerer, der ikke selv udfærdiger  

 eller  

 påtegner bedømmelser for et større antal personel, der senere skal bedømmes i  

 rådene.
 Stk. 2.  

  

 Udpegning gælder normalt for en periode  

 på 4 år.
 Stk. 3.  

  

 Suppleanten indtræder i de tilfælde,  

 hvor det egentlige medlem har udfærdiget eller påtegnet den senest  

 foreliggende  

 bedømmelse for den, der skal bedømmes, samt ved undtagelsesvise forfald.
 Endvidere indtræder suppleanten i de i § 7 nævnte  

 tilfælde.
 § 7.  

  

 Intet medlem af rådet kan deltage i rådets forhandlinger, når den pågældende  

 er  

 gift, samlever, beslægtet eller besvogret med den, hvis bedømmelser  

 behandles,  

 i op- eller nedstigende linje eller i sidelinje så nær som søskendebørn,  

 eller  

 er vedkommendes værge, adoptiv- eller plejefar/-mor.
 Kapitel 5.
 Bedømmelsesrådenes virke.
 § 8.  

  

 Rådene sammentræder efter forsvarschefens nærmere bestemmelse og vurderer det  

 personel, der af forsvarschefen ønskes behandlet i rådene.
 Rådene kan endvidere sammenkaldes efter anmodning fra  

 Forsvarsministeriet.
 Stk. 2.  

  

 Forsvarschefen fastsætter  

 forretningsorden for bedømmelsesrådenes virksomhed efter drøftelse med  

 berørte  

 personelorganisationer.
 § 9.  

  

 Efternævnte personel behandles normalt ikke i rådene:
 1)  

 	  

    

 Elever på skoler, der  

 afsluttes med en tjenestemandsansættelse.
 2)  

 	  

    

 Premierløjtnanter af  

 linjen.
 3)  

 	  

    

 Kaptajner/kaptajnløjtnanter  

 af linjen med mindre end 1 års tjeneste i graden.
 4)  

 	  

    

 Officerer, der er  

 fyldt 58 år.
 § 10.  

  

 Egnetheden udtrykkes ved en af følgende betegnelser:
 I særlig grad egnet.
 Meget egnet.
 Egnet.
 Ikke egnet.
Såfremt den bedømtes egnethed ikke er således afklaret, at en  

 af de anførte egnethedsbetegnelser kan anvendes, anføres »Uafklaret«, idet  

 den  

 nærmere begrundelse herfor skal anføres i karakteristikken.
Betegnelsen  

 »Uafklaret« bør normalt ikke anvendes ved vurdering af personel, der har  

 forrettet tjeneste i graden i 3-4 år eller længere.
Stk. 2.  

  

 Kaptajner/kaptajnløjtnanter,  

 major/orlogskaptajner på højeste funktionsniveau og  

 oberstløjtnanter/kommandørkaptajner vurderes to grader frem.
Egnetheden  

 hertil  

 udtrykkes ved brug af ovennævnte betegnelser samt tillige ved brug af  

 betegnelserne: Muligvis meget egnet og Muligvis egnet, idet brugen af  

 betegnelsen »Uafklaret« kun undtagelsesvis bør anvendes.
§ 11.  

  

 Der foretages ikke afstemninger i rådene.
I tilfælde af dissens mellem  

 medlemmerne anføres enkeltstandpunkter særskilt i den afgivne udtalelse.
§ 12.  

  

 Bedømmelsesrådenes medlemmer har tavshedspligt for så vidt angår rådenes  

 forhandlinger og disses resultater.
Tavshedspligten ophører ikke ved udtræden  

 af rådet.
 § 13.  

  

 Dette cirkulære træder i kraft den 1/3 2004.
 Stk. 2.  

  

 Kundgørelse  

 for Forsvaret B. 4-28 af 3/11 1989 ophæves.
