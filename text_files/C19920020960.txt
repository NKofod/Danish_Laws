 Til § 4, stk. 2.
 Bestemmelsen skal ses i sammenhæng med § 26, stk. 1, nr. 8, om  

 fyldestgørende grund til arbejdsophør i direktoratets bekendtgørelse nr. 673  

 af 9. oktober 1991, hvorefter et medlem, som opsiger sit arbejde til  

 fratræden tidligst samtidig med, at retten til supplerende dagpenge  

 bortfalder, ikke skal idømmes karantæne.
Det er i den forbindelse bestemt, at arbejdsophøret i særlige tilfælde vil  

 kunne anses for fyldestgørende begrundet, selv om medlemmet fratræder  

 arbejdet, før retten til supplerende dagpenge er bortfaldet.
Dette gælder,  

 hvis medlemmet har opsagt sit arbejde til fratræden på det tidspunkt, hvor  

 retten til supplerende dagpenge bortfalder, men bortfaldstidspunktet herefter  

 udskydes på grund af uforudsigelige og pludseligt opståede situationer, som  

 f.eks. sygdom.
 Det er dog en forudsætning for at undgå karantæne, at medlemmet stilles  

 som om retten til supplerende dagpenge er bortfaldet ved arbejdsophøret.
 Som følge heraf er det fastsat, at medlemmet ved fastholdelse af  

 fratrædelsestidspunktet i ovennævnte tilfælde mister retten til supplerende  

 dagpenge, indtil betingelsen for generhvervelse er opfyldt.
