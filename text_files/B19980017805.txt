(Aktivbek.) § 1 I Arbejdsmarkedsstyrelsens bekendtgørelse nr. 1015 af 17. december 1997 om  

 en aktiv arbejdsmarkedsindsats foretages følgende ændringer:
 1. I indledningen indsættes efter »§ 34, stk. 1 og  

 3«: »§ 34 a, stk. 3« samt efter »lovbekendtgørelse nr.  

 508 af 18. juni 1997« indsættes: »som ændret ved lov nr. 1077 af  

 29. december 1997 og lov nr. 1082 af 29. december 1997.«.
 2. I § 2, stk. 2 , ændres »jf. dog § 4, stk. 2«  

 til: »jf. dog § 13 a, stk. 1.«.
 3. § 4, stk. 3, affattes således:
 » Stk. 3.  (Amts)kommunen skal orientere  

 Arbejdsformidlingen, såfremt den ønsker at formidle arbejde til den i stk. 1  

 nævnte gruppe, og såfremt den ikke længere ønsker at varetage denne  

 opgave.«.
 4. § 9, stk. 2 , affattes således:
» Stk. 2.  Ansvaret for statistiske indberetninger  

 af dagpengemodtagere til CRAM påhviler arbejdsløshedskasserne.
Ansvaret for  

 statistiske indberetninger af ledige kontanthjælpsmodtagere påhviler  

 Arbejdsformidlingen.
Arbejdsformidlingen kan dog aftale med en kommune, at  

 kommunen overtager ansvaret for indberetningen af ledige  

 kontanthjælpsmodtagere til CRAM.«.
 5. Efter § 13 indsættes som ny § 13 a :
» § 13 a.  Kommunen sørger for, at ledige  

 kontanthjælpsmodtagere, som modtager kontanthjælp alene på grund af ledighed,  

 tilmeldes Arbejdsformidlingen med henblik på formidling af arbejde.
Dette  

 gælder uanset, om kommunen tillige formidler arbejde til denne persongruppe,  

 jf. § 4, stk. 2.
 Stk. 2.  Ledige kontanthjælpsmodtagere, der tilmeldes  

 Arbejdsformidlingen, jf. stk. 1, skal ved tilmelding have udleveret et  

 fremmødekort med en kontaktdato.
 Stk. 3.  Hvis en ledig kontanthjælpsmodtager, der er  

 omfattet af stk. 1, afslår et formidlet arbejde, udebliver fra en  

 formidlingssamtale eller ikke kontakter Arbejdsformidlingen på kontaktdagen,  

 skal Arbejdsformidlingen underrette den pågældendes kommune, jf. § 19, stk.  

 3, og § 26, stk. 5, med henblik på en rådighedsvurdering.«.
 6. I § 19, stk.3 , indsættes i forlængelse af 3. punktum:  

 »jf. § 13 a, stk. 3.«.
 7. § 20, stk. 1 , sidste punktum affattes således:
 »Arbejdsformidlingen underretter vedkommendes  

 arbejdsløshedskasse/kommune om afmeldingen.«.
 8. Efter § 20 a, stk. 7, indsættes som nyt stk.:
» Stk. 8.  Arbejdsformidlingen afmelder en ledig  

 kontanthjælpsmodtager, når kommunen underretter Arbejdsformidlingen om, at  

 den ledige ikke længere skal være tilmeldt.
Arbejdsformidlingen underretter  

 vedkommende om afmeldingen.«.
 Stk. 8  bliver herefter stk. 9.
 9. I § 20 a, stk. 8, der bliver stk. 9 , indsættes  

 som 2. pkt .:
 »Ved afmelding af kontanthjælpsmodtagere efter stk. 1 og 4  

 underrettes endvidere kommunen.«.
 10. Efter § 143 indsættes i Afsnit III:
»Kapitel 16 a Rettigheder og pligter for særlige grupper af ledige § 143 a.  Ledige medlemmer af en arbejdsløshedskasse,  

 der afmeldes på grund af sygdom i dagpengeperioden, jf. § 55, stk. 1, i lov  

 om arbejdsløshedsforsikring m.v., og som først raskmeldes på et tidspunkt,  

 hvor dagpengeperioden ville være opbrugt, hvis der ikke havde været en  

 sygeperiode, har ved raskmelding ret og pligt til at modtage tilbud om  

 aktivering.
Retten og pligten til tilbud omfatter ledige, der ved  

 raskmeldingen er under 60 år, og gælder for den resterende del af  

 dagpengeperioden.
 Stk. 2.  Bestemmelserne i kapitel 16 om rettigheder og  

 pligter i aktivperioden finder tilsvarende anvendelse på aktivering efter  

 stk. 1.
 Stk. 3.  Forud for afgivelse af tilbud skal der  

 udarbejdes eller revideres en individuel handlingsplan, jf. § 12.
 Stk. 4.  Ledige, der er omfattet af stk. 1, er ved  

 overgangen til aktivperioden ikke omfattet af reglerne om gradvis indføring  

 af ret og pligt til tilbud i aktivperioden men bliver umiddelbart omfattet af  

 retten og pligten til tilbud efter kapitel 16.
 § 143 b.  Den ledige kan fritages for retten og  

 pligten til tilbud efter § 143 a, hvis Arbejdsformidlingen på grundlag af  

 retningslinier fra det regionale arbejdsmarkedsråd og en konkret vurdering af  

 den lediges forhold og behovene på det regionale arbejdsmarked finder, at den  

 ledige inden for en kortere tid har udsigt til at opnå ordinær beskæftigelse.
 Stk. 2.  Der kan ved vurderingen efter stk. 1 lægges  

 vægt på, om den ledige er inden for et fagområde, hvor der er eller inden for  

 kort tid kan forventes mangel på arbejdskraft.
 Stk. 3.  Arbejdsformidlingen kan endvidere fritage den  

 ledige for retten og pligten til tilbud efter § 143 a under hensyn til  

 sygdommens karakter eller sygeperiodens korte varighed.
 Stk. 4.  Arbejdsmarkedsstyrelsen udsender nærmere  

 retningslinier om anvendelsen af stk. 3.«.
 11. Efter § 144, stk. 2 , indsættes som nyt stk.:
 » Stk. 3.  Arbejdsløshedskasserne skal til  

 Arbejdsformidlingen indberette ledige medlemmer, der er omfattet af § 143 a,  

 stk. 1.«.
 Stk. 3-6 bliver herefter stk. 4-7.
 12. I § 157, stk. 1 og 2, ændres »kapitel 15 a og  

 16« til: »kapitel 15 a, 16 og 16 a«.
 13. Efter § 164 indsættes:
 » § 165.  Kapitel 16 a har virkning for ledige,  

 der raskmeldes den 1. april 1998 eller senere.
 Stk. 2.  Ved anvendelsen af § 143 a medregnes alene den  

 del af en sygeperiode, der ligger efter den 31. marts 1998.«.
§ 2 Bekendtgørelsen træder i kraft den 1. april 1998.
