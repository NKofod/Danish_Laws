 I medfør af § 75, stk. 6 og § 79, stk. 1, i lov om individuel boligstøtte,  

 jf. lovbekendtgørelse nr. 763 af 16. september 1993 med senere ændringer,  

 fastsættes:
Regnskabsaflæggelse § 1.  Det påhviler kommunalbestyrelsen hvert kvartal  

 at aflægge regnskab for beboerindskudslån m.v. samt for modtagelse af  

 renter, afdrag og eventuelle indekstillæg.
 Stk. 2.  Det påhviler tilsvarende kommunalbestyrelsen  

 hvert kvartal af aflægge regnskab for boligsikringslån samt for modtagelse af  

 renter og eventuelle afdrag.
 § 2.  Regnskab for beboerindskudslån m.v. og for  

 boligsikringslån opgøres på særskilte skemaer, som kan rekvireres i  

 Kongeriget Danmarks Hypotekbank og Finansforvaltning (Hypotekbanken).
 Stk. 2.  Skemaerne indsendes i udfyldt stand til  

 Hypotekbanken efter hvert kvartals udløb forsynet med underskrift af  

 kommunalbestyrelsen.
 Stk. 3.  Opgørelserne for oktober kvartal udfærdiges i 2  

 eksemplarer, hvoraf det ene forsynes med revisionserklæring og indsendes til  

 Hypotekbanken.
 § 3.  Efter regnskabsårets afslutning skal  

 kommunalbestyrelsen udarbejde en opgørelse over den udbetalte boligydelse  

 (lån og tilskud) og den boligsikring, der er udbetalt som tilskud.
Stk. 2.  Opgørelserne over udgifterne til  

boligsikring som tilskud og boligydelse i regnskabsåret skal ske på  

 særskilte skemaer, som kan rekvireres i Hypotekbanken.
Opgørelsen vedrørende  

 boligydelse skal indeholde en særskilt opgørelse vedrørende boligydelse som  

 lån.
Stk. 3.  Opgørelserne skal underskrives af  

 kommunalbestyrelsen og af kommunens revision.
Opgørelserne skal indsendes til  

 Hypotekbanken inden den 15. august.
Revision § 4.  Revisionen udføres af vedkommende kommunes  

 revision.
 § 5.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov nr.  

 321 af 26. juni 1975 om revision af statens regnskaber m.m.
Stk. 2.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 indgåede aftaler og sædvanlig praksis.
Endvidere foretages en vurdering af,  

 om der er taget skyldige økonomiske hensyn ved forvaltningen af de midler,  

 der er omfattet af regnskabet.
 Stk. 3.  Revisionen må i øvrigt tilrettelægges under  

 hensyn til dens betydning for statslige myndigheders styring og kontrol.
 § 6.  Ved udførelsen af den i § 5 nævnte revision må  

 revisor bl.a. efterprøve, om kommunens forretningsgang og sagsbehandling  

 inden for de berørte områder, herunder anvendelse af EDB-systemer, er  

 hensigtsmæssig og betryggende.
 Stk. 2.  Revisionen af personsager skal omfatte et antal  

 sager inden for hver enkelt kategori af boligstøttemodtagere, og der må ved  

 udvælgelsen af stikprøver lægges særlig vægt på sagsområder og sager, hvor  

 tilkendelse eller beregning af ydelser beror på kommunalbestyrelsens skøn  

 eller vurdering.
 Stk. 3.  Revisor må efterprøve, om der ved  

 sagsbehandlingen er taget hensyn til principielle afgørelser, der træffes af  

 ankeinstanser inden for de forskellige områder.
 Stk. 4.  Revisor skal påse, at:
 § 7.  Kommunalbestyrelsen (magistratafdelingen) skal  

 give revisionen adgang til at foretage de undersøgelser m.v., denne finder  

 nødvendige, og sørge for, at revisionen i øvrigt får de oplysninger og den  

 bistand, som revisionen anser for påkrævet for udførelsen af hvervet.
 § 8.  Den endelige årlige refusionsopgørelse, bilagt  

 tilhørende specifikationer, skal af revisionen forsynes med påtegning, hvoraf  

 fremgår, at opgørelsen er revideret, og at revisionen er udført i  

 overensstemmelse med reglerne i kommunens revisionsregulativ og dette  

 cirkulære.
Stk. 2.  Påtegningen skal indeholde revisors erklæring  

 om, at opgørelsen af statsrefusion er foretaget i overensstemmelse med  

 gældende refusionsbestemmelser.
Der skal i påtegningen henvises til den i § 9  

 nævnte beretning.
 § 9.  Revisor afgiver hvert år, senest samtidig med  

 afgivelsen af beretning om revisionen af kommunens øvrige regnskaber,  

 beretning om revisionen i henhold til dette cirkulære.
Stk. 2.  I beretningen redegøres for den udførte  

 revision, herunder for den i medfør af § 6 foreskrevne revision, samt for  

 alle væsentlige forhold, der har givet anledning til bemærkninger.
Der  

 redegøres endvidere for forhold af principiel eller økonomisk betydning, som  

 revisor finder anledning til at fremdrage, herunder tilfælde, hvor  

 fortolkning af gældende regler giver anledning til tvivl.
§ 10.  Kommunalbestyrelsen oversender revisionens  

 beretning sammen med besvarelsen af eventuelle revisionsbemærkninger til  

 vedkommende kommunale tilsynsmyndighed senest samtidig med oversendelsen af  

 beretningen om revisionen af kommunens øvrige regnskaber.
Samtidig sender  

 kommunalbestyrelsen 1 eksemplar af besvarelsen til revisor.
For Københavns og  

 Frederiksberg Kommuner sker indsendelsen til Bygge- og Boligstyrelsen.
 Stk. 2.  Har revisor fremført bemærkninger, og skønner  

 tilsynsmyndigheden, at der ikke af kommunalbestyrelsen er truffet de  

 nødvendige foranstaltninger til at berigtige forholdet, indberettes sagen  

 ledsaget af tilsynsmyndighedens bemærkninger til Bygge- og Boligstyrelsen.
 § 11.  Bekendtgørelsen træder i kraft den 1. april  

 1994.
 Stk. 2.  Samtidig ophæves Bygge- og Boligstyrelsens  

 bekendtgørelse nr. 53 af 5. februar 1993 om regnskabsaflæggelse og revision  

 af kommunernes boligstøtteregnskab.
