 Justitsministeriet har i forbindelse med behandlingen af en konkret sag  

 haft anledning til at tage stilling til fortolkningen af § 1, stk. 2, i lov  

 om offentlige indsamlinger, jf. lovbekendtgørelse nr. 623 af 15. september  

 1986.
 Efter § 1, stk. 2, i lov om offentlige indsamlinger er en indsamling  

 offentlig, såfremt opfordring til at yde bidrag rettes til andre end  

 personer, der er indbyderne personlig bekendte, eller som har særlig  

 tilknytning til de personer eller institutioner, til hvis fordel indsamlingen  

 sker.
 I den anledning skal det til orientering oplyses, at det er  

 Justitsministeriets opfattelse, at formuleringen »andre end personer,  

 der er indbyderne personlig bekendte«, henviser til andre fysiske  

 personer , hvorimod lovens bestemmelser ikke gælder for indsamlinger  

 foretaget blandt juridiske subjekter, herunder f.eks. erhvervsvirksomheder.
P.M.V.
E.B.
