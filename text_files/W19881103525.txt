En bødefældt gør gældende, at statens krav på ham (bøde og  

 sagsomkostninger) kun kan opkræves med den dividende, der er opnået ved en  

 tvangsakkord.
Justitsministeriet erklærer sig enig.
Ansøgeren sigtes i dec. 1981 for spirituskørsel; i maj 1984 stadfæstes  

 tvangsakkord, og i nov. 1984 idømmes pågældende en bøde samt tilpligtes at  

 betale sagens omkostninger.
Han afkræves disse beløb og betaler, dog under  

 protest, idet han henviser til tvangsakkorden.
Sagen forelægges efter henvendelse fra hans advokat for  

 Justitsministeriet, der finder, at såvel bøde som omkostningskrav må anses  

 stiftet på gerningstidspunktet og herefter gribes af en mellemkommende  

 tvangsakkord.
Domfældte tilbagebetales det beløb, der herefter er betalt for  

 meget.
