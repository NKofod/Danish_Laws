Efter § 33, stk. 3, i lov nr. 852 af 20. december 1989 fastsættes følgende forretningsorden for Dagpengeudvalget:
 § 1.  Afgørelser vedrørende retten til dagpenge  

 truffet af kommunen efter lov om dagpenge ved sygdom eller fødsel kan  

 indbringes for Dagpengeudvalget inden 4 uger efter, at afgørelsen er meddelt  

 den, hvem afgørelsen vedrører.
Stk. 2.  Dagpengeudvalget kan se bort fra den frist, der  

 er nævnt i stk. 1, når der er særlig grund hertil.
Afgørelse herom træffes af  

 formanden for Dagpengeudvalget.
 § 2.  Dagpengeudvalget består af 4 medlemmer samt en  

 opmand.
Medlemmerne, disses suppleanter og opmanden udnævnes alle af  

 socialministeren, jf. dagpengelovens § 33, stk. 1. 1 medlem udnævnes efter  

 indstilling fra Dansk Arbejdsgiverforening, 1 medlem efter indstilling fra  

 Landsorganisationen i Danmark, 1 medlem efter indstilling fra Kommunernes  

 Landsforening, Københavns og Frederiksberg kommuner og 1 medlem efter  

 indstilling fra Socialstyrelsen.
Sidstnævnte medlem er formand for udvalget.
 Stk. 2.  I tilfælde af tvistigheder om ret til dagpenge  

 til søfarende ved sygdom eller fødsel suppleres udvalget med en repræsentant  

 udpeget af den implicerede rederorganisation og en repræsentant udpeget af  

 den implicerede organisation for de søfarende.
 Stk. 3.  Dagpengeudvalgets sekretariatsfunktioner  

 varetages af Socialstyrelsen.
 § 3.  Dagpengeudvalgets medlemmer og sekretariat er  

 omfattet af lovgivningens almindelige regler om inhabilitet, herunder  

 bestemmelserne i forvaltningslovens kapitel 2.
 § 4.  Intet af medlemmerne må deltage i behandlingen  

 af en sag, når vedkommende har deltaget i 1. instansens afgørelse af sagen,  

 eller når sagen vedrører personer, vedkommende er knyttet til, eller forhold,  

 vedkommende er personligt interesseret i, jf. § 3.
Stk. 2.  Det påhviler ethvert medlem at gøre opmærksom  

 på forhold, der kan give anledning til tvivl om medlemmets habilitet.
Rejses  

 der under behandlingen af sagen spørgsmål om habilitet, afgør udvalget, om  

 pågældende kan medvirke ved behandlingen af sagen.
 Den pågældende er ikke afskåret fra at deltage i afgørelsen af spørgsmålet  

 om habilitet.
Mødeindkaldelse og mødebehandling § 5.  Sekretariatet indkalder til møder, så ofte det  

 skønnes nødvendigt.
Indkaldelse til møde skal ske med rimeligt varsel.
 Dagsorden for mødet samt det materiale, der er nødvendigt for sagernes  

 behandling, udsendes sammen med indkaldelsen til mødet.
 § 6.  Der påhviler udvalgets medlemmer og de personer,  

 der i øvrigt er knyttet til Dagpengeudvalget, tavshedspligt.
 Stk. 2.  Hvis formanden finder, at en person har  

 overtrådt sin tavshedspligt, indberettes dette til socialministeren.
 § 7.  Udvalget er kun beslutningsdygtigt, når alle  

 medlemmer (eller disses suppleanter) er til stede.
 Stk. 2.  Sager afgøres ved enstemmighed eller flertal,  

 se dog stk. 3.
 Stk. 3.  Ved stemmelighed er formandens stemme  

 afgørende.
Stk. 4.  Hvis et af udvalgets medlemmer forlanger det,  

 tilkaldes opmanden, der herefter træffer afgørelse i sagen.
Ved behandlingen  

 af sager om ret til dagpenge til søfarende ved sygdom eller fødsel tilkaldes  

 opmanden, såfremt to af udvalgets medlemmer forlanger det.
Herefter træffes  

 afgørelsen af opmanden.
Bemyndigelse § 8.  Dagpengeudvalget kan bemyndige udvalgets  

 sekretariat til at varetage bestemte opgaver efter nærmere af udvalget  

 fastsatte forskrifter.
 § 9.  Dagpengeudvalget kan bemyndige formanden til at  

 træffe afgørelse på udvalgets vegne, hvis følgende betingelser alle er  

 opfyldt:
 Stk. 2.  Dagpengeudvalgets medlemmer skal orienteres om  

 de afgørelser, formanden har truffet.
Dagpengeudvalgets afgørelser § 10.  Udvalgets afgørelser udfærdiges skriftligt med  

 en begrundelse og underskrives af formanden eller den, som er bemyndiget  

 hertil.
 § 11.  Afgørelser, der er principielle eller i øvrigt  

 har almindelig interesse, offentliggøres ved sekretariatets foranstaltning.  

 Det må ikke af de offentliggjorte afgørelser fremgå, hvem afgørelsen  

 vedrører.
Ikrafttrædelse § 12.  Bekendtgørelsen træder i kraft den 2. april  

 1990. Samtidig ophæves Socialministeriets bekendtgørelse nr. 538 af 14.  

 august 1987 af forretningsorden for Dagpengeudvalget.
