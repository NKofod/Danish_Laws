Cirkulæreskrivelse om meddelelse om  

 selvstændig virksomhed som bibeskæftigelse.
Rådighed Kommentar m.v.:
Forfatter- og skribentvirksomhed blev anset for  

 selvstændig virksomhed som bibeskæftigelse.
Der var ikke  

 tilstrækkeligt grundlag for at antage, at medlemmet ved ledighed ikke  

 stod fuldt til rådighed for arbejdsmarkedet.
 Meddelelse om afgørelsen:
Et medlem meldte sig ledig medio maj, efter at hun med  

 udgangen af januar samme år fratrådte sin stilling som konsulent  

 på grund af for meget arbejde i forhold til det timetal, hun var ansat  

 til.
Hun oplyste i denne forbindelse, at den oprindelige  

 fuldtidsansættelse som konsulent var blevet ændret til  

 deltidsansættelse 3 dage ugentligt i 1986. Hun valgte herefter at  

 supplere indtægten fra lønarbejdet med beskæftigelse  

 freelance som forfatter, oversætter o.l. i ugens 2 øvrige dage,  

 idet hun siden 1982 havde skrevet for et forlag.
Som forklaring på den sene ledigmeldelse oplyste  

 medlemmet, at hun havde haft oversættelsesarbejde, så hun kunne  

 udfylde alle ugens 5 dage.
Hun meldte sig derfor først ledig, da  

 oversættelsesarbejdet var afsluttet, og da hun ikke havde nye  

 opgaver.
 Medlemmet erklærede over for  

 arbejdsløshedskassen, at hun var fuldt til rådighed for  

 arbejdsmarkedet som hidtil, dvs. 3 dage til fast arbejde med undervisning,  

 kurser og foredrag og 2 dage til forfatter- og skribentvirksomhed, og at hun  

 i perioder uden andre opgaver ville kunne påtage sig fuldtidsarbejde  

 inden for sit faglige område.
 Medlemmet blev pr. 1. juni 1990 momsregistreret for et  

 konsulentbistandsfirma, der dog ikke havde angivet ind- eller udgående  

 bevægelser.
 Til skattevæsenet angav medlemmet i 1990 og 1991  

 både A-indkomst, honorarindkomst og over-/underskud af  

 selvstændig virksomhed.
********* DfA og Arbejdsmarkedets Ankenævn var enige om, at  

 medlemmets forfatter- og skribentvirksomhed skulle betragtes som  

 selvstændig virksomhed (bibeskæftigelse). Der blev lagt  

 vægt på, at medlemmet havde angivet over-/underskud af  

 virksomhed, hvori blandt andet indgik udgifter vedrørende  

 forfattervirksomheden, og at medlemmet var momsregistreret for virksomhed  

 afledt af skribentvirksomheden.
Endvidere blev det tillagt betydning, at  

 medlemmet anvendte egne driftsmidler, at hun udøvede virksomheden fra  

 egne lokaler, og at hun selv afholdt udgifterne i forbindelse med arbejdets  

 udførelse.
DfA fandt, at medlemmet ikke kunne anses for at stå  

 til rådighed og dermed være dagpengeberettiget efter § 2 i  

 bekendtgørelsen om bibeskæftigelse ved selvstændig  

 virksomhed.
DfA henviste til, at medlemmet først havde meldt sig ledig  

 3 1/2 måned efter lønarbejdets ophør, sammenholdt med, at  

 hun opsagde lønarbejdet for at få tid til skribentvirksomheden,  

 og at hun over for arbejdsløshedskassen oplyste, at hun stod til  

 rådighed for lønarbejde 3 dage om ugen og skribentvirksomhed 2  

 dage om ugen.
 Ankenævnet fandt imidlertid ikke  

 tilstrækkeligt grundlag for at antage, at medlemmet ikke stod til  

 rådighed for arbejdsmarkedet i det ved  

 arbejdsløshedsforsikringsloven forudsatte omfang, da hun meldte sig  

 ledig i maj 1992. Ankenævnet lagde herved vægt på, at  

 bibeskæftigelsen kunne udføres uden for normal arbejdstid, og  

 på, at årsagen til, at medlemmet opsagde sit lønarbejde  

 var utilfredshed med, at arbejdet ikke kunne holdes inden for de 3 dage om  

 ugen, som hun fik løn for.
 Ankenævnet gav hermed medlemmet ret til dagpenge  

 efter reglerne om bibeskæftigelse ved selvstændig virksomhed.
