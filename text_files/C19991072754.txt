Meddelelse om køretøjers  

 indretning og udstyr mv. nr. 1757  

 National vejtransport af fyrværkeri i forbindelse med  

 årtusindskiftet I ADR-1999 er grænsen for, hvornår der  

 kræves ADR-attest for køretøjer til transport af  

 fyrværkeri, UN-nr. 0336, nedsat til 300 kg (nettovægt af  

 eksplosivstof). Samtidig forventes det, at der skal transporteres op mod tre  

 gange så meget fyrværkeri som normalt, hvilket betyder, at det  

 ikke vil være praktisk muligt at gennemføre undersøgelse  

 samt udstedelse af ADR-attester for alle berørte  

 køretøjer.
Færdselsstyrelsen tillader derfor, med baggrund i  

 art 6, stk. 11 i Direktiv 94/55/EF om indbyrdes tilnærmelse af  

 medlemsstaternes lovgivning om transport af farligt gods ad vej, at  

 ovennævnte transporter gennemføres nationalt, uden at der er  

 udstedt ADR-attest.
Dette under forudsætning af, at den i ADR-1997  

 anførte maksimumsmængde på 3000 kg nettovægt af  

 eksplosivstof (4000 kg for køretøj med  

 påhængskøretøj) ikke overskrides.  

 Opmærksomheden henledes endvidere på, at der alene dispenseres  

 fra kravet om ADR-attest. Øvrige krav i henhold til ADR-konventionen,  

 herunder krav om udstyr, mærkning af køretøjer og  

 uddannelse af førere, vil fortsat skulle opfyldes.
Henvisninger til  

 ADR-konventionen vedr. disse krav er anført på bagsiden af denne  

 meddelelse.
 Dispensationen er gældende fra modtagelse af  

 denne meddelelse og indtil 1. februar 2000.
Efter 1. februar 2000 skal der til  

 køretøjer, der fortsat ønskes anvendt til transport af  

 bl.a. fyrværkeri i mængder over 300 kg (nettovægt af  

 eksplosivstof), være udstedt ADR-attest.
Proceduren for  

 ansøgning om ADR-attest er beskrevet i Færdselsstyrelsens  

 meddelelse nr. 1738 af 17. december 1998.
 Kopi af denne meddelelse skal medbringes under  

 kørsel med mere end 300 kg (nettovægt af eksplosivstof)  

 fyrværkeri, UN-nr. 0336, indtil der er udstedt ADR-attest for  

 køretøjet.
 Henvisninger til ADR-konventionen vedr. krav til  

 køretøjer, mærkning og uddannelse i forbindelse med  

 transport af mere end 300 kg (nettovægt af eksplosivstof)  

 fyrværkeri, UN-nr. 0336.
Køretøjer Der henvises til randnr. 10 240, 10 260, 11 204, 11  

 222, 11 251, 220 511, 220 513, 220 531 til 220 534 og 220 536 (Randnumrene  

 findes endvidere i Færdselsstyrelsens meddelelse nr. 1738 af 17  

 december 1998).
Ovennævnte randnr. indebærer, at der til  

 transporterende enheder (motorkøretøj med eller uden  

 påhængskøretøj) stilles krav om blandt andet Mærkning Der henvises til randnr. 10 500 og 11 500, som blandt  

 andet stiller krav om Uddannelse m.m.
