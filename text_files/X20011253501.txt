"Pengetankreglen" i  

 pensionsbeskatningslovens § 15 A, stk. 4 Spørgsmål Vil A som eneanpartshaver i B ApS kunne anvende reglerne i  

 pensionsbeskatningslovens § 15 A i forbindelse med likvidation af  

 anpartsselskabet, når størstedelen af likvidationsprovenuet  

 hidrører fra salg af aktier i C A/S? Svar Nej, der henvises i øvrigt til nedenstående indstilling og  

 begrundelse Beskrivelse af retsgrundlaget og de faktiske forhold Efter de almindelige regler skal fradragsretten for større  

 kapitalindskud til pensionsordninger med løbende udbetalinger og  

 ratepensionsordninger fordeles over en periode på 10 år, dog  

 således at der hvert år er mulighed for at fradrage 36.500  

 kr.(2001-niveau) - det såkaldte opfyldningsfradrag.
Efter de  

 almindelige regler er det endvidere ikke muligt at nyoprette en  

 ratepensionsordning efter det fyldte 60. år.
Begge disse regler  

 begrænser de tidligere selvstændiges interesse i at indskyde  

 provenuet ved afståelsen af virksomheden på en  

 pensionsordning.
I pensionsbeskatningslovens (PBL) § 15 A er derfor ved lov nr. 1282 af  

 20/12 2000 indsat et regelsæt, der medfører, at de  

 pågældende regler ikke skal gælde for pensionsordninger  

 oprettet af tidligere selvstændigt erhvervsdrivende.
Der er  

 således fuld fradragsret allerede i indbetalingsåret eller  

 -årene for indbetalinger inden for en beløbsramme, og det er  

 muligt at oprette ratepensionsordninger, selv om man er fyldt 60 år, og  

 muligt at aftale, at sidste rate skal udbetales, efter at man er fyldt 85  

 år.
Den selvstændigt erhvervsdrivende kan i alt højst  

 indbetale 2 mill kr. i 2001-niveau.
Beløbet reguleres efter  

 personskattelovens § 20 og er angivet i 1987-niveau til 1.372.650 kr.
Det  

 samlede indbetalingsbeløb må dog ikke overstige den  

 skattepligtige fortjeneste, ejeren har opnået ved afståelsen af  

 virksomheden eller andel af denne.
Tilsvarende gælder en person, der  

 afstår aktier i et selskab, der driver erhvervsmæssig virksomhed,  

 og hvori den pågældende er hovedaktionær.
Vedkommende  

 person skal i mindst en periode på 10 år før  

 afståelsen af virksomheden have drevet selvstændig  

 erhvervsmæssig virksomhed eller have været hovedaktionær i  

 et selskab, der driver erhvervsmæssig virksomhed.
Den  

 erhvervsmæssige virksomhed må ikke, for så vidt angår  

 selskaber, i væsentligt omfang have bestået af udlejning af fast  

 ejendom, besiddelse af kontanter, værdipapirer eller lignende, jf.
PBL  

 § 15 A, stk. 3 og aktieavancebeskatningslovens (ABL) § 11, stk. 9.
I PBL § 15 A, stk. 4, jf.
ABL § 11, stk. 9 er væsentlighedskriteriet  

 blevet ojektiviseret.
Det fremgår af de nævnte bestemmelser, at  

 en persons erhvervsmæssige virksomhed anses for i væsentligt  

 omfang at have bestået i udlejning af fast ejendom, besiddelse af  

 kontanter, værdipapirer eller lignende, hvis mindst 25 pct. af  

 indtægterne fra den erhvervsmæssige virksomhed opgjort som  

 gennemsnittet af de seneste 3 regnskabsår stammer fra sådan  

 aktivitet, eller hvis handelsværdien af virksomhedens  

 udlejningsejendomme, kontanter, værdipapirer eller lignende enten  

 på overdragelsestidspunktet eller opgjort som gennemsnittet af de  

 seneste 3 regnskabsår udgør mindst 25 pct. af  

 handelsværdien af virksomhedens samlede aktiver.
Baggrunden for reglen i PBL § 15 A, stk. 3 og 4 er efter  

 bemærkningerne til lovforslaget, at ordningen skal være  

 forbeholdt personer, der har drevet reel erhvervsvirksomhed.  

 Erhvervsvirksomhed må således ikke have været en  

 såkaldt pengetank eller have bestået i anpartsvirksomhed.
Ved  

 pengetank forstås efter bemærkningerne en virksomhed, hvis  

 væsentligste aktivitet er passiv pengeanbringelse i form af ejerskab af  

 kontanter, værdipapirer el. lign. og/eller udlejning af fast  

 ejendom.
Objektiviseringen af væsentlighedskriteriet må antages  

 foretaget med det formål at gøre det lettere for de  

 erhvervsdrivende personer at overskue, om de kan anvende ordningen ved salg  

 af virksomheden, samt at gøre det enklere for adminstrationen af  

 administrere reglerne.
Der er ikke indsat regler, der gør det muligt  

 at dispensere fra det objektiviserede væsentlighedskriterium.
 A startede i maj 1966 med at drive selvstændig vognmandsvirksomhed.  

 I de sidste 8 år har vognmandsvirksomheden været drevet i  

 selskabsform under navnet B ApS.
C A/S er en sammenslutning af selvstændige vognmænd, der har  

 kørselskontrakter med kommuner og amter, herunder institutioner samt  

 HS.
Der er tale om form for paraplyorganisation, der er ejet af mindre  

 busselskaber/vognmands-forretninger.
C deltager i licitationer og  

 indgår større kontrakter med de pågældende kommuner  

 mv., hvorefter nogle af opgaverne delegeres ud til de enkelte medlemmer  

 (aktionærer). C har selv busser kørende rundt og genererer  

 således selv overskud af erhvervsmæssig virksomhed.
C varetager  

 endvidere adminstartionen for de selvstændige vognmænd eller  

 deres selskaber, som får opgaver via C.
A har været med til at starte C og hans anpartsselskab B har derfor  

 aktier i C.
Ifølge regnskabet udgjorde aktiebeholdningen i C under 25  

 pct.
Aktiernes andel af aktivmassen i B udgjorde imidlertid betydeligt over  

 50 pct. i det pågældende regnskabsår.
B påtænker at sælge aktierne i C til det udstedende  

 selskab, hvorefter B vil blive likvideret.
Likvidationsprovenuet agtes  

 indbetalt af A på en ophørspension i form af en livrente  

 omfattet af PBL § 15 A.
Styrelsens indstilling og begrundelse Selv om der som i nærværende tilfælde kan påvises  

 en erhvervsmæssig sammenhæng mellem skatteyderens virksomhed  

 drevet i anpartsselskabsform og det aktieselskab C, som skatteyderens  

 anpartsselskab har aktier i, og der således ikke blot er tale om passiv  

 pengeanbringelse (pengetank), finder Styrelsen ikke, at der er hjemmel til at  

 fravige den objektiviserede regel i PBL § 15 A, stk. 4, hvorefter maksimalt  

 op til 25 pct. af virksomhedens aktiver opgjort til handelsværdi kan  

 være anbragt i udlejningsejendomme, kontanter værdipapirer eller  

 lignende ligeledes opgjort til handelsværdi enten på  

 overdragelses-/likvidationstidspunktet eller som gennemsnittet af de seneste  

 3 regnskabsår.
 Styrelsen indstiller derfor til Ligningsrådet, at det svares, at A  

 ikke kan anvende reglerne i PBL § 15 A, men er henvist til at anvende de  

 almindelige regler i pensionsbeskatningsloven, hvorefter et kapitalindskud  

 skal fordeles fradragsmæssigt over en periode på mindst 10  

 år, dog med mulighed for at fradrage indskuddet over en kortere periode  

 end 10 år i den udstrækning, at reglerne om forhøjelse af  

 det årlige fradrag til opfyldningsfradraget i PBL § 18, stk. 5 kan  

 udnyttes.
 Ligningsrådet tiltræder Told- og Skattestyrelsens  

 indstilling.
