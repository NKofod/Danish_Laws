Skriftlig fremsættelse (28. februar 2007) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
Forslag til lov  

 om  


  

 ændring  

 af beredskabsloven (Kommunalbestyrelsernes og regionsrådenes anvendelse af et  

 landsdækkende radiokommunikationsnet) (Lovforslag nr.
L 167).
 Forslag til lov om ændring af beredskabsloven er et led i  

 udmøntningen af dels Radioudvalgets anbefalinger, dels forpligtelserne i  

 aftale  

 om finansloven 2006 og 2007.
Regeringen nedsatte i 2005 et tværministerielt udvalg   

 Radioudvalget  der fik til opgave at udarbejde forslag til et  

 landsdækkende  

 radiokommunikationssystem for det samlede beredskab.
Radioudvalget afgav i  

 foråret 2006 et oplæg til regeringen.
Der var i Radioudvalget enighed om at  

 anbefale, at der etableres et fælles radiokommunikationssystem for det  

 samlede  

 beredskab i Danmark, idet politiet og de kommunale redningsberedskaber er  

 langt  

 de største daglige brugere af dette system.
 Herudover fremgår det af finanslovsaftalen for 2006 i  

 afsnittet Styrket indsats mod terror, at et nyt radio  

 kommunikation  

 ssystem  

 til beredskabet skal fremmes, ligesom det af aftalen om finansloven 2007  

 fremgår, at alle beredskabsmyndigheder skal anvende det nye  

 radiokommunikationssystem.
Der findes i dag ikke centralt fastsatte bestemmelser om  

 kommunernes og regionernes deltagelse i og benyttelse af radio  

 kommunikation  

 ssystemer  

 i forbindelse med løsning af det kommunale redningsberedskabs og  

 ambulanceberedskabets  

 opgaver.
For at sikre at det kommende landsdækkende radiokommunikationssystem  

 anvendes af alle beredskabsmyndigheder, og at den nødvendige kommunikation på  

 tværs af beredskabet kan finde sted, forpligtes kommunalbestyrelserne og  

 regionsrådene ved lovforslaget til at benytte det landsdækkende  

 radiokommunikationsnet til løsningen af egne og fælles beredskabsmæssige  

 opgaver.
 I tilfælde af at en privat aktør løser beredskabsmæssige  

 opgaver for en kommunalbestyrelse eller et regionsråd, skal henholdsvis  

 kommunalbestyrelsen og regionsrådet sikre, at forpligtelsen til at benytte  

 radiokommunikationsnettet også overholdes af den private aktør.
Etableringen af det landsdækkende radiobaserede  

 kommunikationsnet sker på baggrund af et udbud  en proces der fortsat  

 er i  

 gang under ledelse af Finansministeriet.
Da udbuddet af kommunikationsnettet  

 foretages på vegne af alle statslige beredskabsmyndigheder, er disse  

 myndigheder allerede omfattet af tilslutningsforpligtelsen.
Det er derfor  

 ikke  

 nødvendigt ved lov at forpligte disse myndigheder til at benytte  

 kommunikationsnettet.
Med lovforslaget gives der ligeledes mulighed for, at  

 forsvarsministeren kan forpligte andre aktører end de, der forpligtes direkte  

 ved lovforslaget, til at benytte radiokommunikationsnettet.
Eksempler på  

 sådanne andre aktører er virksomheder, der leverer kritisk infrastruktur  

 inden  

 for bl.a. energi- og transportområdet, og som er eller kan blive vigtige for  

 det danske beredskab.
Etableringen af en sådan forpligtelse vil alene ske på  

 baggrund af en beredskabsfaglig vurdering og efter forhandling med de berørte  

 ressortministre.
 Endelig skabes der med lovforslaget en bemyndigelse for  

 forsvarsministeren til at fastsætte nærmere regler om brugen af  

 radiokommunikationsnettet, herunder om tilslutning, benyttelse, betaling  

 m.v.,  

 når disse forhold er afklaret.
 Loven træder i kraft den 1. august 2007. Da det er  

 forventningen, at udrulningen af det landsdækkende radiokommunikationsnet vil  

 ske etapevis, finder loven dog kun anvendelse i de kommuner og regioner, hvor  

 det nye landsdækkende radiokommunikationsnet er funktionsdygtigt i henhold  

 til  

 den tilslutningsplan, der er aftalt med den private tjenesteyder.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
