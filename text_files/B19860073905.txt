 I overensstemmelse med § 36 i bekendtgørelse nr. 496 af 11. oktober 1985  

 om Danmarks Biblioteksskoles virksomhed og styrelse fastsættes følgende:
Almindelige bestemmelser § 1.  Ved ansættelse i de af denne bekendtgørelse  

 omfattede stillinger lægges der vægt på, at den pågældende ansøger har  

 bestået afsluttende universitetseksamen eller har afgangseksamen fra en anden  

 højere uddannelsesinstitution eller har afgangseksamen som bibliotekar fra  

 Danmarks Biblioteksskole eller en hermed ligestillet, teoretisk og praktisk  

 uddannelse.
 Stk. 2.  Ansættelsessager behandles i overensstemmelse  

 med nedenstående regler og under iagttagelse af de herfor i øvrigt fastsatte  

 bestemmelser, herunder bestemmelserne i bekendtgørelse nr. 496 af 11. oktober  

 1985 om Danmarks Biblioteksskoles virksomhed og styrelse.
§ 2.  Ledige stillinger besættes efter opslag.  

 Opslaget skal, med de afvigelser, der følger af ansættelsesforholdene for  

 overenskomstansatte fagledere og lektorer, ske i overensstemmelse med  

 reglerne for tjenestemandsstillinger i staten, jfr. finansministeriets  

 bekendtgørelse nr. 403 af 22. juli 1977 om opslag af tjenestemandsstillinger  

 i staten og finansministeriets cirkulæreskrivelse nr. 40 af 8. marts 1976 om  

 opslag af ledige stillinger og lønnede hverv i staten.
Der skal i forbindelse  

 hermed gives oplysning om stillingens indhold samt krav til kvalifikationer  

 og til dokumentation heraf.
Det skal desuden af opslaget fremgå, at  

 bedømmelsesudvalgets indstilling samt udtalelsen fra studienævn i deres  

 helhed vil blive tilsendt samtlige ansøgere.
For sent indgivne ansøgninger  

 kan ikke tages i betragtning.
 § 3.  Ansættelse i en stilling, hvis bestridelse  

 forudsætter teoretiske og/eller praktiske kvalifikationer, som alene kan  

 erhverves ved forudgående beskæftigelse ved Danmarks Biblioteksskole, kan ske  

 ved internt opslag.
Opslag af stillinger § 4.  Når en faglederstilling eller en stilling som  

 undervisningsleder eller afdelingsleder bliver ledig, forelægger rektor sagen  

 samt udkast til stillingsopslag for Biblioteksskolerådet.
 Stk. 2.  Når en anden fast lærerstilling (assisterende  

 fagleder/lektor/lærer) bliver ledig, forelægger rektor sagen samt udkast til  

 stillingsopslag efter indstilling fra fagområdet for Biblioteksskolerådet.
Stk. 3.  Såfremt rektor eller Biblioteksskolerådet  

 skønner, at stillingen ikke bør opslås inden for vedkommende fagområde eller  

 i øvrigt ønsker væsentlige ændringer i stillingens hidtidige indhold eller  

 placering, behandles sagen i Biblioteksskolerådet, bilagt indhentede  

 udtalelser fra de berørte fagområder og vedkommende studienævn.
For så vidt  

 angår andre faste lærerstillinger ved Aalborgafdelingen, ledsages  

 indstillingen tillige af en udtalelse fra afdelingslederen, udarbejdet efter  

 forhandling med pågældende fagleder.
Bedømmelsesudvalg og studienævn § 5.  Ved besættelse af faglederstillinger eller  

 stillinger som afdelingsleder eller undervisningsleder nedsætter  

 Biblioteksskolerådet efter ansøgningsfristens udløb et fagkyndigt udvalg  

 (bedømmelsesudvalg) til bedømmelse af ansøgernes kvalifikationer.
Et af  

 udvalgets medlemmer udpeges samtidig til formand.
Udvalget består af 3 eller  

 undtagelsesvis 5 medlemmer, der må anses for at besidde faglig indsigt på et  

 tilsvarende niveau, som kræves til den stilling, der skal besættes. 2  

 henholdsvis 3 af medlemmerne skal være fagkyndige, der ikke er ansat ved  

 Danmarks Biblioteksskole.
Medmindre særlige grunde gør sig gældende, kan en  

 fagleder ikke indvælges i bedømmelsesudvalget ved besættelse af den stilling,  

 som bliver ledig ved den pågældendes egen afgang.
 Stk. 2.  Ved besættelse af stillinger som  

 undervisningsleder og afdelingsleder er rektor formand for  

 bedømmelsesudvalget.
 Stk. 3.  Ved besættelse af faglederstillinger kan  

 rektor, undervisningslederen, lederen af efter- og videreuddannelsen og  

 afdelingslederen udpeges af biblioteksskolerådet som medlemmer af  

 bedømmelsesudvalget.
Stk. 4.  Ved besættelse af andre faste lærerstillinger  

 (assisterende fagleder/lektor/lærer) nedsætter Biblioteksskolerådet til  

 bedømmelse af ansøgernes kvalifikationer et udvalg bestående af vedkommende  

 fagleder og 2 eller undtagelsesvis 4 andre medlemmer, hvoraf et eller flere  

 medlemmer skal være udefra kommende fagkyndige.
I udvalget kan kun indtræde  

 personer, der må anses for at besidde faglig indsigt på et tilsvarende  

 niveau, som kræves til den stilling, der skal besættes.
Af lærerne ved  

 Danmarks Biblioteksskole kan kun fastansatte indvælges.
Faglederen er  

 udvalgets formand.
 Stk. 5.  Ingen kan vælges til medlem af et  

 bedømmelsesudvalg, når der foreligger omstændigheder, der er egnet til at  

 vække tvivl om den pågældendes habilitet.
 Stk. 6.  Såfremt 2 eller flere stillinger er opslået  

 samtidigt inden for samme fagområde og med samme stillingsbeskrivelse, kan  

 ansøgningerne behandles af samme bedømmelsesudvalg.
Stk. 7.  Umiddelbart efter at der er truffet beslutning  

 om sammensætningen af bedømmelsesudvalget, meddeler rektor denne til  

 ansøgerne og fastsætter samtidigt en frist på mindst 8 og højst 14 dage,  

 inden for hvilken ansøgerne skriftligt kan gøre indsigelse.
Eventuelle  

 indsigelser behandles snarest herefter af Biblioteksskolerådet.
 Stk. 8.  Rektor sender de indkomne ansøgninger med bilag  

 til bedømmelsesudvalget og fastsætter samtidigt en frist på normalt 2  

 måneder, inden for hvilken udvalget skal afgive sin skriftlige indstilling.
 § 6.  Formanden for bedømmelsesudvalget skal instruere  

 medlemmerne om de for udvalgets arbejde fastsatte bestemmelser og kan i  

 øvrigt give sådan vejledning, som formanden anser for nødvendig.
 Stk. 2.  Finder udvalget efter en - eventuelt foreløbig  

 - gennemgang af ansøgningerne og de i øvrigt foreliggende oplysninger, at der  

 er grund til at antage, at der ved fornyet opslag vil fremkomme ansøgninger  

 fra mere kvalificerede ansøgere, kan udvalget fremsætte forslag om genopslag.  

 Følges denne indstilling, skal det af det fornyede opslag fremgå, at de  

 tidligere indgivne ansøgninger vil blive taget i betragtning, medmindre de  

 tilbagekaldes.
Stk. 3.  Udvalget kan i særlige tilfælde bestemme, at  

 ansøgerne skal have lejlighed til at indsende supplerende fagligt materiale  

 til bedømmelse.
Udvalget skal i så tilfælde fastsætte en frist herfor, som  

 alle ansøgere underrettes om.
 Stk. 4.  Udvalget kan i særlige tilfælde indkalde en  

 eller flere af de ansøgere, som efter udvalgets skøn anses for bedst  

 kvalificerede til stillingen til en uddybende samtale.
 § 7.  Samtidigt med ansøgningernes oversendelse til  

 bedømmelsesudvalget, jfr. § 5, stk. 8, sender rektor kopier af ansøgningerne  

 uden bilag vedrørende eventuel faglig produktion til det eller de pågældende  

 studienævn til udtalelse.
 Stk. 2.  Ved besættelse af undervisningslederstilling og  

 afdelingslederstilling afgiver studienævnet udtalelse.
 Stk. 3.  Ved besættelse af faglederstillinger, andre  

 faste lærerstillinger og vikariater ud over 1 år afgiver studienævnet  

 udtalelse om ansøgernes undervisningsmæssige kvalifikationer, herunder  

 ansøgernes kvalifikationer i henseende til det foreliggende  

 undervisningsbehov.
Stk. 4.  Udtalelser fra studienævn, der inden for en af  

 rektor fastsat frist sendes til rektor til videresendelse til  

 bedømmelsesudvalget, skal afgives i en passende, objektiv form og skal  

 indeholde oplysning om det grundlag, de bygger på.
Udtalelsen indgår i  

 udvalgets bedømmelse og ledsager dettes indstilling.
 § 8.  Bedømmelsesudvalget har til opgave at give en  

 vurdering af ansøgernes kvalifikationer og kompetence på baggrund af deres  

 teoretiske og praktiske indsigt i forhold til stillingens indhold samt deres  

 teoretiske og praktiske virke inden for undervisning og/ eller BDI-sektoren,  

 herunder deres kompetence vedrørende forskning og udvikling.
 Stk. 2.  Er den ledige stilling en faglederstilling  

 eller en stilling som undervisningsleder eller afdelingsleder, skal  

 bedømmelsen munde ud i en begrundet udtalelse om, hvorvidt de enkelte  

 ansøgere kan anses for kvalificerede til stillingen, og i hvilken rækkefølge  

 de da bør komme i betragtning.
Stk. 3.  For andre faste lærerstillinger (assisterende  

 fagleder/lektor/lærer) kan udvalget for så vidt angår de ansøgere, der efter  

 udvalgets enstemmige opfattelse ikke er kvalificerede til stillingen,  

 indskrænke sig til at anføre dette med en kort angivelse af, hvilke krav  

 ansøgerne ikke opfylder.
For de øvrige ansøgere skal der afgives en begrundet  

 udtalelse om, hvorvidt de enkelte ansøgere kan anses for kvalificerede til  

 stillingen, og i hvilken rækkefølge de da bør komme i betragtning.
 § 9.  Indstillingen fra bedømmelsesudvalget skal  

 affattes i en passende, objektiv form, og det skal tilstræbes, at der ved  

 indstillingen tilvejebringes et tilfredsstillende beslutningsgrundlag også  

 for de medlemmer af Biblioteksskolerådet, der ikke er fagkyndige inden for  

 vedkommende område.
§ 10.  Bedømmelsesudvalgets indstilling bilagt  

 udtalelse fra det eller de pågældende studienævn afgives inden for den af  

 rektor fastsatte frist til rektor.
Rektor sender herefter indstillingen og  

 udtalelsen fra studienævn til ansøgerne, medmindre det skønnes, at materialet  

 ikke opfylder de formelle krav i denne bekendtgørelse, og derfor bør sendes  

 tilbage til omarbejdelse eller supplering i udvalg og/eller vedkommende  

 studienævn.
Det meddeles ansøgerne, at det er en forudsætning for, at de  

 gøres bekendt med indstillingen, at denne for så vidt angår medansøgere ikke  

 offentliggøres uden disses skriftlige samtykke.
Inden for en frist, der  

 fastsættes af rektor, og som ikke kan være kortere end 8 dage, kan ansøgerne  

 skriftligt fremføre deres bemærkninger.
Når fristen er udløbet, og efter at  

 udvalget og om fornødent tillige vedkommende studienævn har haft lejlighed  

 til at kommentere eventuelle bemærkninger fra ansøgerne, afgives sagen til  

 Biblioteksskolerådets behandling med det foreliggende materiale.
Biblioteksskolerådet § 11.  Ved sagens behandling i Biblioteksskolerådet,  

 indbydes de medlemmer af bedømmelsesudvalget, der ikke i forvejen er  

 medlemmer af rådet, til at deltage i forhandlingerne, dog uden stemmeret.
§ 12.  Finder Biblioteksskolerådet, at indstillingen  

 fra bedømmelsesudvalget eller en udtalelse fra et studienævn ikke kan antages  

 at opfylde kravene i §§ 6-9, kan sagen tilbagesendes med henblik på en  

 omarbejdelse eller supplering.
Ansøgerne skal have lejlighed til at fremsætte  

 bemærkninger til ændrede indstillinger og udtalelser i overensstemmelse med  

 reglerne i § 10.
 § 13.  Biblioteksskolerådet kan kun træffe beslutning  

 om ansættelse af en ansøger, såfremt den pågældende af et flertal af  

 bedømmelsesudvalgets medlemmer er anset for kvalificeret til at komme i  

 betragtning ved besættelse af stillingen samt af mindst et medlem af udvalget  

 er indstillet til ansættelse.
Stk. 2.  Til forkastelse af et bedømmelsesudvalgs  

 enstemmmige indstilling kræves, at mindst 2/3 (f.t. 9) af  

 Biblioteksskolerådets stemmeberettigede medlemmer stemmer herfor.
Vedtages  

 forkastelse, kan stillingen ikke besættes på det foreliggende grundlag, og  

 rådet må da i henhold til § 14 tage stilling til, hvordan der skal forholdes.
Stk. 3.  En flertalsindstilling kan i  

 Biblioteksskolerådet vedtages eller forkastes, når der er almindeligt  

 stemmeflertal blandt de fremmødte, herunder medregnet medlemmer, der måtte  

 undlade at stemme.
Forkastes flertalsindstillingen, kan rådet under  

 opfyldelse af de i stk. 1 og 4 anførte krav vedtage at følge en  

 mindretalsindstilling.
Sker dette ikke, må rådet i medfør af § 14 tage  

 stilling til, hvorledes der skal forholdes.
 Stk. 4.  Til vedtagelse af en mindretalsindstilling  

 kræves, at mindst 3/4 (f.t. 10) af Biblioteksskolerådets stemmeberettigede  

 medlemmer stemmer herfor, og det kræves herudover, jfr. stk. 1, at den af  

 mindretallet indstillede af et flertal af bedømmelsesudvalgets medlemmer er  

 anset for kvalificeret til at komme i betragtning ved besættelse af  

 stillingen samt af mindst et medlem af udvalget er indstillet til ansættelse.
 Stk. 5.  Er ansøgningerne til to eller flere stillinger  

 i henhold til § 5, stk. 6, blevet behandlet af samme bedømmelsesudvalg,  

 stemmes der om besættelsen af hver stilling for sig.
§ 14.  Kan der ikke i henhold til § 13 træffes nogen  

 beslutning om ansættelse i en fast stilling, skal Biblioteksskolerådet træffe  

 bestemmelse om, hvorvidt stillingen skal opslås påny, eller hvorvidt det skal  

 indstilles, at stillingen ikke for tiden besættes eller besættes foreløbigt  

 ved konstitution eller funktion.
Rektor afgiver indstilling herom til  

 kulturministeriet.
Stk. 2.  Såfremt den person, der indstilles til  

 ansættelse, frasiger sig stillingen eller fratræder efter mindre end 3  

 måneders ansættelse, og såfremt der i indstillingen fra bedømmelsesudvalget  

 er indstillet 2 eller flere kvalificerede ansøgere, kan Biblioteksskolerådet  

 under iagttagelse af reglerne i § 13 beslutte at ansætte en af disse eller  

 lade det udvalg, der oprindelig afgav indstilling, afgive fornyet indstilling  

 på grundlag af de ansøgninger, der forelå i forbindelse med opslaget af  

 stillingen.
I så fald skal ansøgerne underrettes herom.
 § 15.  Beslutning om besættelse af stillinger afgives  

 til rektor, der påser, at beslutningen er i overensstemmelse med gældende  

 regler.
 Stk. 2.  Må den trufne beslutning anses for at være i  

 overensstemmelse med gældende regler, sender rektor sagens akter, bortset fra  

 den indsendtes faglige produktion, til kulturministeriet med indstilling om  

 ansættelse i de tilfælde, hvor kulturministeriet har ansættelseskompetencen.
 Stk. 3.  For øvrige stillingers vedkommende foretages  

 ansættelse af rektor.
 Stk. 4.  I de tilfælde, hvor rektor er medlem af  

 bedømmelsesudvalget indtræder administrator i rektors funktioner.
Forskellige bestemmelser § 16.  Beslutning om midlertidig tjeneste  

 (konstitution, funktion eller vikariat) i de af bekendtgørelsen omfattede  

 stillinger træffes i overensstemmelse med denne bekendtgørelses regler om  

 ansættelse for så vidt perioden strækker sig ud over 12 måneder.
 § 17.  Bekendtgørelse nr. 158 af 19. april 1979 om  

 ansættelse i faglederstillinger og andre faste lærerstillinger ved Danmarks  

 Biblioteksskole ophæves.
 § 18.  Bekendtgørelsen træder i kraft ved kundgørelsen  

 i Lovtidende.
Ministeriet for kulturelle anliggender, den 28. oktober 1986 P.
M.
V.
