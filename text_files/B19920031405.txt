 I henhold til § 4, stk. 5, og § 5, stk. 3, i lov nr. 335 af 24. maj 1989  

 om almen voksenuddannelse fastsættes:
Optagelse til undervisning § 1.  Afgørelse om optagelse til almen  

 voksenuddannelse træffes af forstanderen på baggrund af en vurdering af  

 deltagernes forudsætninger for at kunne følge undervisningen.
 Stk. 2.  Hvor undervisningen er niveaudelt på trin 1 og  

 trin 2, forudsætter optagelse på trin 2, at kursisten har fulgt  

 undervisningen på trin 1 eller har tilsvarende forudsætninger.
Undervisning § 2.  Undervisning og prøveafholdelse inden for almen  

 voksenuddannelse foregår efter bestemmelserne i denne bekendtgørelse.
 § 3.  Planlægning og tilrettelæggelse af  

 undervisningen, herunder valg af undervisningsformer, -metoder og -stof, skal  

 i videst muligt omfang ske i samarbejde mellem læreren og kursisterne.
 Stk. 2.  Hvor det i de enkelte fag er hensigtsmæssigt,  

 inddrages edb i undervisningen.
 § 4.  De enkelte fag tilrettelægges i et eller flere  

 moduler, jf. bilag 2-16.
 Stk. 2.  Modulerne skal tilrettelægges i en sådan  

 forløbssammenhæng, at man uden afbrydelse kan gennemgå hele den undervisning,  

 der fører frem til en kompetencegivende prøve.
 Stk. 3.  Direktoratet for Folkeoplysning (direktoratet)  

 fastsætter vejledende timetal i de enkelte moduler.
§ 5.  Ved afslutning af hvert modul udarbejder læreren  

 en forløbsbeskrivelse i samarbejde med kursisterne.
Forløbsskrivelsen skal  

 angive undervisningens indhold, anvendte arbejdsformer og  

 undervisningsmaterialer.
Kernefag § 6.  Kernefagene omfatter dansk, matematik, engelsk,  

 tysk, fransk, samfundsfag og naturfag.
Bestemmelser om fagenes indhold og om  

 prøveafholdelse i fagene er anført i bilag 2-8.
Tilbudsfag § 7.  Tilbudsfagene omfatter latin, maskinskrivning  

 med etb, informatik, dansk som fremmedsprog, mediekundskab, psykologi,  

 filosofi og historie.
Bestemmelser om fagenes indhold og om prøveafholdelse i  

 fagene er anført i bilag 9-16.
Særlige fagtilbud § 8.  Voksenuddannelsescentret kan etablere særlige  

 fagtilbud baseret på en lokalt fastlagt læseplan.
 Stk. 2.  Forslag til særligt fagtilbud skal indsendes  

 til direktoratet med oplysninger om undervisningens formål, tilrettelæggelse,  

 indhold samt prøveafholdelse eller anden form for evaluering.
 Stk. 3.  Forslaget skal være godkendt af direktoratet,  

 inden undervisningen iværksættes.
Værkstedsundervisning § 9.  Voksenuddannelsescentret skal tilbyde  

 værkstedsundervisning.
 Stk. 2.  Værkstedsundervisningen skal give kursister og  

 selvstuderende mulighed for at arbejde selvstændigt eller med lærervejledning  

 som supplement til den normale holdundervisning.
Introducerende undervisning § 10.  Voksenuddannelsescentret kan tilbyde en særligt  

 tilrettelagt introducerende undervisning.
 Stk. 2.  Den introducerende undervisning skal være  

 tværfaglig og indeholde vejledning om uddannelses- og beskæftigelsesmæssige  

 forhold.
 Stk. 3.  Den introducerende undervisning tilrettelægges,  

 så den kan kombineres med prøverettede fag eller kan følges op af tilbud om  

 undervisning i prøverettede fag.
Støtteundervisning § 11.  Der kan etableres støtteundervisning for  

 kursister, der på grund af sygefravær eller af andre årsager har behov  

 herfor.
Uddannelsesvejledning § 12.  Voksenuddannelsescentret tilbyder kursister og  

 selvstuderende uddannelsesvejledning.
Direktoratet fastsætter nærmere regler  

 herom.
Udelukkelse fra undervisningen § 13.  Hvis en kursist ikke har fulgt undervisningen i  

 tilstrækkeligt omfang eller iøvrigt er til gene for undervisningen på holdet,  

 kan forstanderen udelukke den pågældende fra undervisningen.
Almindelige bestemmelser om prøver § 14.  I hvert fag fører undervisningen frem til en  

 afsluttende voksenprøve.
 Stk. 2.  I fagene dansk, matematik, engelsk, tysk,  

 fransk, naturfag og informatik afholdes endvidere på et lavere trin (trin 1)  

 intern prøve.
§ 15.  De interne prøver giver samme kompetence til  

 fortsat uddannelse som folkeskolens afgangsprøver.
De afsluttende  

 voksenprøver giver samme kompetence til fortsat uddannelse som folkeskolens  

 udvidede afgangsprøver.
 § 16.  Forstanderen har ansvaret for, at prøverne  

 afholdes i overensstemmelse med de af direktoratet fastsatte retningslinjer.
§ 17.  Direktoratet fastsætter tidspunkt for  

 afholdelse af den skriftlige del af voksenprøverne.
Der udsendes årligt  

 meddelelse herom.
 § 18.  Tidspunkt for afholdelse af de interne prøver  

 og mundtlige voksenprøver fastsættes lokalt af det enkelte  

 voksenuddannelsescenter.
 Stk. 2.  Centret skal sikre, at der umiddelbart efter  

 afslutningen af hvert modul (på trin 1 og 2) er mulighed for at aflægge  

 prøve.
 Stk. 3.  Hvor tilrettelæggelsen begrunder det kan stk. 2  

 fraviges for forløb, der afsluttes med en centralt stillet voksenprøve.
 § 19.  Prøverne afholdes, så de kan aflægges i hvert  

 fag for sig, uafhængigt af hinanden.
 Stk. 2.  Består en prøve af flere dele med særskilt  

 bedømmelse, kan hver del aflægges tidsmæssigt uafhængigt af hinanden.
§ 20.  Kursisten indstiller sig selv til prøve senest  

 2 måneder før prøven afholdes.
Består et fagtrin af 2 moduler, kan  

 indstilling til prøve ske, selv om kursisten ved prøveaflæggelsen kun har  

 fulgt undervisning i et modul.
 Stk. 2.  Aflæggelse af mundtlig prøve kan kun ske, når  

 kravene om aflevering af projektopgave, kursistarbejde eller kort redegørelse  

 er opfyldt, jf. de enkelte fags prøvebestemmelser.
 § 21.  Opgaverne til den skriftlige del af de interne  

 prøver udarbejdes lokalt af det enkelte voksenuddannelsescenter, jf.  

 prøvebestemmelserne for de pågældende fag.
 § 22.  Opgaverne til den skriftlige del af  

 voksenprøverne udarbejdes af direktoratet.
 § 23.  Ved hver prøve foretages bedømmelsen af en  

 lærer og en censor.
 Stk. 2.  Direktoratet beskikker censorer til den  

 skriftlige del af voksenprøven og kan beskikke censorer til de øvrige prøver.
 § 24.  Der gives karakter efter 13-skalaen.
 § 25.  Efter aflæggelse af voksenprøven udstedes bevis  

 for voksenprøven i det pågældende fag.
 Stk. 2.  Efter aflæggelse af intern prøve udstedes  

 kursusbevis i faget.
 Stk. 3.  Kursister, der har gennemført undervisning i et  

 modul uden at aflægge prøve, kan få udstedt et deltagerbevis.
 § 26.  Direktoratet fastsætter regler for  

 fremgangsmåden ved fravigelse af prøvebestemmelser for den enkelte deltager.
 § 27.  Direktoratet fastsætter nærmere regler om den  

 praktiske afvikling af prøverne.
Selvstuderende § 28.  Personer, der ønsker at aflægge prøve uden at  

 have status som kursist på indstillingstidspunktet, kan indstille sig til  

 prøve som selvstuderende.
Aflæggelse af mundtlig prøve kan dog kun ske, når  

 kravene i § 20, stk. 2, er opfyldt.
Stk. 2.  Selvstuderende melder sig til prøve på det  

 voksenuddannelsescenter, hvor prøve ønskes aflagt.
Afholdes der ikke prøve i  

 det ønskede fag på det pågældende center, henvises den selvstuderende til et  

 center, der afholder prøve i faget.
 Stk. 3.  Indstilling til prøve som selvstuderende skal  

 ske senest 2 måneder før prøven afholdes.
Stk. 4.  Voksenuddannelsescentret skal sørge for at give  

 den selvstuderende faglig vejledning samt den fornødne vejledning vedrørende  

 prøveaflæggelsen.
Nærmere regler herom fastsættes af direktoratet.
Forsøg § 29.  Direktoratet kan i særlige tilfælde som en  

 midlertidig ordning fravige bekendtgørelsens bestemmelser i det omfang, det  

 anses for påkrævet for at fremme forsøgsvirksomhed inden for bekendtgørelsens  

 område.
 Stk. 2.  Direktoratet fastsætter regler for  

 fremgangsmåden ved fravigelse af prøvebestemmelser i forbindelse med  

 forsøgsundervisning.
Ikrafttræden § 30.  Bekendtgørelsen træder i kraft den 1. august  

 1992. Samtidig ophæves bekendtgørelse nr. 641 af 5. oktober 1989.
 Stk. 2.  Den i stk. 1 nævnte bekendtgørelse finder dog  

 stadig anvendelse for undervisningsmoduler, der er påbegyndt før 1. august  

 1992.
Kulturministeriet, den 30. april 1992 P.M.V.
 E.B.
Hanne Saunte Formål Formålet med undervisningen er, at kursisterne får udbygget  

 deres færdigheder i at bruge det danske sprog som  

 oplevelses- og Undervisningen skal - udbygge kursisternes færdigheder i at læse, skrive, tale, lytte og  

 iagttage samt evne til at skaffe sig oplysninger og at forstå og vurdere  

 disse for herigennem at kunne tilegne sig ny viden, - udvikle kursisternes evne til at udtrykke deres viden, tanker, følelser  

 og synspunkter mundtligt og skriftligt i en varieret og præcis form, afpasset  

 efter indhold, modtagere og formål, - stimulere kursisternes læselyst og litteraturinteresse og gennem  

 tekstvalget give forståelse af den danske litteratur og dens  

 kulturformidlende funktion.
Tilrettelæggelse Undervisningen tilrettelægges i to trin: dansk 1 og dansk 2. Herudover kan  

 der tilrettelægges undervisning i basis-dansk.
 Basis-dansk og dansk 1 består af eet modul.
 Dansk 2 består af to moduler: sprog og kommunikation og dansk litteratur.
Det faglige stof, som er angivet i indholdsbeskrivelserne, bør i  

 undervisningen indgå i funktionelle helheder, som kan bidrage til opfyldelsen  

 af formålet.
Undervisningen skal tilrettelægges under inddragelse af  

 forskellige faglige helhedssyn og arbejdsmetoder.
 I de enkelte undervisningsforløb skal det tilstræbes, at der arbejdes med  

 fagets indhold i en sådan sammenhæng, at oplevelsen, læringen af færdigheder  

 og kundskabstilegnelsen i videst muligt omfang integreres - ligesom  

 kursisternes selvproducerede tekster inddrages i undervisningen med henblik  

 på at udvikle kursisternes udtryksevne.
Indhold Basis-dansk Undervisningen i basis-dansk skal genopfriske kursisternes danskfaglige  

 færdigheder, udbygge deres evne til at forstå og vurdere og øge interessen  

 for fortsat arbejde med danskfaget.
Undervisningen omfatter - arbejde med mundtlig og skriftlig fremstilling samt tekstlæsning, - indføring i forskellige arbejdsformer, - danskfagligt arbejde med et emne.
Arbejdet inddrager - fortælling, hvor hensigten er at styrke den sproglige udtryksevne i en  

 sammenhængende mundtlig fremstilling, - samtale, hvor der gives en indføring i elementære lytte- og  

 samtaleregler med henblik på at styrke den kommunikative kompetence, - læsetræning, hvor der øves i at læse en tekst med henblik på at styrke  

 iagttagelses- og koncentrationsevnen, - tekstlæsning, hvor både oplevelsesaspektet og læsning som middel til  

 øget indsigt og erkendelse tilgodeses, - sproglære, hvor der arbejdes med elementær sætningsdannelse, tegnsætning  

 og retstavning, - frie skriftlige øvelser, hvor hensigten er at give kursisterne lyst til  

 at skrive, - skriftpleje og lay-out, hvor målet er at styrke skriftens læsbarhed samt  

 opbygge viden om opsætning af tekster.
 Der kan arbejdes med skema- og blanketudfyldning, henvendelser til  

 myndigheder og institutioner og med jobsøgning.
Dansk 1 Der arbejdes mundtligt og skriftligt overvejende med skønlitterære  

 tekster, og undervisningen omfatter:
 Mundtlig og skriftlig fremstilling.
 Arbejdet sigter mod at videreudvikle kursisternes udtryks-, oplevelses- og  

 iagttagelsesevne, ligesom det tilstræber at give dem hensigtsmæssige  

 arbejdsvaner.
 Der arbejdes med studie- og notatteknik, beskrivelse, referat, resume,  

 fortælling, beretning, teksters opbygning og disponering, udarbejdelse af  

 oplæg og med fri skriftlig fremstilling.
 Der kan arbejdes med skema- og blanketudfyldning, henvendelser til  

 myndigheder og institutioner og med jobsøgning.
 Grammatik og retskrivning.
 Der arbejdes med ordklasser, sætningsbygning og retskrivning, herunder  

 grammatisk kommatering.
 Tekstlæsning.
 Der arbejdes med forskellige former for læseteknik, klarlæggelse af  

 afsender-, modtager- og synsvinkelforhold, karakteristisk af genre, person,  

 tid, sted, miljø og med sammenfatning af tekstens problemstilling.  

 Sammenstilling med andre tekster og oplevelser samt perspektivering til  

 tekstens samtid er dele af tekstarbejdet.
I modulet læses minimum 100 normalsider.
Desuden læses et skønlitterært  

 værk, der kan være individuelt valgt af kursisterne.
Dansk 2 I mindst et af dansk 2 modulerne færdiggør kursisten en mindre  

 projektopgave (omfang 5-8 normalsider). Kursisten vælger i samråd med læreren  

 og i tilknytning til det læste pensum et emneområde og en problemformulering  

 af passende bredde, hvori projektopgaven udarbejdes.
Sprog og kommunikation Undervisningen omfatter:
 Mundtlig og skriftlig fremstilling.
Arbejdet skal videreudvikle den sproglige udtryksevne og styrke  

 iagttagelsesevnen.
Hovedvægten lægges på afklaring af væsentligt og  

 uvæsentligt, disponering og argumentation i en sproglig sikker og  

 hensigtsmæssig form.
 Der arbejdes med samtale, diskussion, referat, resume, møde- og  

 talerteknik samt forståelse af kropssprogets betydning.
 I det skriftlige arbejde indgår især projektopgaveskrivning, herunder  

 udarbejdelse af rapport og artikel samt skrivning med forskellige hensigter  

 som f.eks. postulerende eller argumenterende.
 Der kan desuden arbejdes med principper for disponering, forskellige  

 former for ansøgninger, henvendelser til myndigheder og institutioner,  

 manuskripter til mundtlige oplæg, dagsordener m.v.
 Sproglære.
Der arbejdes med udvidelse af kursisternes sproglige bevidsthed, forskelle  

 mellem tale- og skriftsprog, aktivt og passivt ordforråd samt sproglige  

 virkemidler.
Sproglæren skal endvidere omfatte sprogbrug og sprogrigtighed.
 Der kan arbejdes med den sproglige opdragelses betydning og forskellige  

 former for sprog, f.eks. rigssprog, dialekter samt gruppe- og fagsprog.
 Kommunikationsteori og -analyse.
 Under inddragelse af enkle kommunikationsmodeller analyseres og vurderes  

 forskellige kommunikationsprocesser i både trykte og elektroniske medier.  

 Arbejdet skal øge kursisternes viden om medierne og disses indflydelse på  

 menings- og holdningsdannelse.
 Informationssøgning og anvendelse af kommunikative hjælpemidler indgår i  

 undervisningen.
 Tekstlæsning.
 Der arbejdes med tekstiagttagelse i relation til kommunikationsprocessen  

 og med værk-, tema- og genrelæsning.
Teksterne vælges fortrinsvis fra genrerne: journalistiske tekster,  

 debattekster, lovtekster og reklamer.
Tekstvalget skal sikre, at forskellige  

 historiske perioder er repræsenterede, ligesom der skal være et varieret  

 udbud af udtryks- og fremstillingsformer.
 Nordiske og oversatte tekster kan inddrages.
I modulet læses minimum 100 normalsider af overvejende saglitterær art.  

 Desuden læses et saglitterært værk af passende omfang og sværhedsgrad.
Værket  

 kan være individuelt valgt af kursisterne.
Dansk litteratur Undervisningen omfatter:
 Mundtlig og skriftlig fremstilling.
 Arbejdet skal sikre en videreudvikling og nuancering af den sproglige  

 udtryksevne samt en styrkelse af kursisternes oplevelses- og  

 iagttagelsesevne.
 Det mundtlige arbejde inddrager tekstdebat, tekstfremførelse og tema- og  

 emnediskussion.
 I det skriftlige arbejde indgår især projektopgaveskrivning, herunder fri  

 skriftlig formulering og kreativ skrivning.
 Tekstlæsning.
 Der arbejdes med tekstoplevelse og iagttagelse, herunder klarlæggelse af  

 tekstlag, tema, fortællerholdning, komposition, miljøbeskrivelse,  

 personkarakteristik, stilleje, sproglige og billedlige virkemidler.
Der arbejdes med værk-, tema- og genrelæsning.
Desuden inddrages  

 billedanalyse.
 Tekstvalget skal sikre, at forskellige historiske og væsentlige litterære  

 perioder er repræsenterede, ligesom der skal være et varieret udbud af  

 udtryks- og fremstillingsformer.
 Nordiske og oversatte tekster kan inddrages.
 Perspektivering.
 I forbindelse med de forskellige former for tekstlæsning arbejdes med  

 perspektivering af stoffet i sammenhænge af samfundsmæssig, litteratur- og  

 kulturhistorisk art.
 En kortfattet og oversigtspræget gennemgang af den danske  

 litteraturhistorie kan indgå ligesom perspektivering af anden art.
I modulet læses minimum 100 normalsider både ældre og nyere tekster af  

 overvejende skønlitterær art.
Desuden læses to værker, der kan være  

 individuelt valgt af kursisterne - eet fra perioden før og eet fra perioden  

 efter 1920.
Prøvebestemmelser Dansk 1.
 Der afholdes en mundtlig og en skriftlig prøve.
 Mundtlig prøve:
Pensum er det indhold, der er angivet på forløbsbeskrivelsen.
Senest 14  

 dage før prøven vælger kursisten et emne, der er afledt af undervisningen, og  

 som omfatter ca. 20 sider af de læste tekster.
Prøven tager udgangspunkt i  

 dette materiale, som kan suppleres med rapport, collage, planche og lignende,  

 der er produceret af kursisten i undervisningsforløbet.
Kursisten giver et kort oplæg, og i en efterfølgende samtale mellem  

 kursist, lærer og censor perspektiveres til det øvrige læste stof.
Under  

 denne del af prøven kan lærer eller censor som ukendt tekst inddrage et kort  

 tekststykke, billede e.l.
 Ved vurdering af prøven lægges der vægt på, at kursisten kan disponere det  

 valgte emne, inddrage relevante arbejdsredskaber, argumentere selvstændigt,  

 vise god formuleringsevne og perspektivere til øvrigt bearbejdet stof.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
 Skriftlig prøve:
 Prøven omfatter en opgave i skriftlig fremstilling, der har tilknytning  

 til en af de funktionelle helheder, der er behandlet i undervisningen.  

 Opgaven besvares på grundlag af et ukendt tekstoplæg (trykt tekst, billede,  

 lydbånd eller video).
Senest 14 dage før prøven vælger holdet i samråd med læreren, hvilket  

 emneområde den skriftlige opgave skal omhandle, samt formen på det oplæg, der  

 skal danne grundlaget for prøven.
Læreren vælger det konkrete tekstoplæg og  

 formulerer i tilknytning hertil 3-5 valgfrie opgaver, der repræsenterer  

 forskellige opgavetyper (referat/resume, skrivelse, fri skriftlig  

 fremstilling).
 Ved vurderingen af den skriftlige fremstilling lægges der vægt på,  

 hvorvidt besvarelsen er dækkende for den stillede opgave, beherskelse af den  

 valgte genre og meddelelsessituation, disponering samt udtryksevne og  

 færdighed i retskrivning.
 Prøvens varighed er 4 timer.
Voksenprøven i dansk Der afholdes en mundtlig prøve og en prøve i retskrivning.
Ved den  

 mundtlige prøve foretages bedømmelse af en individuelt udarbejdet  

 projektopgave.
 Mundtlig prøve og bedømmelse af projektopgaven:
 Pensum er det indhold, der er angivet på forløbsbeskrivelserne.
 Forud for den mundtlige prøve afleverer kursisten sin projektopgave til  

 bedømmelse, som foretages af læreren og den censor, der medvirker ved prøven.
 Den mundtlige prøve omfatter en kort uddybende samtale mellem kursist,  

 lærer og censor om projektopgaven, og en prøve i ukendt tekst.
 Der gives forberedelsestid til bearbejdelse af den ukendte tekst, som  

 vælges af læreren, så den sammen med projektopgaven gør det muligt at  

 perspektivere til begge dansk 2 modulernes stofområder.
Ved vurderingen af projektopgaven lægges der vægt på, at  

 problemformuleringen er afgrænset og defineret.
Endvidere skal besvarelsens  

 form og indhold demonstrere, at de i undervisningen anvendte danskfaglige  

 begreber er benyttet på en hensigtsmæssig måde.
 Ved vurderingen af prøven i ukendt tekst lægges der vægt på, at der  

 demonstreres færdighed i mundtlig fremstilling, tekstanalyse og  

 perspektivering.
 Prøven er individuel.
Prøvetiden er ca. 30 minutter pr. kursist.
Forberedelsestiden er ca. 1  

 time pr. kursist.
 Der gives to karakterer, een for projektopgaven samt uddybningen heraf og  

 een for prøvepræstationen i den ukendte tekst.
 Prøve i retskrivning:
 Prøven i retskrivning består i en centralt udarbejdet diktat.
 Prøvens varighed er 1 time.
Formål Formålet med undervisningen er, at kursisterne får øget deres faglige og  

 arbejdsmetodiske forudsætninger for aktivt at beskæftige sig med matematik.  

 Desuden skal kursisterne opnå sikkerhed i at overskue, beskrive og bearbejde  

 varierede problemstillinger af matematisk art.
Undervisningen skal - føre frem til, at kursisterne kan anvende matematiske begreber,  

 kundskaber, færdigheder, arbejdsmetoder og udtryksformer, - gøre kursisterne fortrolige med matematiske metoder og tankegange, - tilstræbe at der skabes sammenhæng mellem matematikken og kursisternes  

 hverdagserfaringer, - give kursisterne indblik i den rolle, matematikken spiller i private,  

 arbejdsmæssige og samfundsmæssige sammenhænge, - give kursisterne indblik i matematikkens rolle som kulturbærende faktor.
Tilrettelæggelse Undervisningen tilrettelægges i 2 trin: matematik 1 og matematik 2.
Hvert trin består af 2 moduler, A og B.
Herudover kan der tilrettelægges  

 et modul i basis-matematik.
 I alle forløb skal tilegnelsen af fagstoffet, som er angivet i  

 indholdsbeskrivelsen, hovedsageligt ske gennem arbejde med emner.
 Undervisningen skal omfatte bearbejdning, fortolkning og vurdering af  

 autentisk informationsmateriale.
Indhold Undervisningen omfatter kundskaber, færdigheder, arbejdsmetoder og  

 udtryksformer inden for fagets 3 hovedområder: 1) tal og algebra, 2)  

 geometri, 3) statistik og sandsynlighed.
 Opstilling af matematiske modeller og anvendelse og vurdering af modeller  

 skal fremstå som noget centralt i undervisningen.
Basis-matematik Undervisningen i basis-matematik skal give kursisterne mulighed for at  

 tilegne sig eller genopfriske begreber, færdigheder, metoder og  

 udtryksformer.
 Det skal tilstræbes, at kursisterne får øget deres interesse for at  

 arbejde med matematik og opmuntres til en eksperimenterende holdning til  

 faget.
 Følgende fagstof indgår:
- de 4 regningsarter inden for hele tal og decimaltal, herunder  

 afrundingsregler.
Desuden indføring i brøker, - simpel procentregning, - reduktion af simple bogstavudtryk og løsning af simple ligninger, - enkle grafer og tabeller, - længde, areal og rumfang, - målestoksforhold og omsætninger, - simple statistiske beskrivelser.
Matematik 1 Undervisningen i matematik 1 skal give kursisterne grundlæggende  

 kundskaber, færdigheder, metoder og udtryksformer, så de kan anvende  

 matematikken som redskab til beskrivelse og bearbejdning af enkle praktiske  

 problemer fra deres hverdag.
 I modul A arbejdes fortrinsvis med emner, der vedrører familiens og  

 fritidens matematik, f.eks. budgetlægning og regnskab, løn, skat og forbrug,  

 boligforhold, finansiering, transport og fritidsaktiviteter.
 I modul B arbejdes fortrinsvis med emner, der vedrører samfundets og  

 arbejdspladsens matematik, f.eks. offentlige institutioners økonomi, løn og  

 arbejdsvilkår, organisering, planlægning, styring og produktion.
 I hvert af modulerne indgår følgende fagstof, hvor det er hensigtsmæssigt  

 i forbindelse med emnearbejdet, og således at hele fagstoffet inddrages i den  

 samlede undervisning på trin 1:
- de 4 regningsarter inden for de rationale tal.
Indføring i potenser med  

 negativ, hel eksponent samt kvadrat- og kubikrødder, - grundlæggende algebra, herunder reduktion af bogstavudtryk,  

 parentesregler og potenser med positiv hel eksponent, - løsning af ligninger og uligheder, - simpel modelbygning og simulation, - tabeller og grafer, herunder 1. gradsfunktionen, - indsamling, bearbejdning og beskrivelse af statistisk materiale,  

 herunder simple taldeskriptorer og diagrammer.
 Med særlig vægt i modul A inddrages:
- familie- og forbrugerøkonomi, - handelsregning, herunder værdipapirer og valuta, - statistisk sandsynlighed og simpel sandsynlighed samt  

 chanceeksperimenter.
 Med særlig vægt i modul B inddrages:
- figurforståelse, areal, rumfang og massefylde, - måling, omsætning og målestoksforhold, - ligedannethed.
Indføring i den pythagoræiske læresætning.
Matematik 2 Undervisningen i matematik 2 skal give kursisterne fortsatte kundskaber,  

 færdigheder, metoder og udtryksformer, så de kan anvende matematikken som  

 redskab til beskrivelse og løsning af mere komplicerede problemstillinger i  

 hverdagen.
Gennem arbejdet skal kursisterne have mulighed for at få indblik i  

 den rolle, matematikken spiller i mere generelle samfundsmæssige spørgsmål.
Det skal tilstræbes, at kursisterne opnår sikkerhed i rutinemæssige  

 operationer og forståelse af den matematik, de betjener sig af.
Der lægges  

 vægt på korrekt matematisk sprogbrug og logiske og præcise fremgangsmåder ved  

 behandlingen af matematiske problemstillinger.
I hvert af modulerne på matematik 2 afsættes en del af undervisningstiden  

 til kursisternes arbejde med et selvvalgt emne af matematisk karakter.
I et  

 af de selvvalgte emner udformes et kursistarbejde, der indgår i den mundtlige  

 prøve.
Kursistarbejdet kan være grafer, tabeller, plancher, rapport e.l.
 I modul A arbejdes fortrinsvis med emner, der vedrører samfundets  

 matematik, f.eks. offentlige regnskaber og budgetter,  

 befolkningssammensætninger, boligfinansiering, transport og miljø.
 I modul B arbejdes fortrinsvis med emner, der vedrører arbejdspladsens og  

 arbejdsmarkedets matematik, f.eks. løn og produktion, virksomhedsøkonomi,  

 lokaleforhold, arbejdsmiljø og transport.
 I hvert af modulerne indgår følgende fagstof, hvor det er hensigtsmæssigt  

 i forbindelse med emnearbejdet, og således at hele fagstoffet inddrages i den  

 samlede undervisning på trin 2:
- rødder og potenser, - algebra, herunder reduktion af mere komplicerede bogstavudtryk, - simpel virksomhedsøkonomi, herunder indføring i grundlæggende begreber  

 vedrørende budget og regnskab, - løsning af ligninger og uligheder, - modelbygning og simulation, - funktionsbegrebet, herunder indføring i vækstfunktionen.
 Med særlig vægt i modul A inddrages:
- sammensat rente, annuiteter og finansiering, - vækstbegrebet, liniær og eksponentiel vækst, prognoser, - deskriptiv statistik i forbindelse med enkeltobservationer og grupperede  

 fordelinger, herunder begrebet statistisk manipulation.
 Med særlig vægt i modul B inddrages:
- areal, rumfang og massefylde, omsætninger og målestoksforhold, - figurforståelse, simple konstruktioner, ligedannethed samt den  

 pythagoræiske læresætning, - grundlæggende teoretisk sandsynlighed.
Prøvebestemmelser Matematik 1 Der afholdes en mundtlig og en skriftlig delprøve.
Pensum er det indhold,  

 der er angivet på forløbsbeskrivelserne.
Prøvespørgsmålene skal i begge  

 delprøver dække et repræsentativt udsnit af trinnets fagstof, så alle tre  

 hovedområder er inddraget i hver delprøve.
 Skriftlig delprøve.
 Prøven udformes af læreren, der vælger et emne inden for de to moduler.
 Ved prøven vurderes kursistens færdighed i at overskue, fortolke og  

 bearbejde enkle matematiske problemstillinger ud fra et  

 informationsmateriale.
 Prøvens varighed er 3 timer.
 Mundtlig delprøve.
Læreren udarbejder prøvespørgsmålene.
Hvert prøvespørgsmål skal tage  

 udgangspunkt i et emne inden for de to moduler og indeholde et overskueligt  

 informationsmateriale med tilknyttede matematiske problemstillinger.  

 Informationsmaterialet skal have en sådan karakter, at også andre  

 problemstillinger end de anførte kan inddrages.
 Prøvespørgsmålene fordeles ved lodtrækning.
Prøven består i en samtale mellem kursist, lærer og censor.
Samtalen tager  

 udgangspunkt i prøvespørgsmålets matematiske problemstillinger og  

 informationsmateriale.
I samtalen kan andre problemstillinger end de anviste  

 indgå.
Ved prøven vurderes kursistens evne til at anvende matematik til at  

 beskrive og bearbejde enkle matematiske problemstillinger udfra et  

 informationsmateriale.
Der lægges vægt på den matematiske forståelse af  

 problemstillingerne og på sammenhængen i den mundtlige fremlæggelse.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
Forberedelsestid: Ca. 20 minutter pr. kursist.
Ved gruppeprøve gives  

 forberedelsestid på ca. 20 minutter plus 5 minutter pr. kursist udover een.
Der gives een individuel samlet karakter.
Karakteren fastsættes ud fra en  

 helhedsvurdering af de to delprøver.
Voksenprøven i matematik Der afholdes en mundtlig og en skriftlig prøve.
 Pensum er det indhold, som er angivet på forløbsbeskrivelserne.
 Mundtlig prøve.
Læreren udarbejder prøvespørgsmålene, der tilsammen skal dække et  

 repræsentativt udsnit af trinnets fagstof, så alle tre hovedområder er  

 inddraget.
Hvert prøvespørgsmål skal tage udgangspunkt i et emne inden for de  

 to moduler og indeholde et bredt informationsmateriale med tilknyttede  

 matematiske problemstillinger.
Informationsmaterialet skal have en sådan  

 karakter, at også andre problemstillinger end de anførte kan inddrages.
 I prøven for den enkelte kursist indgår redegørelse for et kursistarbejde.
 Prøvespørgsmålene fordeles ved lodtrækning.
Prøven består i en samtale mellem kursist, lærer og censor, hvori  

 kursisten redegør for kursistarbejdet og det udtrukne prøvespørgsmål.
I  

 samtalen kan indgå andre problemstillinger end de anviste.
Ved prøven vurderes kursistens evne til selvstændigt at anvende matematik  

 til at beskrive og bearbejde mere komplicerede matematiske problemstillinger  

 ud fra et bredt informationsmateriale.
Der lægges vægt på matematisk  

 forståelse af problemstillingerne, på korrekt matematisk sprogbrug og en klar  

 fremstilling af de anvendte fremgangsmåder.
I redegørelsen for  

 kursistarbejdet vægtes kursistens evne til at formidle matematiske  

 problemstillinger på en overskuelig og forståelig måde.
 Prøven kan aflægges individuelt eller som gruppeprøve.
Prøvetiden er ved individuel prøve ca. 30 minutter.
Ved gruppeprøve  

 beregnes ca. 20 minutter pr. kursist.
Forberedelsestid: Ca. 30 minutter pr. kursist.
Ved gruppeprøve gives  

 forberedelsestid på ca. 30 minutter plus 5 minutter pr. kursist udover een.
 Bedømmelsen er individuel.
 Skriftlig prøve.
 Den skriftlige prøve udarbejdes centralt og består af et antal opgaver  

 inden for et overordnet emne.
Ved prøven vurderes kursistens færdighed i at overskue, fortolke og  

 bearbejde et bredt informationsmateriale.
Der lægges vægt på kursistens  

 sikkerhed i anvendelsen af rutinemæssige operationer og på anvendelse af  

 korrekte og præcise matematiske løsningsmetoder.
Endelig bedømmes kursistens  

 evne til at vurdere sine egne løsninger.
 Prøvens varighed er 4 timer.
Formål Formålet med undervisningen er, at kursisterne opnår færdighed i at  

 opfatte talt og skrevet engelsk, i mundtligt at anvende et praktisk  

 brugssprog og i skriftligt at udtrykke sig på sproget.
 Undervisningen skal endvidere give kursisterne muligheder for at orientere  

 sig om levevilkår og kulturelle mønstre i de engelsksprogede områder og for  

 at drage sammenligninger med egne samfundsforhold.
Tilrettelæggelse Undervisningen tilrettelægges i 2 trin: engelsk 1 og engelsk 2, der hver  

 består af 2 moduler.
Herudover kan der tilrettelægges et modul i  

 basis-engelsk.
Undervisningen på trin 1 og 2 bygges hovedsageligt op omkring emner.
På  

 trin 1 lægges hovedvægten på emner, der har relation til familie- og  

 fritidslivet, mens der på trin 2 lægges vægt på emner med relation til  

 arbejds- og samfundslivet.
I basisforløbet kan emnearbejde indgå.
Indhold Basis-engelsk Målet med undervisningen er:
- at opbygge et grundlæggende alment engelsk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med engelskundervisning.
 Der arbejdes med opbygning af et grundlæggende ordforråd samt lette faste  

 vendinger af såvel oplysende som spørgende karakter.
I arbejdet inddrages tekster som f.eks.: trykte tekster, lydbånd,  

 billeder/collager, film/video og sange.
Det trykte materiale anvendes i det  

 omfang, det tjener til støtte for det mundtlige arbejde.
Engelsk 1 Målet er at opbygge et enkelt engelsk brugssprog, som skal kunne anvendes  

 hensigtsmæssigt, bl.a. i forbindelse med samtale ud fra lettere engelske  

 tekster om almene emner.
I hvert modul arbejdes der med mindst 2 emner.
Hovedvægten lægges på  

 emner, der har relation til familie- og fritidslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst to  

 forskelligartede tekster, f. eks. en trykt tekst og en video.
 I hvert modul skal omfanget af trykt tekst udgøre mindst 15 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Kursisten skal tilegne sig typiske syntaktiske strukturer.
 Der arbejdes med sprogets forskellige funktioner, sådan at kursisten  

 bliver i stand til:
- at kunne indlede, vedligeholde og afslutte en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Endvidere arbejdes der med sprogstrategier, som sætter kursisten i stand  

 til at gennemføre en kommunikation på en forståelig og hensigtsmæssig måde.
Der lægges vægt på udtale og intonation, hvor denne spiller en rolle for  

 forståeligheden.
Samtidig lægges der vægt på hensigtsmæssig sprogbrug, og der  

 arbejdes med den del af grammatikken, der vedrører forståeligheden.
 Skriftligt arbejde skal støtte det mundtlige arbejde.
 Der trænes i brug af ordbog.
Engelsk 2 Målet er at opbygge et varieret og overvejende præcist og korrekt engelsk  

 sprogbrug, som skal kunne anvendes hensigtsmæssigt både mundtligt og  

 skriftligt, bl.a. i forbindelse med bearbejdning af engelske tekster om  

 almene emner.
I hvert modul arbejdes der med mindst 2 emner.
Hovedvægten lægges på  

 emner, der har relation til arbejds- og samfundslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst tre  

 forskelligartede tekster, f.eks. en trykt tekst, et billede og en video.
 I hvert modul skal omfanget af trykt tekst udgøre mindst 25 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Der arbejdes videre og dybere med de valgte emner end på trin 1, og  

 arbejdet skal være mere kritisk og analytisk præget.
 Endvidere arbejdes der med syntaktiske strukturer og sprogstrategier, idet  

 der arbejdes hen imod en mere varieret brug af sprogets funktioner.
 De grammatiske områder uddybes og suppleres efter behov, idet der  

 tilstræbes korrekt sprogbrug.
 Skriftlig fremstilling indgår løbende i undervisningen i form af korte  

 meddelelser, blanketudfyldning, referat, beskrivelse, breve og fri skriftlig  

 fremstilling.
 Der trænes i brug af ordbog.
Prøvebestemmelser Engelsk 1 Prøven skal afspejle, i hvilken udstrækning kursisten kan bruge det sprog  

 og den viden, som vedkommende har tilegnet sig.
 Prøven består i en samtale på engelsk mellem kursist, lærer og censor om  

 et af de emner, der er behandlet i undervisningen.
 Pensum er det indhold, der er angivet på forløbsbeskrivelserne.
 Senest 14 dage før prøven vælger kursisten det emne, der skal samtales om.  

 Kursisten vælger endvidere i samråd med læreren formen på det ekstemporale  

 oplæg, der skal fungere som samtalens igangsættende element (f.eks.  

 billede/collage, film/videosekvens, lydbånd).
 Oplægget skal have en indholdsmæssig sammenhæng med det valgte emne samt  

 være af en sådan art, at kursisten umiddelbart kan forstå indholdet.
Samtalen tager udgangspunkt i det ekstemporale oplæg.
Den skal brede sig  

 ud over selve det igangsættende element, og de væsentligste synspunkter fra  

 den tidligere behandling af emnet kan inddrages i samtalen.
Samtalen kan  

 desuden dreje sig om andet end det valgte emne.
 Ved vurdering af sprogfærdigheden lægges vægt på ordforråd,  

 udtale/intonation og den del af grammatikken, der vedrører forståeligheden.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Voksenprøven i engelsk Der afholdes en mundtlig og en skriftlig prøve.
 Mundtlig prøve.
Prøven er en integreret prøve i mundtlig kommunikationsfærdighed og  

 læseforståelse.
Den skal afspejle, i hvilken udstrækning kursisten kan bruge  

 det sprog og den viden, som vedkommende har tilegnet sig.
 Prøven består i en samtale på engelsk mellem kursist, lærer og censor om  

 et af de emner, der er behandlet i engelsk 2.
 Pensum er det indhold, der er angivet på forløbsbeskrivelserne.
 Prøven skal indeholde 2 ekstemporale oplæg, hvoraf det ene skal være en  

 trykt autentisk tekst af et omfang på ca. 1 normalside.
Senest 14 dage før prøvens afholdelse vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal have en  

 indholdsmæssig sammenhæng med det valgte emne.
Teksterne kan være gloserede.  

 Til bearbejdelse af de ekstemporale oplæg gives forberedelsestid.
 I samtalen om emnet skal de væsentligste synspunkter fra såvel  

 ekstemporale oplæg som fra de læste tekster vedrørende emnet inddrages.
Samtalen må gerne brede sig ud over de ekstemporale oplæg og kan gå ud  

 over det valgte emne.
Læreren kan evt. supplere med endnu et ekstemporalt  

 oplæg, der præsenteres i prøvesituationen.
Dette oplæg skal være af en sådan  

 art, at kursisten umiddelbart kan forstå indholdet.
Ved prøven vurderes brugen af fremmedsproget direkte, mens kendskab til  

 samfundsforhold og kultur inddrages i helhedsvurderingen.
Med hensyn til  

 sprogfærdigheden lægges vægt på kursistens evne til at udtrykke sig  

 forståeligt og flydende.
I vurderingen indgår sætningsopbygning, ordforråd og  

 udtale/intonation, samt graden af grammatisk korrekthed.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Forberedelsestid: Ca. 20 minutter pr. kursist.
 Forberedelsestid ved gruppeprøve: Ca. 20 minutter plus 5 minutter pr.  

 kursist udover een.
 Bedømmelsen er individuel.
Skriftlig prøve Den skriftlige prøve udarbejdes centralt og består af flere opgavetyper  

 inden for et overordnet emne.
 Ved prøven vurderes brugen af fremmedsproget direkte, mens indholdet  

 inddrages i helhedsvurderingen.
 Prøvens varighed er 4 timer.
Formål Formålet med undervisningen er, at kursisterne opnår færdighed i at  

 opfatte talt og skrevet tysk, i mundtligt at anvende et praktisk brugssprog  

 og i skriftligt at udtrykke sig på sproget.
 Undervisningen skal endvidere give kursisterne mulighed for at orientere  

 sig om levevilkår og kulturelle mønstre i de tysksprogede områder og for at  

 drage sammenligninger med egne samfundsforhold.
Tilrettelæggelse Undervisningen tilrettelægges i 2 trin: tysk 1 og tysk 2, der hver består  

 af 2 moduler.
Herudover kan der tilrettelægges et modul i basis-tysk.
Undervisningen på trin 1 og 2 bygges hovedsageligt op omkring emner.
På  

 trin 1 lægges hovedvægten på emner, der har relation til familie- og  

 fritidslivet, mens der på trin 2 lægges vægt på emner med relation til  

 arbejds- og samfundslivet.
I basisforløbet kan emnearbejde indgå.
Indhold Basis-tysk Målet med undervisningen er:
- at opbygge et grundlæggende alment tysk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med tyskundervisning.
 Der arbejdes med opbygning af et grundlæggende ordforråd samt lette faste  

 vendinger af både oplysende og spørgende karakter.
I arbejdet inddrages tekster som f.eks. trykte tekster, lydbånd,  

 billeder/collager, film/video og sange.
Det trykte materiale anvendes i det  

 omfang, det tjener til støtte for det mundtlige arbejde.
Tysk 1 Målet er at opbygge et enkelt tysk brugssprog, som skal kunne anvendes  

 hensigtsmæssigt, bl.a. i forbindelse med samtale ud fra lettere tyske tekster  

 om almene emner.
I hvert modul arbejdes der med mindst 2 emner.
Hovedvægten lægges på  

 emner, der har relation til familie- og fritidslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst to  

 forskelligartede tekster, f.eks. en trykt tekst og en video.
 I hvert modul skal omfanget af trykt tekst udgøre mindst 15 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Kursisten skal tilegne sig typiske syntaktiske strukturer.
 Der arbejdes med sprogets forskellige funktioner, sådan at kursisten  

 bliver i stand til:
- at kunne indlede, vedligeholde og afslutte en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Endvidere arbejdes der med sprogstrategier, som sætter kursisten i stand  

 til at gennemføre en kommunikation på en forståelig og hensigtsmæssig måde.
Der lægges vægt på udtale og intonation, hvor denne spiller en rolle for  

 forståeligheden.
Samtidig lægges der vægt på hensigtsmæssig sprogbrug, og der  

 arbejdes med den del af grammatikken, der vedrører forståeligheden.
 Skriftligt arbejde skal støtte det mundtlige arbejde.
 Der trænes i brug af ordbog.
Tysk 2 Målet er at opbygge et varieret og overvejende præcist og korrekt tysk  

 sprogbrug, som skal kunne anvendes hensigtsmæssigt både mundtligt og  

 skriftligt, bl.a. i forbindelse med bearbejdning af tyske tekster om almene  

 emner.
I hvert modul arbejdes der med mindst 2 emner.
Hovedvægten lægges på  

 emner, der har relation til temaerne arbejds- og samfundslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst tre  

 forskelligartede tekster, f.eks. en trykt tekst, et billede og en video.
 I hvert modul skal omfanget af trykt tekst udgøre mindst 25 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Der arbejdes videre og dybere med de valgte emner end på trin 1, og  

 arbejdet skal være mere kritisk og analytisk præget.
 Endvidere arbejdes der med syntaktiske strukturer og sprogstrategier, idet  

 der arbejdes hen imod en mere varieret brug af sprogets funktioner.
 De grammatiske områder uddybes og suppleres efter behov, idet der  

 tilstræbes korrekt sprogbrug.
 Skriftlig fremstilling indgår løbende i undervisningen, i form af korte  

 meddelelser, blanketudfyldning, referat, beskrivelse, breve og fri skriftlig  

 fremstilling.
 Der trænes i brug af ordbog.
Prøvebestemmelser Tysk 1 Prøven er mundtlig og skal afspejle, i hvilken udstrækning kursisten kan  

 bruge det sprog og den viden, som vedkommende har tilegnet sig.
 Prøven består i en samtale på tysk mellem kursist, lærer og censor om et  

 af de emner, der er behandlet i undervisningen.
 Pensum er det indhold, der er angivet på forløbsbeskrivelserne.
 Senest 14 dage før prøven vælger kursisten det emne, der skal samtales om.  

 Kursisten vælger endvidere i samråd med læreren formen på det ekstemporale  

 oplæg, der skal fungere som samtalens igangsættende element (f.eks.  

 billede/collage, film/videosekvens, lydbånd).
 Oplægget skal have en indholdsmæssig sammenhæng med det valgte emne samt  

 være af en sådan art, at kursisten umiddelbart kan forstå indholdet.
Samtalen tager udgangspunkt i det ekstemporale oplæg.
Den skal brede sig  

 ud over selve det igangsættende element, og de væsentligste synspunkter fra  

 den tidligere behandling af emnet kan inddrages i samtalen.
Samtalen kan  

 desuden dreje sig om andet end det valgte emne.
 Ved vurderingen af sprogfærdigheden lægges vægt på ordforråd,  

 udtale/intonation og den del af grammatikken, der vedrører forståeligheden.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Voksenprøven i tysk Der afholdes en mundtlig og en skriftlig prøve.
Mundtlig prøve Prøven er en integreret prøve i mundtlig kommunikationsfærdighed og  

 læseforståelse.
Den skal afspejle, i hvilken udstrækning kursisten kan bruge  

 det sprog og den viden, som vedkommende har tilegnet sig.
 Pensum er det indhold, der er angivet på forløbsbeskrivelserne.
 Prøven består i en samtale på tysk mellem kursist, lærer og censor om et  

 af de emner, der er behandlet i tysk 2.
 Prøven skal indeholde 2 ekstemporale oplæg, hvoraf det ene skal være en  

 trykt autentisk tekst af et omfang på ca. 1 normalside.
Senest 14 dage før prøven afholdes vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal have en  

 indholdsmæssig sammenhæng med det valgte emne.
Teksterne kan være gloserede.  

 Til bearbejdelse af de ekstemporale oplæg gives forberedelsestid.
 I samtalen om emnet skal de væsentligste synspunkter fra både ekstemporale  

 oplæg og fra de læste tekster om emnet inddrages.
Samtalen må gerne brede sig ud over de ekstemporale oplæg og kan gå ud  

 over det valgte emne.
Læreren kan evt. supplere med endnu et ekstemporalt  

 oplæg, der præsenteres i prøvesituationen.
Dette oplæg skal være af en sådan  

 art, at kursisten umiddelbart kan forstå indholdet.
Ved prøven vurderes brugen af fremmedsproget direkte, mens kendskab til  

 samfundsforhold og kultur inddrages i helhedsvurderingen.
Med hensyn til  

 sprogfærdigheden lægges vægt på kursistens evne til at udtrykke sig  

 forståeligt og flydende.
I vurderingen indgår sætningsopbygning, ordforråd og  

 udtale/intonation, samt graden af grammatisk korrekthed.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Forberedelsestid: Ca. 20 minutter pr. kursist.
 Forberedelsestid ved gruppeprøve: Ca. 20 minutter plus 5 minutter pr.  

 kursist udover een.
 Bedømmelsen er individuel.
Skriftlig prøve Den skriftlige prøve udarbejdes centralt og består af flere opgavetyper  

 inden for et overordnet emne.
 Ved prøven vurderes brugen af fremmedsproget direkte, mens indholdet  

 inddrages i helhedsvurderingen.
 Prøvens varighed er 4 timer.
Formål Formålet med undervisningen er, at kursisterne opnår færdighed i at  

 opfatte talt og skrevet fransk, i mundtligt at anvende et praktisk brugssprog  

 og i skriftligt at udtrykke sig på sproget.
 Undervisningen skal endvidere give kursisterne muligheder for at orientere  

 sig om levevilkår og kulturelle mønstre i de fransksprogede områder og for at  

 drage sammenligninger med egne samfundsforhold.
Tilrettelæggelse Undervisningen tilrettelægges i 2 trin: fransk 1 og fransk 2, der hver  

 består af 2 moduler.
Herudover kan der tilrettelægges et modul i  

 basis-fransk.
 Undervisningen på trin 1 og 2 bygges hovedsageligt op omkring emner.
På trin 1 lægges hovedvægten på emner, der har relation til familie- og  

 fritidslivet, mens der på trin 2 lægges vægt på emner med relation til  

 arbejds- og samfundslivet.
I basisforløbet kan emnearbejde indgå.
Indhold Basis-fransk Målet med undervisningen er:
- at opbygge et grundlæggende alment fransk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med franskundervisning.
 Der arbejdes med opbygning af et grundlæggende ordforråd samt lette faste  

 vendinger af såvel oplysende som spørgende karakter.
I arbejdet inddrages tekster som f.eks. trykte tekster, lydbånd,  

 billeder/collager, film/video og sange.
Det trykte materiale anvendes i det  

 omfang, det tjener til støtte for det mundtlige arbejde.
Fransk 1 Målet er at opbygge et enkelt fransk brugssprog, som skal kunne anvendes  

 hensigtsmæssigt, f.eks. i forbindelse med samtale ud fra lettere franske  

 tekster om almene emner.
I hvert modul arbejdes der med mindst 2 emner.
Hovedvægten lægges på  

 emner, der har relation til familie- og fritidslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst to  

 forskelligartede tekster, f.eks. en trykt tekst og en video.
 I hvert modul skal omfanget af trykt tekst udgøre mindst 15 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Kursisten skal tilegne sig typiske syntaktiske strukturer.
 Der arbejdes med sprogets forskellige funktioner, sådan at kursisten  

 bliver i stand til:
- at kunne indlede, vedligeholde og afslutte en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Endvidere arbejdes der med sprogstrategier, som sætter kursisten i stand  

 til at gennemføre en kommunikation på forståelig og hensigtsmæssig måde.
Der lægges vægt på udtale og intonation, hvor denne spiller en rolle for  

 forståeligheden.
Samtidig lægges der vægt på hensigtsmæssig sprogbrug, og der  

 arbejdes med den del af grammatikken, der vedrører forståeligheden.
 Skriftligt arbejde skal støtte det mundtlige arbejde.
 Der trænes i brug af ordbog.
Fransk 2 Målet er at opbygge et varieret og overvejende præcist og korrekt fransk  

 sprogbrug, som skal kunne anvendes hensigtsmæssigt både mundtligt og  

 skriftligt, f.eks. i forbindelse med bearbejdning af franske tekster om  

 almene emner.
I hvert modul arbejdes der med mindst 2 emner.
Hovedvægten lægges på  

 emner, der har relation til temaerne arbejds- og samfundslivet.
I arbejdet inddrages tekster som f.eks. trykte tekster, lydbånd,  

 billeder/collager, film/video.
Hvert emne belyses ved mindst tre  

 forskelligartede tekster, f.eks. en trykt tekst, et billede og en video.
 I hvert modul skal omfanget af trykt tekst udgøre mindst 25 normalsider,  

 og teksterne skal omfatte forskellige genrer, skønlitterære såvel som  

 saglitterære.
 Der arbejdes videre og dybere med de valgte emner end på trin 1, og  

 arbejdet skal være mere kritisk og analytisk præget.
 Endvidere arbejdes der med syntaktiske strukturer og sprogstrategier, idet  

 der arbejdes hen imod en mere varieret brug af sprogets funktioner.
 De grammatiske områder uddybes og suppleres efter behov, idet der  

 tilstræbes korrekt sprogbrug.
 Skriftlig fremstilling indgår løbende i undervisningen, i form af korte  

 meddelelser, blanketudfyldning, referat, beskrivelse, breve og fri skritlig  

 fremstilling.
 Der trænes i brug af ordbog.
Prøvebestemmelser Fransk 1 Prøven er mundtlig og skal afspejle, i hvilken udstrækning kursisten kan  

 bruge det sprog og den viden, som vedkommende har tilegnet sig.
 Prøven består i en samtale på fransk mellem kursist, lærer og censor om et  

 af de emner, der er behandlet i undervisningen.
 Pensum er det indhold, der er angivet på forløbsbeskrivelserne.
 Senest 14 dage før prøven vælger kursisten det emne, der skal samtales om.  

 Kursisten vælger endvidere i samråd med læreren formen på det ekstemporale  

 oplæg, der skal fungere som samtalens igangsættende element (f.eks.  

 billede/collage, film/videosekvens, lydbånd).
 Oplægget skal have en indholdsmæssig sammenhæng med det valgte emne og  

 være af en sådan art, at kursisten umiddelbart kan forstå indholdet.
Samtalen tager udgangspunkt i det ekstemporale oplæg.
Den skal brede sig  

 ud over selve det igangsættende element, og de væsentligste synspunkter fra  

 den tidligere behandling af emnet kan inddrages i samtalen.
Samtalen kan  

 desuden dreje sig om andet end det valgte emne.
 Ved vurderingen af sprogfærdigheden lægges vægt på ordforråd,  

 udtale/intonation og den del af grammatikken, der vedrører forståeligheden.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Voksenprøven i fransk Prøven er en integreret prøve i mundtlig kommunikationsfærdighed og  

 læseforståelse.
Den skal afspejle, i hvilken udstrækning kursisten kan bruge  

 det sprog og den viden, som vedkommende har tilegnet sig.
 Prøven består i en samtale på fransk mellem kursist, lærer og censor om et  

 af de emner, der er behandlet i fransk 2.
 Pensum er det indhold, der er angivet på forløbsbeskrivelserne.
 Prøven skal indeholde 2 ekstemporale oplæg, hvoraf det ene skal være en  

 trykt tekst af et omfang på ca. 1 normalside.
Senest 14 dage før prøvens afholdelse vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal have en  

 indholdsmæssig sammenhæng med det valgte emne.
Teksterne kan være gloserede.  

 Til bearbejdelse af de ekstemporale oplæg gives forberedelsestid.
 I samtalen om emnet skal de væsentligste synspunkter fra både ekstemporale  

 oplæg og fra de læste tekster vedrørende emnet inddrages.
Samtalen må gerne brede sig ud over de ekstemporale oplæg og kan gå ud  

 over det valgte emne.
Læreren kan evt. supplere med endnu et ekstemporalt  

 oplæg, der præsenteres i prøvesituationen.
Dette oplæg skal være af en sådan  

 art, at kursisten umiddelbart kan forstå indholdet.
Ved prøven vurderes brugen af fremmedsproget direkte, mens kendskab til  

 samfundsforhold og kultur inddrages i helhedsvurderingen.
Med hensyn til  

 sprogfærdigheden lægges vægt på kursistens evne til at udtrykke sig  

 forståeligt og flydende.
I vurderingen indgår sætningsopbygning, ordforråd og  

 udtale/intonation, samt graden af grammatisk korrekthed.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Forberedelsestid: Ca. 20 minutter pr. kursist.
 Forberedelsestid ved gruppeprøve: Ca. 20 minutter plus 5 minutter pr.  

 kursist udover een.
 Bedømmelsen er individuel.
Formål Formålet med undervisningen er, at kursisterne gennem arbejdet med  

 aktuelle samfundsforhold og den historiske baggrund for disse opnår en øget  

 forståelse af væsentlige lokale og nationale samfundsforhold samt af Danmarks  

 rolle i internationale sammenhænge.
Undervisningen skal - udbygge og skabe sammenhæng i kursisternes viden om politiske og  

 økonomiske, sociale og kulturelle forhold og i den forbindelse øge  

 kursisternes forståelse for egen livssituation i forhold til det omgivende  

 samfund, - give kursisterne arbejdsmetoder, som sætter dem i stand til selvstændigt  

 at vurdere samfundsmæssige problemstillinger, - styrke kursisternes interesse for aktiv medleven i samfundets  

 beslutningsprocesser.
Tilrettelæggelse Undervisningen tilrettelægges i eet modul, der skal omfatte mindst tre  

 temaer.
Hvert tema skal inddrage emner fra flere hovedområder i en  

 indholdsmæssig helhed, og undervisningen skal give kursisterne indsigt i  

 udvalgte emner fra samtlige hovedområder.
Kursisterne udarbejder en kort redegørelse for en problemstilling fra  

 hvert temaarbejde.
Redegørelserne kan udarbejdes individuelt eller i grupper.
 Undervisningen omfatter følgende hovedområder:
 1. Befolkningsforhold, levevilkår og kulturliv.
 Befolkningens demografiske sammensætning.
 Socialgruppeinddelingen og livsformbegrebet.
Individ og familie.
Samlivsformer.
Socialisation og meningsdannelse.
 Velfærdssamfundet, herunder social- og sundhedspolitik og det  

 fordelingsmæssige aspekt.
Kulturbegrebet og kulturkonflikter.
Institutionelt og folkeligt  

 kulturforbrug, herunder fritidsanvendelse.
 Massemediernes informationsformidling.
 2. Arbejdsmarkedsforhold.
 Arbejde og identitet.
 Uddannelse og beskæftigelsesmuligheder.
 Arbejdspladsen som fysisk og psykisk livsrum.
 Teknologi, arbejdsprocesser og beskæftigelse.
 Arbejdsløshed som strukturelt og menneskeligt problem.
 Ledelsesformer og medarbejderindflydelse.
Lønsystemer og -former.
Teorier om lønforskelle.
Overskudsdeling.
 Arbejdsmarkedets organisationer, herunder medlemsindflydelse.
 Overenskomstsystemet, herunder centrale og decentrale forhandlinger.
 Det fagretslige system.
 Arbejdsmarkedspolitik.
 Erhvervsstruktur og -fordeling.
 Forurenings- og miljøspørgsmål.
 Danske varetyper og deres afsætning på hjemme- og eksportmarkederne.  

 Konkurrenceforhold og regulering.
 3. Det politiske system.
 Forskellige demokratiopfattelser og -former.
 Politisk meningsdannelse, herunder mediernes betydning.
Politisk organisering i foreninger, bevægelser, partier og  

 interesseorganisationer.
Disses opståen, opbygning, beslutningsprocesser,  

 arbejdsformer og indflydelseskanaler.
 Politiske ideologier, herunder konflikt- og samarbejdsmønstre i dansk  

 politik.
 Det politiske systems opbygning, virke og forhold til det administrative  

 system.
 Kontrolmuligheder, herunder magtfordelingsprincippet.
 Politik i lokalsamfundet, herunder decentralisering og selvforvaltning.
 Retssystemet, herunder retsbevidsthed.
 4. Grundlæggende samfundsøkonomi.
 Samfundsøkonomiske målsætninger, herunder vækst, beskæftigelse og  

 økonomiske balancehensyn.
 Det økonomiske kredsløb.
 Samfundsøkonomiske styringsredskaber, herunder finanspolitik,  

 indkomstpolitik og strukturpolitik.
 5. Danmarks internationale relationer.
 Danmarks medlemsskab af EF og perspektiverne for det indre marked og  

 unionsbestræbelserne.
 Medlemsskabets betydning for udenrigs-, social-, uddannelses-, kultur- og  

 økonomisk politik.
 Danmarks rolle som småstat i det internationale system: Medlemsskab af  

 internationale organisationer, militær alliancepolitik, politik i øst-vest og  

 nord-syd forholdet, flygtningepolitik.
Prøvebestemmelser Voksenprøven i samfundsfag Prøven er mundtlig.
 Pensum er det indhold, der er angivet på forløbsbeskrivelsen.
 Prøvespørgsmålene er de af kursisterne udarbejdede korte redegørelser.  

 Kursisten bestemmer senest 14 dage før prøven, hvilken af de korte  

 redegørelser, der skal danne grundlag for prøven.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Samtale mellem kursisten/kursisterne, læreren og  

 censor.
Kursisten/kursisterne skal i samtalen perspektivere til temaarbejdet  

 og det øvrige pensum.
Ved prøven lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til det øvrige pensum, - vurdering af problemstillinger og selvstændige stillingtagen hertil.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Formål Formålet med undervisningen er, at kursisterne får viden om, hvordan  

 naturvidenskaberne fysik, kemi, biologi og geografi kan anvendes i  

 beskrivelsen af samspillet mellem natur, teknik og menneske set i en  

 samfundsmæssig og/eller historisk sammenhæng.
Tilrettelæggelse Undervisningen tilrettelægges i to trin: Naturfag 1 og naturfag 2.
 Naturfag 1 består af eet modul: Natur og teknik.
 Naturfag 2 består af to moduler: Teknologi, ressourcer og energi samt  

 jord, univers og livsgrundlag.
Indhold Naturfag 1 Undervisningen skal give kursisterne - mulighed for at udbygge deres viden om samspillet mellem naturen,  

 teknikken og menneskets levevilkår, - viden om naturfaglige arbejdsmetoder og begreber, - øget interesse i aktivt at beskæftige sig med naturfaglige  

 problemstillinger samt give dem faglige og arbejdsmetodiske forudsætninger  

 herfor.
Modulets fagstof skal indgå i temaer.
Kursisterne udarbejder individuelt  

 eller i grupper et kursistarbejde tilknyttet et af modulets temaer.  

 Kursistarbejdet kan være grafer, tabeller, korte rapporter e.l.
Læreren  

 gennemlæser og kommenterer kursistarbejdet.
 Undervisningen skal belyse samspillet mellem natur, teknik og menneske og  

 skal omhandle følgende:
- fysiske og kemiske ressourcer, som betinger menneskets og andre  

 organismers liv, - levende organismers samspil og indbyrdes afhængighed, - menneskeskabte vilkår, som betinger menneskets og andre levende  

 organismers liv, - forskellige opfattelser af forholdet mellem naturen og mennesket, - grundtræk i teknikkens virkemåde og nogle af de bagvedliggende  

 principper, - teknikkens anvendelse og dens væsentligste konsekvenser for natur,  

 menneske og samfund, - forskellige teknologiopfattelser.
 Desuden kan inddrages:
 - teknikkens historiske udvikling.
 I forbindelse med undervisningen skal det sikres, at kursisten opnår  

 grundlæggende viden om atomer og molekyler.
Naturfag 2 Undervisningen skal give kursisterne - en dybere indsigt og en større sammenhæng i allerede erhvervet erfaring  

 med natur, teknik og miljø, - mulighed for at tilegne sig arbejdsformer, som sætter dem i stand til på  

 egen hånd at søge og erhverve sig information og viden om teknologiske og  

 miljømæssige forhold, - viden og indsigt, så de kan vurdere og tage stilling til teknologiske og  

 miljømæssige forhold, som har betydning for samfundet og den enkelte, - viden om og kendskab til naturvidenskabelige arbejdsmetoder, modeller og  

 bevarelsesprincipper.
Inden for hvert modul skal fagstoffet indgå i temaer.
Det fagstof, der  

 indgår, skal omfatte mindst to emner inden for hvert af de faglige  

 hovedområder.
I hvert modul udarbejder kursisterne individuelt eller i grupper et  

 kursistarbejde, tilknyttet et af modulets temaer.
Kursistarbejdet kan være  

 grafer, tabeller, plancher, rapporter e.l.
Læreren gennemlæser og kommenterer  

 kursistarbejdet.
 Teknologi, ressourcer og energi.
 Undervisningen skal give kursisterne viden om:
- forskellige former for teknik, - sammenhæng mellem teknik og levevilkår, - nye teknologier og deres betydning for samfundsudviklingen, - teknikker for energiproduktion og/eller råstofforarbejdning, - fordeling og varighed af energi- og råstofressourcer, - anvendelse af energi og/eller råstoffer i produktionen, - produktionens og ressourceforbrugets indvirkning på miljøet.
Undervisningen tager sit udgangspunkt i lokale eller aktuelle produktioner  

 eller energikilder.
Lokale, regionale eller globale miljømæssige konsekvenser  

 inddrages.
I forbindelse med teknologiområdet undersøges konkrete eksempler  

 på forskellige teknologier og deres indvirkning på arbejdslivet.
 Følgende faglige hovedområder indgår:
 Stof:
 - Kemiske processer.
 - Kemisk produktion.
 - Væsker.
 - Faste stoffer.
 Energi:
 - Lagerenergikilder, vedvarende energikilder.
 - Energiomsætninger og energikvalitet.
 - Energiforbrug og miljømæssige konsekvenser heraf.
 Elektricitet og elektronik:
 - Produktion og fordeling af elektricitet.
 - Husinstallationer.
 - Elektromagnetisme og dens anvendelse.
 - Elektroniske komponenter.
 - Elektronikkens anvendelser.
 Stråling:
 - Solstrålingens oprindelse, sammensætning og virkning.
 - Varmestråling.
 - Ioniserende stråling og dens biologiske virkninger.
 - Tekniske anvendelser af elektromagnetiske bølger.
 Hvor det er hensigtsmæssigt i temaarbejdet, kan der inddrages fagstof  

 nævnt under jord, univers og livsgrundlag.
 Jord, univers og livsgrundlag.
 Undervisningen skal give kursisterne:
- kendskab til eksempler på naturvidenskabelige modeller, - viden om forestillinger, mennesket gennem tiderne har gjort sig om  

 universets opbygning og naturens fænomener, - viden om sammenhængen mellem økosystemer, miljø og livskvalitet, - kendskab til nogle af de fysiske og kemiske faktorer, som påvirker den  

 menneskelige organisme, - kendskab til og forståelse af betydningen af menneskets handlinger i  

 forhold til naturen.
Undervisningen skal have et lokalt eller aktuelt udgangspunkt og bør  

 omfatte udadrettede aktiviteter.
De udadrettede aktiviteter kan indeholde  

 iagttagelser og indsamling af data.
Overalt søges der skabt mulighed for at  

 foretage relevante undersøgelser og målinger.
 Følgende faglige hovedområder indgår:
 Jordkloden:
 - Vandets kredsløb.
 - Landskabsdannelse og jordbund.
 - Undergrunden.
 - Jordens placering i solsystemet.
 Partikler:
 - Gasser.
 - Atommodeller.
 - Kerneprocesser.
 Biologiske strømme og kredsløb:
 - Produktion af organisk materiale.
 - Nedbrydning af organisk materiale.
 - Fødekæder og fødenet.
 - Ophobning af stoffer i naturen.
 Menneskets livsbetingelser:
 - Ernæring.
 - Fysiske og kemiske miljøpåvirkninger.
 - Miljøbetingede følgevirkninger.
 - Genetiske forhold.
 Hvor det er hensigtsmæssigt i temaarbejdet, kan der inddrages fagstof  

 nævnt under teknologi, ressourcer og energi.
Prøvestemmelser Naturfag 1 Prøven er mundtlig.
 Pensum er det indhold, der er angivet på forløbsbeskrivelsen.
Ved prøven giver kursisten et oplæg med udgangspunkt i kursistarbejdet.  

 Ved gruppeprøve skal kursisterne fordele stoffet, så hver især får et område  

 at fremlægge.
Herefter finder en samtale sted, hvor kursisten skal redegøre  

 for kursistarbejdets forbindelse til undervisningens indhold.
Hvor der er en  

 naturlig sammenhæng, inddrages også andre emner fra undervisningen.
 Til grund for vurderingen af prøvepræstationen lægges oplægget samt  

 kursistens evne til at redegøre for kursistarbejdets sammenhæng med  

 undervisningens øvrige indhold.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Voksenprøven i naturfag Prøven er mundtlig.
 Pensum er det indhold, der er angivet på forløbsbeskrivelserne.
Senest 20 dage før prøvedagen fastlægges ved lodtrækning, hvilket af de to  

 kursistarbejder, den enkelte kursist skal fremlægge til prøven.
Læreren  

 udarbejder prøvespørgsmål til hvert af de to moduler.
Prøvespørgsmålene skal  

 have en sådan udformning, at de fremstår som faglige og perspektiverende  

 helheder, og således at kursisten kan vise viden om og indsigt i det fagstof,  

 der er indgået i modulets undervisning.
Prøvespørgsmål trækkes i det modul,  

 hvori kursisten ikke fremlægger kursistarbejde.
 Prøven omfatter et oplæg fra kursisten om kursistarbejdet, en uddybende  

 samtale om kursistarbejdets indhold og en samtale om de af læreren  

 udarbejdede spørgsmål.
 Til grund for vurderingen af prøvepræstationen lægges såvel oplægget som  

 den uddybende samtale om kursistarbejdet og samtalen om de stillede  

 spørgsmål.
 Prøven er individuel, og prøvetiden er ca. 30 minutter.
 Forberedelsestid: Ca. 30 minutter pr. kursist.
Formål Formålet med undervisningen er, at give kursisterne grundlag for at forstå  

 det latinske sprogs opbygning og historie og for at opfatte indholdet af en  

 latinsk tekst.
Undervisningen skal - medvirke til, at kursisternes oplevelse af det latinske sprog kan fremme  

 en almen sprogforståelse, - bidrage til, at kursisterne får en oplevelse af latinsk kultur og dens  

 indflydelse på sproglige og kulturelle forhold i Europa.
Tilrettelæggelse Undervisningen tilrettelægges i eet modul.
Indhold Undervisningens form, indhold og tekstvalg skal i videst muligt omfang  

 tilgodese den enkelte kursistgruppes forudsætninger og ønsker og planlægges  

 således, at den opleves som en helhed.
Undervisningen skal indeholde både  

 sproghistoriske, kulturelle og grammatiske aspekter.
 Medicinsk latin kan indgå i undervisningen.
 Der arbejdes med følgende områder:
 1. Sproglære.
 Sproglæren integreres med tekstlæsningen.
 Der arbejdes med:
 Ordklasserne og disses regelmæssige bøjninger.
 Bøjninger af de vigtigste uregelmæssige substantiver, adjektiver, verber  

 og adverbier.
 Præpositioner, især de, der styre akkusativ-ablativ.
 De mest almindelige pronominer.
 Sætningsanalyse af grammatiske konstruktioner, led og ord.
 Arten af grammatiske områder vil i øvrigt afhænge af tekstvalget.
 2. Sproghistorisk orientering.
 Sammenligning mellem latin og andre sprog, både med hensyn til gloser og  

 syntaktiske strukturer.
 Der gives en indføring i det latinske sprogs historie og udbredelse, set i  

 både historisk og kulturhistorisk sammenhæng: Latiums sprog (oldlatin),  

 latinens udbredelse i det ekspanderende Romerrige (guld-sølvalderlatin),  

 kirkens/statsmagtens/videnskabens internationale sprog (middelalder og  

 nylatin) og nutidens videnskabelige fagsprog.
 Latin som de romanske sprogs oprindelse og som kilde til låneord i andre  

 moderne europæiske sprog.
 Problemerne med og forholdene vedrørende det latinske sprogs udtale.
 3. Tekstlæsning og oversættelse.
 Der læses i begyndelsen meget lette latinske tekster, f.eks. enkle kendte  

 udtryk/sentenser, inskriptioner på lokale bygninger m.v. og kortere tekster,  

 der viser væsentlige sider af latinsk kultur og dens afsmitning på europæiske  

 forhold.
 Gennem tekstlæsningen opbygges et ordforråd, der er relevant for den  

 efterfølgende tekstlæsning og for den enkelte kursistgruppe, f.eks. basisord  

 og -udtryk, som anvendes i sundhedssektoren.
 Der læses mindst 20 normalsider af passende sværhedsgrad.
 4. Kulturhistorisk perspektivering.
 Der arbejdes med emner som:
 Dagligliv på land og i by.
 Religion, sæder, skikke etc.
 Kunst, arkitektur, byplanlægning m.v.
Prøvebestemmelser Voksenprøven i latin Prøven er mundtlig.
 Kursisten trækker ved prøvens begyndelse den tekst, som er grundlag for  

 prøven.
 Forståelsen af teksten prøves ved samtale, oversættelse og  

 sprogiagttagelse.
 Af det læste stof opgives til prøven ca. 20 normalsider.
 Prøven afholdes på een af følgende 2 måder:
1. Kursisten prøves på grundlag af en ukendt tekst på  

 ca. 1/3 normalside af passende sværhedsgrad.
Ekstemporalteksten skal have en  

 indholdsmæssig sammenhæng med de i undervisningen behandlede emner.  

 Ekstemporalteksten kan eventuelt have en kort indledning på dansk.  

 Ekstemporalteksten kan være glosseret.
 Forberedelsestid: ca. 20 minutter pr. kursist.
 2. Kursisten prøves på grundlag af et stykke af den  

 opgivne tekst.
 Alle kursister på et hold aflægger prøve efter den af holdet valgte form.
Ved bedømmelsen anlægges en helhedsvurdering af kursistens - forståelse af den givne teksts centrale ord og udtryk, - sikkerhed i den centrale del af grammatikken, som er nødvendig for en  

 forståelse af teksten, - evne til at placere tekstens udsagn i den historisk/kulturelle  

 sammenhæng, - selvstændighed i anvendelsen af en passende arbejdsmetode til  

 oversættelse og analyse af sætninger.
 Prøven er indviduel, og prøvetiden er både for prøveform 1 og 2 ca. 15  

 minutter.
Formål Formålet med undervisningen er:
- at gøre kursisterne fortrolige med apparaturet og lære dem rationel  

 betjening af et skrivemaskinetastatur samt tekstbehandlingsanlæg, - at opøve sikker og hurtig tastaturbetjening, - at opnå sikkerhed i brugen af apparatur, - at opnå sikkerhed i brug af mindst eet ETB-system.
Tilrettelæggelse Undervisningen består af et modul, der kan tilrettelægges i følgende dele:
1. del (ca. 1/4 af forløbet) Undervisningen tilrettelægges for kursister uden forudsætninger.
Der gives  

 en grundlæggende indføring i tastatur og blindskrift, som hurtigt følges op  

 med færdighedstræning.
2. del (ca. 1/4 af forløbet) Kursister, som har et beskedent kendskab til maskinskrivning kan optages  

 til denne del af forløbet.
Der fortsættes med færdighedstræning i  

 blindskrift, og diverse opstillinger gennemgås og indøves.
3. del (ca. 1/2 af forløbet) Kursister, som behersker maskinskrivning, kan optages til denne del.
Der  

 arbejdes med elektronisk tekstbehandling samt fortsat færdighedstræning i  

 maskinskrivning.
 Denne del kan tilbydes som et selvstændigt forløb med et timetal tilpasset  

 forløbet.
Undervisningens indhold Maskinskrivningsdel.
 Undervisningen omfatter:
- Indlæring af 10-finger systemet med blindskrift.
Indlæringen kan foregå  

 enten på skrivemaskine eller på tekstbehandlingsanlæg.
- Hastigheds- og sikkerhedstræning.
Der bør opnås en hastighed på omkring  

 100-120 anslag i minuttet og en fejlprocent under 0,3.
 - Almindelige maskinskrivningstekniske regler for opstillinger, herunder  

 breve, punkt- og kolonneopstilling, samt brug af spatiering og versaler.
 Tekstbehandlingsdel.
 Undervisningen omfatter:
- gennemgang og opstart af anlæg, - at indsætte og slette ord og linier, - at gemme og hente tekst, - at inddele tekster i afsnit, - margenfunktion, - søgning, - korrekt orddeling, - understregning og fed skrift (fremhævelse), - tabulatorfunktion, - ændring i format af tekst, - centrering (midtplacering), - blokfunktion (flytning, sletning, kopiering), - udprintning.
 Der kan også undervises i brug af flettefunktion og variabler.
 Kursisterne orienteres om andre tekstbehandlingssystemer og gives indsigt  

 i informationsteknologiens anvendelsesmuligheder og konsekvenser.
Prøvebestemmelser Voksenprøven i maskinskrivning med ETB.
 Prøven er skriftlig.
Til prøven i maskinskrivning med ETB vil der blive stillet krav til  

 kursistens færdighed i betjening af et tekstbehandlingsanlæg.
Det forventes,  

 at kursisten kan skrive en eller flere tekster, lagre den/dem samt udføre  

 følgende redigeringer inden for den fastsatte prøvetid:
- rette evt. anslagsfejl/stavefejl, - indføje eller slette ord, linier eller længere passager, - ændre ord, - inddele i afsnit og foretage punktopstilling i breve, dagsordener og  

 lignende samt lave opstilling med brug af tabulator, - bruge søgefunktion, hvor det samme ord skal ændres flere gange i løbet  

 af en tekst, - bruge blokfunktion, hvor en længere passage skal flyttes til andet sted  

 i teksten, kopieres eller slettes, - ændre i tekstens format, f.eks. ændre hele teksten eller dele af teksten  

 til ny margen, - foretage korrekt orddeling, - foretage understregning, - anvende fed skrift, - behandle overskrifter, så de står tydeligt, herunder centrering,  

 understregning, spatiering og versaler, - foretage udskrift på printer.
 Ved prøvens afholdelse skal faglæreren være til stede i lokalet af hensyn  

 til eventuelle maskinproblemer.
 Prøven består af to opgaver, A og B, hvoraf A-opgaven indebærer redigering  

 af den indskrevne tekst efter redigeringsark.
 Kursisterne får i første omgang udleveret A- og B-opgaven til  

 indskrivning.
 Når A-opgaven er skrevet og lagret, udleveres redigeringsark.
De redigerede tekster må printes ud inden for prøvetiden. Ønsker kursisten  

 at foretage rettelser efter at have set teksten på papir, kan ny udprintning  

 finde sted, så længe prøvetiden endnu ikke er udløbet.
Efter prøvetidens  

 udløb må der kun printes eet eksemplar ud af hver opgavebesvarelse.
 Prøvens varighed er 11/2 time.
Formål Formålet med undervisningen er, at kursisterne - opnår grundlæggende forudsætninger for at kunne anvende datamat og  

 programmel, - tilegner sig kundskaber og færdigheder, så de selvstændigt kan anvende  

 edb til løsning af konkrete opgaver, - opnår indsigt i, hvordan edb anvendes til løsning af forskellige opgaver  

 i samfundet.
Tilrettelæggelse Undervisningen tilrettelægges i to trin: informatik 1 og informatik 2, der  

 hver består af eet modul.
Indhold Informatik 1 Undervisningen skal omfatte en grundlæggende indføring i betjening af  

 edb-materiel samt introduktion til almindelige former for programmel, der kan  

 anvendes privat og erhvervsmæssigt.
 Der arbejdes med anvendelse og betjening af edb-udstyr, herunder  

 forskellige former for:
- indlæsningsenheder, - udlæsningsenheder, - lagermedier.
 Gennem kursisternes praktiske arbejde ved datamaten introduceres  

 forskellige former for programmel til:
- behandling af tekst, - behandling af tal, - menustyring og brugerflader.
 I modulet skal der arbejdes med eet eller flere undervisningsprogrammer  

 fra forskellige fag.
 Der skal på et praktisk niveau lægges vægt på det nødvendige samspil  

 mellem datamattype, styresystem og programmel.
 Endvidere behandles problemstillinger vedrørende samfundets brug af edb.
Informatik 2 Der arbejdes med forskellige edb-anvendelsesområder, og konkrete opgaver  

 benyttes til at belyse anvendelsen.
 Hovedvægten lægges på arbejdet med problemløsning ved hjælp af edb og på  

 øvelser i at løse konkrete problemer med anvendelse af hensigtsmæssige  

 edb-værktøjer.
 Undervisningen omfatter:
- edb-behandling af tekst, - edb-behandling af tal, - edb og kommunikation.
 Desuden kan undervisningen omfatte:
- edb-behandling af billed/lyd, - edb anvendt til kontrol og styring.
 Edb-behandling af tekst.
 Der arbejdes med et tekstbehandlingsprograms hovedfunktioner og dets  

 forskellige anvendelsesmuligheder.
 Der skal i den forbindelse arbejdes med programmer med fastlagte  

 anvendelsesområder f.eks.:
- kartoteker, - Desk Top Publishing, - edb-behandling af såvel store som små datamængder, - klargøring af tekst til fotosats, - søgning og sortering, - undervisning.
 Edb-behandling af tal.
 Der arbejdes med et regnearks hovedfunktioner og anvendelsesmuligheder.  

 Der skal i den forbindelse arbejdes med programmer med fastlagte  

 anvendelsesområder, f.eks.:
- kalkulation og budget, - statistik og økonomi, - simulation, - beregning af skat, - beregninger i forbindelse med hushandel, - søgning og sortering, - undervisning.
 Edb og kommunikation.
 Der arbejdes med kommunikationsprogrammer til både intern og ekstern  

 datakommunikation og deres anvendelsesmuligheder.
 I den forbindelse arbejdes med konkrete emner, f.eks.:
- direkte seriel kommunikation mellem to eller flere datamater, - søgning i database, - elektronisk post, - andre former for ekstern kommunikation, - andre former for informationssøgning.
 Edb-behandling af billed/lyd.
 Der kan arbejdes med programmer til belysning af datamatens muligheder for  

 behandling af billed, grafik og lyd.
 Endvidere kan der indgå arbejde med emner som f.eks.:
- musikprogrammer, - tegneprogrammer, - CAD (Computer-Aided Design), - CAM (Computer-Aided Manufacturing).
 Edb anvendt til kontrol og styring.
 Der kan arbejdes med programmer til:
- inddatakontrol, - produktionskontrol, - numerisk styring af maskiner, - lagerstyring og -kontrol, - processtyring, - styring af musikinstrumenter, - datamatstyring af interaktive medier.
 Til belysning af et eller flere af ovenstående områder kan  

 virksomhedsbesøg indgå i undervisningen.
 Der skal på et praktisk niveau lægges vægt på det nødvendige samspil  

 mellem datamattype, styresystem og programmel.
 Endvidere behandles problemstillinger vedrørende samfundets brug af edb.
Prøvebestemmelser Informatik 1 Prøven er mundtlig.
 Pensum er det indhold, der er angivet på forløbsbeskrivelsen.
 Læreren udarbejder prøvespørgsmål, der som helhed skal dække pensum.
 Prøvespørgsmålet tager udgangspunkt i et af de programmer, der har været  

 anvendt i undervisningen.
 Kursisten skal kunne redegøre for væsentlige forudsætninger for  

 programmets afvikling, herunder:
- brugerflade, - datamaten og dens enheder, - datamaten og dens styresystem.
 I prøven skal indgå praktisk anvendelse af datamaten.
 Prøven er individuel og opgaverne fordeles ved lodtrækning.
 Prøvetiden er ca. 20 minutter.
 Forberedelsestid: Ca. 20 minutter.
Voksenprøven i informatik Prøven er mundtlig.
 Pensum er det indhold, der er angivet på forløbsbeskrivelsen.
 Læreren udarbejder prøvespørgsmål, der som helhed skal dække pensum.
 Prøvespørgsmålet skal udformes som en konkret opgave, hvor kursisten får  

 mulighed for at vise evne til problemløsning med edb som hjælpemiddel.
 Kursisten skal have adgang til det i undervisningen anvendte edb-udstyr.
 I prøven skal indgå praktisk anvendelse af datamaten.
 Prøven er individuel, og prøvetiden er ca. 30 minutter.
 Forberedelsestid: Ca. 30 minutter.
Formål Formålet med undervisningen er, at kursisterne får udbygget deres  

 færdigheder i at bruge det danske sprog som oplevelses- og meddelelsesmiddel  

 og får viden om og forståelse af dets egenart og kulturbærende betydning.
Undervisningen skal - udbygge kursisternes færdigheder i at læse, skrive, tale, lytte og  

 iagttage samt evne til at skaffe sig oplysninger og forstå og vurdere disse  

 for herigennem at kunne tilegne sig ny viden, - udvikle kursisternes evne til at udtrykke deres viden, tanker, følelser  

 og synspunkter både skriftligt og mundtligt, - sikre, at kursisterne kan indgå i uddannelsessystemet på lige fod med  

 medborgere, som har dansk som modersmål og en faglig baggrund svarende til  

 dansk 1.
Tilrettelæggelse Undervisningen tilrettelægges i eet modul.
 Med udgangspunkt i fagets formål og deltagernes kulturelle forudsætninger  

 skal der i undervisningsforløbet arbejdes med det faglige stof i en sådan  

 sammenhæng, at læring af færdigheder, kundskabstilegnelse og oplevelse  

 integreres mest muligt.
 Der arbejdes mundtligt og skriftligt med forskellige teksttyper.
 Kursisternes selvproducerede tekster inddrages i undervisningen med  

 henblik på at udvikle deres udtryksevne og forståelse af sproget som  

 funktionelt meddelelsesmiddel.
Indhold Undervisningen omfatter:
 1. Mundtlig og skriftlig fremstilling.
Der arbejdes med afsender- og modtagerforhold, samtale, diskussion og  

 argumentation.
Forskelle mellem tale- og skriftsprog behandles, og  

 kursisternes udtale videreudvikles.
I undervisningen indgår studie- og  

 notatteknik, beskrivelse, referat, resume, fortælling, teksters opbygning,  

 udarbejdelse af oplæg og fri skriftlig fremstilling.
 Skriftpleje, skema- og blanketudfyldning, henvendelser til myndigheder og  

 offentlige institutioner samt jobsøgning kan indgå i undervisningen.
 2. Grammatik, retskrivning og sproglære.
Der arbejdes med sætningsopbygning, faste udtryk og vendinger, ordklasser,  

 retskrivning, herunder grammatisk kommatering.
Desuden kan der arbejdes med  

 forskellige former for sprog, f.eks. rigssprog, dialekter samt gruppe- og  

 fagsprog.
 3. Tekstlæsning.
 Der arbejdes med forskellige former for læseteknik, oplæsning,  

 klargørelkse af afsender-, modtager- og synsvinkelforhold, karakteristik af  

 genre, person, tid, sted, miljø og med sammenfatning af tekstens  

 problemstilling.
 Sammenligning med andre tekster og oplevelser samt perspektivering til  

 forskellige historiske, kulturelle og samfundsmæssige aspekter er dele af  

 tekstarbejdet.
 I forløbet læses minimum 100 normalsider sag- og skønlitteratur.
 Desuden læses et skønlitterært værk, der kan være individuelt valgt af  

 kursisterne.
 Prøvebestemmelser.
 Voksenprøven i dansk som fremmedsprog.
 Der afholdes en mundtlig og en skriftlig prøve.
 Mundtlig prøve.
 Pensum er det indhold, der er angivet på forløbsbeskrivelsen.
Senest 14 dage før prøven vælger kursisten et emne, der er afledt af  

 undervisningen.
I tilknytning til det valgte emne vælger læreren en ukendt  

 tekst af et omfang på ca. 2 normalsider.
Teksten kan være gloseret.
 Prøven består i en samtale mellem kursist, lærer og censor om det valgte  

 emne og ekstemporalteksten.
 Ved prøven lægges der vægt på, at kursisten kan sammenstille  

 ekstemporaltekst med det øvrige læste stof, inddrage relevante  

 arbejdsredskaber, argumentere selvstændigt og vise god formuleringsevne.
 Prøven er individuel.
 Prøvetiden er ca. 20 minutter pr. kursist.
 Forberedelsestid: Ca. 40 minutter pr. kursist.
 Skriftlig prøve.
 Prøven omfatter en opgave i skriftlig fremstillling, der udarbejdes  

 centralt, og som repræsenterer forskellige opgavetyper.
 Prøvens varighed er 4 timer.
 Ved vurderingen af den skriftlige fremstilling lægges der vægt på,  

 hvorvidt besvarelsen er dækkende for den stillede opgave, udtryk for viden,  

 oplevelser og overvejelser, disponering af stoffet, sproglig  

 udtryksfærdighed, herunder sikkerhed i retskrivning, ordvalg og sproglig  

 konstruktion.
Formål Formålet med undervisningen er, at kursisterne opnår kendskab til de  

 elektroniske, filmiske og trykte medier og forståelse af disse mediers  

 samfundsmæssige betydning.
Undervisningen skal - øge kursisternes viden om medierne og deres indflydelse på menings- og  

 holdningsdannelse samt kulturformidling, - udbygge kursisternes evne til at forstå, vurdere og tage selvstændig  

 stilling til mediernes budskaber, - ved konkret arbejde med et eller flere medier give kursisterne  

 grundlæggende færdigheder i at fremstille et medieprodukt, - skærpe kursisternes interesse for mediernes forskellige  

 udtryksmuligheder.
Tilrettelæggelse Undervisningen tilrettelægges i eet modul, der skal omfatte mindst to  

 temaer.
Hvert tema skal inddrage emner fra flere hovedområder i en  

 indholdsmæssig helhed, og undervisningen skal give kursisterne indsigt i  

 udvalgte emner fra samtlige hovedområder.
I tilknytning til et af temaerne udarbejder kursisterne individuelt eller  

 i grupper et medieprodukt.
Dette arbejde skal omfatte en væsentlig del af  

 undervisningsforløbet.
Indhold Undervisningen omfatter følgende hovedområder:
 1. De elektroniske medier.
 Radio og tv - kommercielle, nationale, regionale og lokale stationer og  

 deres formidling af nyheder, oplysning, underholdning, kultur og reklame.
 Video, herunder videofilm, musikvideo, intern-tv og overvågnings-tv.
 Edb-styret AV-kommunikation, herunder computergrafik,  

 billeddatabehandling, animering og datatransmission.
 Videodiskens, den interaktive videos, digital-tv'ets og  

 multimedie-pc'ernes muligheder.
2. Filmmediet Filmdokumenter som historisk dokumentationsmateriale.
 Dokumentarfilm og propagandafilm.
 Forskellige fiktionsfilmgenrer.
 Forskellige former for kortfilm, undervisningsfilm og reklamefilm.
3. Stillbilleder Forskellige former for pressefotos, herunder historiske fotografier.
 Kunstneriske fotos i forskellige genrer.
 Private fotografier.
 Lysbilleder/dias som enkeltbilleder og serier.
4. Trykt materiale Aviser, landsdækkende og lokale, med forskellige former for formidling af  

 nyheder, oplysning, underholdning, kultur samt reklamer og annoncer.
 Forskellige former for tidsskrifter og ugeblade.
 Reklametryksager, herunder lokale områdeblade.
 Plakater og kunstreproduktioner.
Prøvebestemmelser Voksenprøven i mediekundskab Prøven er mundtlig.
 Pensum er det indhold, der er angivet på forløbsbeskrivelsen.
Prøven tager udgangspunkt i det af kursisten/kursisterne udarbejdede  

 medieprodukt.
Kopi af medieproduktet/-erne tilsendes censor forud for prøven.  

 Kan et medieprodukt ikke kopieres, præsenteres det ukommenteret for censor  

 umiddelbart før prøven.
 Prøven afvikles i 2 dele:
 1. Kursisten giver en kortfattet redegørelse for  

 produktets ide, tilblivelse, form og indhold.
 Ved gruppeprøve skal kursisterne fordele stoffet, så hver kursist får et  

 område/delaspekt at fremlægge.
 2. Samtale mellem kursisten/kursisterne, læreren og  

 censor.
 Kursisten skal i samtalen perspektivere til temaarbejdet og, hvor det  

 falder naturligt, til det øvrige pensum.
Der skal ved prøven lægges vægt på kursistens - redegørelse samt produktets form, indhold og kvalitet i forhold til de  

 givne tekniske muligheder, - perspektivering til det øvrige pensum, - vurdering af problemstillinger og selvstændige stillingtagen hertil.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve er  

 prøvetiden ca. 15 minutter pr. kursist.
 Bedømmelsen er individuel.
Formål Formålet med undervisningen er, at kursisterne opnår kendskab til  

 psykologiske mekanismer og problemstillinger, både hos det enkelte individ og  

 i de grupper, individet færdes i.
Undervisningen skal - med udgangspunkt i kursisternes erfaringer give dem en udvidet indsigt i  

 psykologiske forhold, der vedrører deres egen tilværelse, og de grupper, de  

 indgår i, - udbygge kursisternes evne til selvstændigt at vurdere psykologiske  

 problemstillinger.
Tilrettelæggelse Undervisningen tilrettelægges i eet modul, der skal omfatte mindst to  

 temaer.
Hvert tema skal inddrage emner fra flere hovedområder i en  

 indholdsmæssig helhed, og undervisningen skal give kursisterne indsigt i  

 udvalgte emner fra samtlige hovedområder.
 Den samlede undervisning skal inddrage forskellige psykologiske retninger.
Kursisterne udarbejder en kort redegørelse for en problemstilling fra  

 hvert temaarbejde.
Redegørelserne kan udarbejdes individuelt eller i grupper.
Indhold Undervisningen omfatter følgende hovedområder:
1. Individet Personlig udvikling og påvirkning fra omgivelserne.
 Mentalhygiejniske forhold, herunder psykisk sundhed, depression,  

 selvtillid, drømme samt fortrængninger og forsvarsmekanismer.
 Seksualitet.
 Psykiske aldre og kriser.
 Følelser - angst, vrede og glæde.
 Kreativitet og fantasi.
 Kommunikation - krop og sprog.
2. De psykologiske relationer i familien Familiens funktion - opfyldelse af behov.
 Kærlighed - voksne og børn.
 Kriser og vendepunkter i familien.
 Nye familiestrukturer.
 Familiens magtkampe.
 Børneopdragelse og socialisering.
 Normer og rollefordelinger, herunder identitetsdannelse i familien.
 Forskellige nye børnekarakterer.
 Familiebetingede sygdomme.
3. De psykologiske relationer vedrørende arbejde og  

 fritid Arbejdsbegrebet, herunder identitetsdannelse i sammenhæng med arbejde og  

 fritid.
 Det psykiske arbejdsmiljø.
 Arbejdspladsens hieraki og magtkampe.
 Individ og gruppe.
 Samarbejde og kommunikation.
 Kvalifikationer.
 Teknologisk udvikling og fremmedgørelse.
 Arbejdsløshed.
 Forskellige fritidsaktiviteter.
4. Påvirkning fra samfundet - nationalt og globalt Fjendebilleder og krigstrussel.
 Brud på menneskerettigheder, herunder tortur.
 Nationalitetsfølelse og racisme.
 Forbrugsdannelse, herunder mode og reklame.
 Samfundsændringer.
 Paradigmeskrift.
 Gruppedannelse og subkulturer.
 Religiøsitet, herunder gamle og nye religiøse bevægelser.
 Ideologier og politiske tilhørsforhold.
Prøvebestemmelser Voksenprøven i psykologi Prøven er mundtlig.
 Pensum er det indhold, der er angivet på forløbsbeskrivelsen.
 Prøvespørgsmålene er de af kursisterne udarbejdede korte redegørelser.  

 Kursisten bestemmer senest 14 dage før prøven, hvilken af de udarbejdede  

 redegørelser, der skal danne grundlag for prøven.
 Prøven afvikles i to dele:
1. Kursisten giver et kort mundtlig oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Samtale mellem kursisten/kursisterne, læreren og  

 censor.
Kursisten skal i samtalen perspektivere til temaarbejdet og det  

 øvrige pensum.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til de øvrige emner, - vurdering af problemstillinger og selvstændige stillingtagen hertil.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Formål Formålet med undervisningen er, at kursisterne gennem arbejde med  

 filosofiske temaer opnår indsigt i livsbetingelser og problemstillinger, der  

 er centrale for nutidsmennesket.
Undervisningen skal - give kursisterne kendskab til nogle af de faktorer, der skaber  

 menneskets grundlæggende problemer, - udbygge kursisternes evne til at vurdre og tage selvstændig stilling til  

 udsagn og argumenter, der bygger på forskellige livssyn og værdigrundlag, - give kursisterne nye muligheder for at udvikle deres selv- og  

 omverdensforståelse.
Tilrettelæggelse Undervisningen tilrettelægges i eet modul, der skal omfatte mindst to  

 temaer.
Hvert tema skal inddrage emner fra flere hovedområder i en  

 indholdsmæssig sammenhæng.
Undervisningen skal give kursisterne indsigt i  

 udvalgte emner fra mindst 3 af hovedområderne.
 Hvert tema skal belyses fra en filosofisk synsvinkel samt een eller flere  

 af følgende synsvinkler:
- historisk, - religiøs, - psykologisk, - kunstnerisk.
Kursisterne udarbejder en kort redegørelse for en problemstilling fra  

 hvert temaarbejde.
Redegørelserne kan udarbejdes individuelt eller i grupper.
Indhold Undervisningen omfatter følgende hovedområder:
1. Livet og døden Livet - biologisk og eksistentielt.
 Døden - dødskriterier og tabuisering.
 Forskellige opfattelser af meningen med livet og døden.
 Myter og ritualer.
 Sjæl-legeme problematikken.
 Livsmod, livslyst, livsudfoldelse.
 Livsglæde, spontanitet.
 Lidelse, angst, frygt og skyld.
 Fremmedgørelse, absurditet og værdinihilisme.
2. Forskellige livskvaliteter Behov og udfoldelse.
 Valg og engagement.
 Mål- og middelproblematik.
 Meningstab, meningsfylde.
 Livsform og livsforståelse.
 Moral, regler og frihed.
 Det gode og det onde.
 Nydelse, harmoni og lykke.
 Forskellige livsanskuelser, værdigrundlag og holdninger.
3. Menneske, natur og teknologi Forskellige opfattelser af mennesket som værende frit eller styret.
 Frigørelse, bevidstgørelse og selvrealisering.
 Menneske- og natursyn.
 Natur og kultur.
 Tidsopfattelser og civilisationsteorier.
 Paradigmeskift.
 Videnskabernes indflydelse.
 Teknologi og etik.
4. Familie, fællesskab og samfund Identitetsproblemet samt begreberne individualisme, fællesskab og  

 idealdannelse/myter.
 Moral, regler og frihed.
 Sociale og religiøse fællesskaber.
 Arbejdsfællesskaber, private og offentlige livsområder samt magtforhold og  

 roller.
 Hverdagslivets tilrettelæggelse og eventuelle ritualisering.
 Menneskerettighederne.
5. Kunst, drøm og fantasi Kunstens væsen, funktion og udtryksformer.
 Budskaber og holdninger.
 Drømmens funktion.
 Drøm og utopi.
 Fantasiens udfoldelse - konkret og abstrakt.
 Fornuft og følelse.
 Kunst, drøm og fantasi som erkendelsesmulighed.
Prøvebestemmelser Voksenprøven i filosofi Prøven er mundtlig.
 Pensum er det indhold, der er angivet på forløbsbeskrivelsen.
 Prøvespørgsmålene er de af kursisterne udarbejdede korte redegørelser.  

 Kursisten bestemmer senest 14 dage før prøven, hvilken af de udarbejdede  

 redegørelser, der skal danne grundlag for prøven.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Samtale mellem kursisten/kursisterne, læreren og  

 censor.
Kursisten skal i samtalen perspektivere til temaarbejdet og det  

 øvrige pensum.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til de øvrige emner, - vurdering af problemstillinger og selvstændige stillingtagen hertil.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
Formål Formålet med undervisningen er, at kursisterne opnår indsigt i væsentlige  

 emner fra Danmarks historie.
Undervisningen skal - give kursisterne øget viden om politiske, sociale, økonomiske og  

 kulturelle forhold i et historisk perspektiv, - udvide deres kendskab til den historiske udvikling i et lokalsamfund, - give kursisterne arbejdsmetoder, der sætter dem i stand til at vurdere  

 og tage selvstændig stilling til historiske udsagn og problemstillinger, - udvikle og styrke kursisternes interesse for historien.
Tilrettelæggelse Undervisningen tilrettelægges i eet modul, der skal omfatte mindst to  

 temaer.
Hvert tema skal inddage emner fra flere hovedområder i en  

 indholdsmæssig helhed, og undervisningen skal give kursisterne indsigt i  

 udvalgte emner fra samtlige hovedområder.
Et tema kan belyse en længere tidsperiode, eller det kan omfatte emner,  

 der bredt belyser en kortere tidsperiode.
Mindst et af temaerne skal inddrage  

 en lokalhistorisk synsvinkel.
Kursisterne udarbejder en kort redegørelse for en problemstilling fra  

 hvert temaarbejde.
Redegørelsen kan udarbejdes individuelt eller i grupper.
Indhold Undervisningen omfatter følgende hovedområder:
1. Levevilkår i Danmark Feudal- og stændersamfundenes livsmønstre og sociale forhold.
Bøndernes  

 levevilkår før og efter landboreformerne.
Urbanisering og nye  

 samfundsklasser.
Forskellige tiders dagligliv på land og i by.  

 Mindretalsgrupper og deres vilkår.
Socialforanstaltninger og velfærd gennem  

 tiderne.
Industri- og informationssamfundets nye livsformer og -betingelser.
2. Politisk udvikling i Danmark Landets samling og organisering.
Feudalsamfundet, stændersamfundet og  

 enevælden.
Grundloven og folkestyret: de politiske ideer, bevægelser og  

 partier, forfatningskampen og demokratiets udvikling.
Danmark under 1.  

 verdenskrig, grænsespørgsmålet og neutralitetspolitikken.
Krisen og de  

 politiske strømninger i 30'erne.
Besættelsen: samarbejdspolitik og  

 modstandskamp.
Efterkrigstidens bloktilslutninger (NATO, EFTA, EF). Velfærds-  

 og forbrugersamfundet. 70'ernes og 80'ernes krisepolitik.
3. Erhvervenes udvikling i Danmark Fra jæger til bonde.
Danmark som landbrugs- og fiskerisamfund:  

 strukturkriser og reformer.
Udskiftningen.
Andelsbevægelsen.
Forskellige  

 håndværk gennem tiderne.
Manufakturer og merkantilisme.
Den oversøiske handel  

 - kolonier og slavehandel.
Den industrielle revolution.
Infrastrukturens  

 tilblivelse og urbaniseringen.
Danmarks eksporterhverv gennem tiderne.  

 Eksportprodukter og erhvervsstruktur.
Forskellige tiders afsætningsvilkår.  

 Perioder med høj- eller lavkonjukturer.
Dansk landbrug og industri i EF.
4. Kulturel udvikling i Danmark Den materielle kultur: Almue- og finkultur, redskaber og klædedragt, mad  

 og drikke samt hverdag og fest.
Den åndelige kultur: Kunstarternes vilkår og udtryksformer i forskellige  

 tidsperioder.
Kirkelige retninger og religiøse bevægelser gennem tiderne,  

 samt politiske strømninger og folkelige bevægelser.
 Den danske skoletradition: Folkeskolens udvikling, folkeoplysning og  

 højskoletraditionen.
Mediernes udvikling: Den trykte presse og de elektroniske medier.
Den  

 internationale kulturudveksling og -påvirkning.
Hvor det er naturligt i behandlingen af de nationale forhold inddrages  

 europæiske/globale aspekter.
Det tilstræbes, at emnerne sammensættes, så det  

 samlede forløb giver kursisterne overblik over historiske perioders  

 kronologiske sammenhæng.
Prøvebestemmelser Voksenprøven i historie Prøven er mundtlig.
 Pensum er det indhold, der er angivet på forløbsbeskrivelsen.
 Prøvespørgsmålene er de af kursisterne udarbejdede korte redegørelser.-  

 Kursisten bestemmer senest 14 dage før prøven, hvilken af de udarbejdede  

 redegørelser, der skal danne grundlag for prøven.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Samtale mellem kursisten/kursisterne, læreren og  

 censor.
Kursisten skal i samtalen perspektivere til temaarbejdet og det  

 øvrige pensum.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til det øvrige pensum, - vurdering af problemstillinger og selvstændige stillingtagen hertil.
Prøven kan aflægges individuelt eller som gruppeprøve, Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist.
 Bedømmelsen er individuel.
