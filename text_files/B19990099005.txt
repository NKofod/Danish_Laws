Bekendtgørelse om rekreativt fiskeri i  

 salt- og ferskvand samt redskabsfiskeri mv. i ferskvand I medfør af § 27, stk. 1, § 32, stk. 1 og 3, § 50, stk. 2, § 59, §  

 64, stk. 1, § 71, § 109, stk.1 og § 130, stk. 2, i fiskeriloven, jf. lov nr.  

 281 af 12. maj 1999 og efter bemyndigelse, fastsættes:
Kapitel 1 Definitioner mv.
 § 1. Ved lystfiskeri i salt- og ferskvand  

 forstås i denne bekendtgørelse: Alt fiskeri med lette  

 håndredskaber, jf. § 26 i fiskeriloven.
§ 2. Ved fritidsfiskeri i saltvand forstås i  

 denne bekendtgørelse: Fiskeri, der udøves af personer, der 1)	ikke er registreret som erhvervsfisker med A-status eller  

 bierhvervsfisker, eller som ikke er særligt fiskeriberettiget i henhold  

 til §§ 24 og 25 i fiskeriloven, jf. § 27, stk. 1, i fiskeriloven, og 2)	fisker med andre redskaber end lette håndredskaber.
§ 3. Ved fritidsfiskeri i ferskvand forstås  

 i denne bekendtgørelse: Alt fiskeri i ferskvand, bortset fra 1)	fiskeri med lette håndredskaber, og 2)	fiskeri, der er omfattet af tilladelse til omsætning af fisk  

 fra ferske vande, jf. § 27, stk. 2, i fiskeriloven.
 § 4. Udover bekendtgørelsens regler skal i  

 øvrigt overholdes alle de regler, der i henhold til  

 fiskerilovgivningen gælder vedrørende fiskeri.
Kapitel 2 Personkreds § 5. Lystfiskeri må kun udøves af  

 personer, der har gyldigt lystfiskertegn, jf. § 54 i fiskeriloven.
Stk. 2. Undtaget fra bestemmelsen i stk. 1 er personer,  

 der 1)	er under 18 år, jf. § 54, stk. 1, i fiskeriloven 2)	har ret til folkepension, jf. § 54, stk. 1, i fiskeriloven, 3)	har gyldigt fritidsfiskertegn, jf. § 54, stk. 3, i fiskeriloven, 4)	fisker i ferske vande, der ejes af enkeltpersoner, det offentlige,  

 selskaber eller lignende, og som ikke har afløb til sø, å  

 eller strand, eller hvis afløb er af en sådan beskaffenhed, at  

 fisk ikke kan passere det, jf. § 55, stk. 1, i fiskeriloven, 5)	er grundejer ved ferske vande samt den pågældendes  

 husstand, når fiskeriet udøves i det fiskevand, der  

 støder op til grunden, jf. § 55, stk. 2, i fiskeriloven eller 6)	er grundejer ved saltvand samt den pågældendes husstand,  

 når fiskeriet finder sted under ophold på den strandbred, der er  

 omfattet af grunden, jf. § 55, stk. 3, i fiskeriloven.
§ 6. Fritidsfiskeri i saltvand må kun  

 udøves personligt af personer, der 1)	er fyldt 12 år, 2)	har fast bopæl her i landet, 3)	ikke er registreret som erhvervsfiskere med A-status eller  

 bierhvervsfiskere og Stk. 2. Betingelsen i stk. 1, nr. 2, om fast bopæl  

 her i landet gælder ikke for personer, som er omfattet af Det  

 Europæiske Fællesskabs og EØS´s regler om etablering,  

 arbejdskraftens frie bevægelighed og udveksling af tjenesteydelser,  

 bl.a. via arbejde her i landet og som derved har opnået en  

 nærmere tilknytning til landet.
 § 7. Fritidsfiskeri i ferskvand må kun  

 udøves af personer, der har erhvervet gyldigt fritidsfiskertegn, jf. §  

 54, stk. 2, i fiskeriloven.
 Stk. 2. Undtaget fra bestemmelsen i stk. 1 er:
 1)	Personer, der fisker i vande, der ejes af enkeltpersoner, det  

 offentlige, selskaber eller lignende, og som ikke har afløb til  

 sø, å eller strand, eller hvis afløb er af en sådan  

 beskaffenhed, at fisk ikke kan passere det, jf. § 55, stk. 1, i  

 fiskeriloven.
 2)	Grundejeren og dennes husstand, når fiskeriet udøves i  

 det fiskevand, der støder op til grunden, jf. § 55, stk. 2, i  

 fiskeriloven.
Kapitel 3 Administration og betaling af lystfisker- og  

 fritidsfiskertegn § 8. Lystfiskertegn kan efter § 56, stk. 1, i  

 fiskeriloven erhverves med en gyldighedsperiode på 1)	12 måneder, 2)	1 uge eller 3)	1 dag.
Stk. 2. Prisen for lystfiskertegnet for 12 måneder  

 er 100 kr., for 1 uge 75 kr. og for 1 dag 25 kr.
Med virkning fra den 1. juli  

 2004 er prisen for lystfiskertegnet for 12 måneder 125 kr., for 1 uge  

 90 kr. og for 1 dag 30 kr, jf. § 56, stk. 3, i fiskeriloven.
 Stk. 3. Lystfiskertegn erhverves ved indbetaling af det i  

 stk. 2 nævnte beløb til Fiskeridirektoratets girokonto nr. 0 70  

 60 00.
Stk. 4. Lystfiskertegn kan endvidere erhverves hos et salgssted, som  

 Fiskeridirektoratet har autoriseret.
Lystfiskertegn, der sælges af  

 salgsstedet, er udfærdiget af Fiskeridirektoratet.
Lystfiskertegn er  

 bl.a. påtrykt ordet "Lystfiskertegn" eller  

 "Fisketegn", kortnummer og navnet på det autoriserede  

 salgssted.
Indbetalingen for disse lystfiskertegn foretages af salgsstedet  

 til Fiskeridirektoratets girokonto nr. 3 64 62 62.
 Stk. 5. Lystfiskertegn er gyldige fra kvitteringsdatoen.  

 Der kan dog for dag- og ugetegn angives en senere gyldighedsdato end  

 kvitteringsdatoen, men ikke senere end 30 dage efter kvitteringsdatoen.
 § 9. Gyldigt lystfiskertegn er:
 1)	Giroindbetalingskort med postvæsenets eller et pengeinstituts  

 kvittering for, at beløbet for 12 måneder, 1 uge, eller 1 dag er  

 betalt, når kvitteringen også indeholder lystfiskertegnets  

 indehavers for-, efternavn og adresse.
 2)	Kvittering for betalt lystfiskertegn fra et autoriseret salgssted,  

 jf. § 8, stk. 4,  med lystfiskertegnets indehavers for-, efternavn og adresse  

 samt med betalingsdato og salgsstedets navn e.l. identifikation.
 3)	Bevis udstedt af Fiskeridirektoratet som gyldigt lystfiskertegn for  

 den pågældende periode.
 § 10. Fritidsfiskertegn  erhverves med en  

 gyldighedsperiode på 12 måneder, jf. § 56, stk. 2, i  

 fiskeriloven.
 Stk. 2. Fritidsfiskertegn erhverves ved indbetaling af  

 250 kr. til Fiskeridirektoratets girokonto nr. 4 71 41 48. Ved indbetaling  

 skal der anvendes et specielt girokort med fortrykt fiskerinummer.
 Stk. 3. Fritidsfiskertegn er gyldige fra  

 kvitteringsdatoen.
 § 11. Gyldigt fritidsfiskertegn er:
 1)	Giroindbetalingskort for 12 måneder med fiskerinummer, og med  

 postvæsenets eller et pengeinstituts kvittering for, at beløbet  

 er betalt, når kvitteringen også indeholder fritidsfiskerens  

 for-, efternavn og adresse.
 2)	Bevis for betalt fritidsfiskertegn udstedt af  

 Fiskeridirektoratet.
§ 12. Hvis en person har indbetalt et  

 beløb, der er forskelligt fra de i § 8, stk. 2, anførte, har  

 pågældende erhvervet lystfiskertegn for den periode, der svarer  

 til det nærmeste lavere beløb.
Indbetalte beløb, der er  

 mindre end 25 kr., gælder ikke som lystfiskertegn.
Stk. 2. Indbetalte beløb, der er højere end  

 de fastsatte beløb for lystfisker- og fritidsfiskertegn,  

 tilbagebetales kun til indbetaleren efter påkrav og dokumentation fra  

 indbetaler for fejlindbetalingen.
Hvis indbetaler inden fem år  

 kræver et for meget indbetalt beløb tilbage, refunderes  

 forskelsbeløbet mellem det indbetalte beløb, og den  

 nærmeste lavere beløbssats for lystfisker- og fritidsfiskertegn  

 på indbetalingstidspunktet.
 § 13. Mistede lystfiskertegn erstattes ikke.
 § 14. Gyldigt lystfisker- eller fritidsfiskertegn,  

 skal sammen med legitimation, som f.eks. kørekort eller  

 sygesikringsbevis, altid medbringes under fiskeri, hvor lystfisker- eller  

 fritidsfiskertegn kræves, jf. § 58 i fiskeriloven.
 Stk. 2. Lystfisker- og fritidsfiskertegnet er personligt,  

 og må ikke overdrages til andre, og der må kun være  

 påført en persons navn på hver kvittering, jf. § 58 i  

 fiskeriloven.
§ 15. Personer, der efter § 45 skal indbetale et  

 forhøjet beløb, skal indbetale dette til Fiskeridirektoratet  

 ved brug af et særligt giroindbetalingskort, der udleveres af  

  Fiskeridirektoratet.
Giroindbetalingskortet er påført  

 indbetalerens for-, efternavn og adresse.
Giroindbetalingskort til  

 forhøjet beløb for fritidsfiskertegn er endvidere  

 påført et fiskerinummer.
 Stk. 2. Kvittering for betalt forhøjet  

 beløb efter stk. 1 gælder som lystfisker- eller  

 fritidsfiskertegn for 12 måneder fra betalingsdatoen.
Kapitel 4 Visse former for lystfiskeri i saltvand § 16. Lystfiskeri med huggeredskaber (rykfiskeri)  

 er ikke tilladt.
 § 17. Lystfiskeri med liner, der slæbes  

 efter båd drevet ved motorkraft (trolling- og dørgefiskeri), er  

 ikke tilladt inden for en afstand af 100 meter fra lavvandslinien.
 Stk. 2. Trolling- og dørgefiskeri er endvidere  

 ikke tilladt i Tempelkrogen i Isefjorden.
 § 18. Lystfiskeri fra båd drevet ved  

 motorkraft eller fra kyst, hvor redskabets line spiles ud til siden med  

 skovle, paravaner eller lignende, herunder oter, er ikke tilladt.
Stk. 2. Uanset forbudet i stk. 1 er det tilladt, uden for  

 100 meter fra lavvandslinien og uden for de i § 19, stk. 1, nævnte  

 områder, direkte på fiskelinen at montere og ved fiskeriet at  

 anvende indretninger, som er egnet til at spile redskabet.
På liner,  

 der er spilet som anført, må alene anvendes 1 endeagn (blink,  

 spinner, wobler, flue eller lignende).
 § 19. I følgende områder  

 gælder, udover bestemmelserne i §§ 16-18, særlige regler for  

 lystfiskeri fra motordreven båd eller kyst:
 1)	I Isefjorden syd for en ret linie fra Kongsøre Næbbe  

 til Kyndby Værket, (i området indgår Holbæk Fjord),  

 og i Roskilde Fjord afgrænset ved en linie fra vestre mole ved Kulhuse  

 til færgemolen ved Sølager.
 2)	Et område i Øresund afgrænset i nord af en linie  

 retvisende øst af havnefyret på Rungsted Havn og i syd af en  

 linie retvisende øst af det østligste havnefyr på  

 Vedbæk havn og afgrænset i øst af en linie 3 sømil  

 fra lavvandslinien.
 3)	I Køge Bugt (fra Køge Sønakke til  

 Brøndby Lystbådehavn) i området mellem kysten og de  

 fastsatte bundgarnsgrænser, jf. bekendtgørelse nr. 13 af 11.  

 januar 1999 om grænser for anbringelse af bundgarnsstader i Køge  

 Bugt.
 Stk. 2. Lystfiskeri fra båd drevet ved motorkraft i  

 de i stk. 1 nævnte områder, hvor linen spiles ud til siden med  

 skovle, paravaner eller lignende, herunder oter, er ikke tilladt.
 Stk. 3. Ved lystfiskeri i de i stk. 1 nævnte  

 områder, hvor linen slæbes efter en båd drevet ved  

 motorkraft (trolling/dørgning), må der maksimalt anvendes 2  

 stænger pr. person, dog højst 4 stænger pr. båd.
Kapitel 5 Fritidsfiskeres redskaber i saltvand § 20. En fritidsfisker må i saltvand  

 højst anvende 6 faststående redskaber af følgende  

 typer:
1)	krogliner à 100 kroge, 2)	garn (rødspætte-, tunge-, sild-, makrel- e.l.), 3)	ruser (enkelte eller dobbelte) og 4)	tejner.
 Stk. 2. Af de i stk. 1 nævnte redskaber må  

 højst 3 være garn.
 Stk. 3. En redskabsrække må højst  

 indeholde 6 redskaber, som alle skal tilhøre samme fritidsfisker.
§ 21. Kasteruser må ikke være  

 ovenvandsruser, dvs. at ingen del af redskabet må rage op over  

 vandskorpen.
Kasteruser må højst måle 90 cm i den forreste  

 rusebøjle.
For alle slags ruseredskaber gælder det, at  

 maskestørrelsen (helmaske) i radgarnet ikke må overstige 40 mm.  

 I kasteruser, herunder i fritidsfiskerpælerusen, skal der anvendes  

 stoprist eller spærrenet efter de almindeligt gældende regler for  

 saltvand.
Stk. 2. En af de i stk. 1 nævnte tilladte ruser  

 må forsynes med en rad på højst 40 m og arme på hver  

 højst 8 m.
Maskemål i armene må højst være 40  

 mm (helmaske). Redskabet må være fastgjort til pæle, og der  

 må ikke herudover være tilføjelser til redskabet herunder  

 tag og bund.
Fritidsfiskerpælerusen kan anvendes som undervandsruse  

 eller ovenvandsruse og skal have mindst 3 kalve.
Maskestørrelsen  

 overalt i hele redskabet foran den bageste kalv skal være mindst 30 mm  

 (helmaske) undtagen i radgarnet, jf. stk. 1.
Stk. 3. Opstilling af en fritidsfiskerpæleruse  

 på en ledig plads skal skriftligt anmeldes til Fiskeridirektoratet ved  

 det stedlige fiskeriinspektorat senest 2 dage før pladsen indtages med  

 angivelse af pladsens beliggenhed.
Kvittering for betalt fritidsfiskertegn  

 skal medsendes i kopi.
Stk. 4. En fritidsfiskerpæleruse kan hele  

 året anmeldes, og skal opstilles 2 dage senere på den anmeldte  

 plads med overholdelse af lovgivningens afstandsbestemmelser.
Fritidsfiskeren  

 bevarer resten af året retten til pladsen fra opstillingen af  

 redskabet, og så længe dette uden afbrydelse på mere end 14  

 dage står i fiskedygtig stand.
 Stk. 5. Erhvervsfiskere kan opstille rejeruser i en  

 afstand af kun 75 m fra en fritidsfiskerpæleruse.
 Stk. 6. Fritidsfiskere må ikke opstille ruser i  

 fredningsbælter og skal ved opstilling i vedtægtsområder  

 respektere vedtægtsbestemmelser, der er oprettet i medfør af  

 tidligere lovgivning om saltvandsfiskeri.
 Stk. 7. Fritidsfiskerpæleruser, der er opstillet  

 uden anmeldelse til Fiskeridirektoratet ved det stedlige fiskeriinspektorat,  

 vil blive fjernet ved kontrollens foranstaltning.
§ 22. Bundsatte garn må ikke have en  

 længde af over 45 m og en dybde af over 1,5 m.
Flydende garn må  

 ikke have en længde af over 45 m og en dybde af over 3 m.  

 Garnlænker må højst bestå af 3 garn, som kun  

 må være forbundet i overliget eller i underliget.
Garn må  

 ikke på anden måde hæftes sammen og skal være  

 forankrede eller på anden måde fastgjort til havbunden.
 Stk. 2. I perioden 1. juli - 15. november (begge dage  

 inklusive) er det kun tilladt at anvende garn, jf. § 20, stk.1, nr. 2, hvis  

 maskemål er:
1)	100 mm og derunder (helmaske) svarende til 50 mm og derunder  

 (halvmaske), eller 2)	130 mm og derover (helmaske) svarende til 65 mm og derover  

 (halvmaske).
 § 23. Udover de redskaber, som er nævnt i §  

 20, må fritidsfiskere anvende et ålehåndvod, der har de  

 dimensioner, der er beskrevet i stk. 2.
Stk. 2. Voddets fangstpose må højst  

 være 8 m lang.
Fangstposens åbning må højst  

 bestå af 400 masker i hele åbningens omkreds.
Voddets arme  

 må højst være 6 m lange.
Maskestørrelsen må  

 intet sted i redskabet overstige 28 mm (helmaske). Træklinerne må  

 højst være 50 m lange.
 Stk. 3. Voddet må udelukkende udsættes fra  

 båd, der fremdrives uden motorkraft, og redskabet skal hales ind ved  

 håndkraft.
 § 24. Under sejlads og fiskeri må hver  

 fritidsfisker i båden kun medbringe de typer og det antal redskaber,  

 det er tilladt at benytte ved fritidsfiskeri.
Mærkning af fritidsfiskeres redskaber i  

 saltvand § 25. Ethvert faststående  

 fritidsfiskerredskab skal på et synligt sted over vandet være  

 forsynet med et forsvarligt fastgjort mærke med brugerens navn og  

 adresse, skrevet med 1 cm høje, tydeligt læselige blokbogstaver  

 på og med saltvandsbestandigt materiale.
Mærket skal være  

 gult.
 Stk. 2. Redskabsmærker på stager, pæle  

 og lignende skal anbringes mindst 1,2 m over vandet.
§ 26. Udover det i § 25 omhandlede  

 redskabsmærke skal ethvert fritidsfiskerredskab være forsynet med  

 fiskerinummeret på brugerens fritidsfiskertegn.
Nummeret må kun  

 anvendes af indbetaleren.
 Stk. 2. Fiskerinummeret skal på et synligt sted  

 over vandet være indskåret, indbrændt eller skrevet med  

 saltvandsbestandigt tusch eller blæk med 2 cm høje tal på  

 det gule redskabsmærke eller i den samme pæl, stage, bøje  

 eller det samme flod, som redskabsmærket er fastgjort til.
Kapitel 6 Redskaber i ferskvand Generelt om redskaber ved fiskeri i ferskvand § 27. Ruser, garnredskaber, fiskegårde samt  

 andre faststående redskaber, skal sættes således, at der er  

 en redskabsfri strækning på mindst to trediedele af vandets  

 bredde det pågældende sted, jf. dog § 29, stk. 3. Bestemmelsen  

 gælder i en hvilken som helst retning i forhold til den yderste del af  

 redskabet eller redskaberne.
 Stk. 2. Bestemmelsen i stk. 1, gælder også  

 for opstilling af flere redskaber, når redskaberne står fra  

 modsatte bredder og med mindre indbyrdes afstand i breddens retning end 100  

 m.
Stk. 3. Redskaberne nævnt i stk. 1 skal mindst  

 stå med en indbyrdes afstand i breddens retning på 100 m.
Hvis en  

 bred, der hører til en fiskeriret, har en samlet længde, der er  

 mindre end 100 m, må der dog opstilles et redskab på  

 fiskeriretten uanset, at den indbyrdes afstand i breddens retning til det  

 nærmeste redskab herved bliver mindre end 100 m, dog må afstanden  

 ikke være mindre end 50 m.
Stk. 4. Flere redskaber kan opstilles uden for hinanden  

 på samme sted.
I dette tilfælde betragtes redskaberne med hensyn  

 til bestemmelserne i stk. 1-3 som et redskab, jf. stk. 5.
 Stk. 5. Afstanden mellem redskaberne måles mellem  

 de dele af redskabet, herunder arme, pæle og tove, der er  

 nærmest.
Redskaber i vandløb § 28. Vodredskaber, herunder trawl, samt  

 sættegarn, nedgarn, flydegarn, toggergarn o.lign. garnredskaber samt  

 ruser og fiskegårde må ikke anvendes i åer, bække,  

 kanaler, grøfter o.lign. vande.
§ 29. Det er dog tilladt i de i § 28 nævnte  

 vande i tiden 1. juni til 30. november at anvende ruser, hvis  

 fangståbning og arme vender mod strømmen, og kasteruser  

 (dobbelte og enkelte) med mindstemaskemål på 32 mm (helmaske) i  

 bagrusen - efter sidste bøjle.
Maskemålet er opfyldt, hvis der i  

 bagposen - mellem sidste og andensidste bøjle - er et areal på  

 10 x 10 cm med det nævnte maskemål.
Stk. 2. Den forreste bøjle i de i stk. 1  

 nævnte ruser må ikke have en diameter, der er større end  

 90 cm.
Den forreste bøjle i kasterusen efter stk. 1 må  

 højst have en diameter på 60 cm.
 Stk. 3. I vandløb skal den redskabsfri  

 strækning efter § 27, stk. 1, være sammenhængende.
 § 30. Bestemmelserne i §§ 28 og 29 finder  

 anvendelse for alle redskaber uanset materiale, herunder for redskaber  

 fremstillet af tremmeværk eller lignende samt i forbindelse med  

 redskaber, stående boblerad, luftslør og andet, der tjener til  

 at lede fisken ind i redskabet.
Redskaber i søer § 31. Sættegarn, nedgarn, flydegarn o.lign.  

 garnredskaber må ikke anvendes i søer i april og maj  

 måneder.
 Stk. 2. I garn, der anvendes i søer, skal  

 maskemålet overalt i redskabet være mindst 122 mm (helmaske).
 § 32. Vod- og tilsvarende redskaber, der drages  

 eller slæbes i en sø, må ikke spænde ud over en  

 tredjedel af søens bredde.
 Ålekister o.lign.
 § 33. Fiskeri med ålekister og andre  

 spærrende fangstindretninger, der beror på en særlig ret  

 til fiskeri og, som ikke opfylder reglerne nævnt i § 27, stk. 1, men  

 lovligt er anvendt efter de inden den 1. juli 1992 gældende regler, kan  

 fortsat anvendes efter de hidtidige regler.
Stk. 2. De i stk. 1 nævnte fangstindretninger skal  

 holdes fuldstændig åbne og alle løse spærringer skal  

 optages hver dag fra solopgang til solnedgang.
Laksegårde og  

 ørredtener eller lignende indretninger til fangst af opgangsfisk skal  

 endvidere holdes åbne fra solnedgang fredag aften til solopgang mandag  

 morgen.
 Stk. 3. I tiden fra 1. marts til 31. maj skal de i stk. 1  

 nævnte ålekister og andre faste spærrende  

 fangstindretninger, når de er bestemt til fangst af fisk, der  

 trækker med strømmen, holdes åbne, og alle løse  

 spærringer i forbindelser hermed skal optages.
 Stk. 4. Fangstindretningen må ikke ændres  

 uden Fiskeridirektoratets tilladelse.
 § 34. De i § 33, stk. 1, omtalte ålekister  

 og andre spærrende fangstindretninger skal være anmeldt til  

 Fiskeridirektoratet senest den 1. januar 1995. Fiskeridirektoratet har  

 registreret den anmeldte fangstindretning, når fangstindretningen er  

 indrettet, så den i åbningsperioden tillader passage af fisk, jf.  

 § 33.
 Stk. 2. Retten til at fiske med faste fangstindretninger,  

 der ikke er anmeldt som nævnt i stk. 1, er bortfaldet.
Ikke tilladte fangstmetoder i ferskvand § 35. Følgende redskaber og fangstmetoder  

 må ikke anvendes:
 1)	Trawl og andre fiskeredskaber spilet med skovle eller lignende,  

 herunder oterfiskeri.
 2)	Elektricitet, eksploderende, giftige eller bedøvende stoffer  

 samt fiskeri ved tørlægning.
 3)	Stangning eller hugning ved kunstigt lys samt hel eller delvis  

 spærring med lys eller elektricitet for fiskenes frie gang.
 4)	Stangeredskaber og lystre af enhver art - herunder ålekam -  

 spyd og pile, der er forsynet med kroge eller kroglignende anordninger  

 beregnet til at fastholde den spiddede fisk, samt skrabepilk og  

 skydevåben, idet dog fangstkrog til landing af fisk fanget med et andet  

 redskab ikke er omfattet af forbudet.
 5)	Jagen (pulsning) af fisk i redskaber.
 6)	Fiskeri med huggeredskaber (rykfiskeri).
Stoprist eller stopnet § 36. I faststående redskaber, hvor der  

 anvendes ruser, herunder i ålekister, laksegårde o.lign.  

 spærrende redskaber, skal der være anbragt et stopnet eller en  

 stoprist i rusen efter stk. 2.
 Stk. 2. Stopnet eller stoprist skal være udformet  

 som følger:
 1)	Stopnet skal være anbragt i rusens forreste bøjle, idet  

 nettets maskevidde højst må være 75 mm halvmaske (knude  

 til knude).
 2)	Stopristen skal være af stål eller andet af  

 Fiskeridirektoratet godkendt materiale og være monteret i forreste kalv  

 med en ramme, stor 170 x 170 mm, og med et kryds, således at  

 sidelængden i det enkelte hul i krydset ikke overstiger 85  

 mm.
Gudenå § 37. I Gudenåen, herunder blinde  

 løb, på strækningen fra Nørreå til Frisenvold  

 Fiskegård er al brug af faststående fiskeredskaber forbudt.
Ordensregler og mærkning § 38. Udsatte fiskeredskabers forankringer,  

 pæle og afmærkninger skal være synlige og vise redskabets  

 retning.
Når fiskeri afsluttes eller afbrydes, må de benyttede  

 pæle eller dele heraf ikke stå til fare for sejladsen eller til  

 hindring for udøvelsen af fiskeri.
Fiskeriet anses ikke for afsluttet,  

 når afbrydelsen sker i kortere tid for tørring eller udbedring  

 af et redskab.
 Stk. 2. Afbrækkede pæle skal straks optages  

 af vandet af den, der sidst har benyttet pælene.
Stk. 3. Ikke pælesatte redskaber skal være  

 forsynet med en rød flydekugle i hver ende.
Kuglen skal have en  

 diameter på min. 15 cm.
Stk. 4. Pæle, der benyttes til fiskeri, skal til  

 enhver tid have en højde over vandoverfladen på mindst 1 meter.  

 En af pælene skal være mærket i et vandbestandigt materiale  

 med matr. nr. for den ejendom, der råder over fiskeriretten og med  

 fiskerens navn og adresse.
Kravet om mærkning gælder også  

 for bøjer o.lign. på ikke pælesatte fiskeredskaber.
 § 39. Fritidsfiskere, der har pligt til at betale  

 fritidsfiskertegn, skal endvidere på et synligt sted mærke deres  

 redskaber på en af pælene med fiskerinummeret, jf. § 10, stk.  

 2.
Fravigelser § 40. Fiskeridirektoratet kan efter høring  

 af det pågældende amtsråd, i særlige tilfælde,  

 hvor dokumenterede, erhvervsmæssige eller miljømæssige  

 hensyn taler for det, dispensere fra bestemmelserne i §§ 27, 28, 31, 32 og  

 35.
 Stk. 2. Fiskeridirektoratet kan, når hensynet til  

 ålefiskeriet taler for det, dispensere fra § 33, stk. 2 og stk. 3,  

 på nærmere fastsatte vilkår, der skal sikre lakse- og  

 ørredfisks nedtræk.
 Stk. 3. Endvidere kan Fiskeridirektoratet dispensere fra  

 bestemmelserne i dette kapitel, når hensynet til klækkeanstalters  

 forsyning med rogn og indfangning af fisk til udsætningsformål  

 taler for det.
 § 41. Fiskeridirektoratet kan efter høring  

 af det pågældende amtsråd, i særlige tilfælde  

 for søer i Nordjyllands, Viborg, Ringkøbing, Århus, Ribe,  

 Vejle og Vestsjællands Amter give enkeltpersoner tilladelse til at  

 anvende bundgarn eller bundgarnslignende redskaber uden de i § 36  

 nævnte anordninger, når rusehovedet står på  

 større vanddybde end 3 m, hvor erhvervsmæssige eller  

 miljømæssige hensyn taler for det.
 Stk. 2. For andre end de i stk. 1 nævnte  

 søer kan der gives tilsvarende tilladelse uanset vanddybden, hvor  

 rusehovedet står.
 Stk. 3. Der kan i øvrigt gives dispensation fra  

 bestemmelsen i § 36, hvis redskabet er opstillet i en sø, og er  

 indrettet, således at der altid er et øvre frit luftrum i  

 redskabet på min. 50 cm's højde mellem vandoverfladen og  

 fangstindretningens overside, eller redskabet er indrettet, således at  

 fangede pattedyr, herunder odder, kan undslippe.
Kapitel 7 Autorisation mv.
 § 42. Fiskeridirektoratet kan, når  

 særlige forhold taler for det, efter høring af det  

 pågældende amtsråd, meddele autorisation til selskaber,  

 foreninger og enkeltpersoner, der har tilladelse til at opfiske moderfisk med  

 henblik på opdræt til fiskepleje og til selskaber, foreninger og  

 enkeltpersoner, der har tilladelse til udsætning af fisk mv. med  

 henblik på varetagelse af fiskepleje.
Stk. 2. En autoriseret kan i særlige tilfælde  

 opnå tilladelse til at foretage fiskeri ved elektricitet efter fisk til  

 opdrætsformål, uanset om den autoriserede råder over  

 fiskeriretten, hvis egnet opdrætsmateriale ikke er til rådighed  

 på anden måde.
Autorisationen kan kun udnyttes af personer, der  

 har gennemgået et kursus i fiskeri med elektricitet inden for de  

 seneste 10 år.
 Stk. 3. Autoriserede har ret til, mod behørig  

 legitimation, at færdes over de jorder og private veje, som  

 støder op til de vande, hvori der skal foretages udsætning.
 Stk. 4. Autorisationen, der kan gives for indtil 5  

 år, kan tilbagekaldes, hvis den misbruges.
Kapitel 8 Kontrol, straf og ikrafttræden mv.
 § 43. Maskemål (helmaske) måles ved,  

 at et fladt måleredskab af en tykkelse på 2 mm og en bredde,  

 svarende til et givet maskemål, let kan gå igennem den i nettets  

 længderetning diagonalt strakte maske, når nettet er  

 vådt.
 Stk. 2. I redskaber fremstillet af andet materiale end  

 net, skal maskemålet i "masken", målt som diameteren  

 eller diagonalen, svare til maskemålet i netmasken.
§ 44. Med bøde straffes den, der 1)	overtræder eller forsøger at overtræde §§ 16-20,  

 § 21, stk. 1-3 og stk. 6, §§ 22-33 og §§ 35-39, eller 2)	tilsidesætter eller forsøger at tilsidesætte  

 vilkår fastsat i tilladelse efter bekendtgørelsen.
 § 45. Efter fiskerilovens § 60, skal personer, der  

 udøver lystfiskeri eller fritidsfiskeri, og som ikke efterkommer  

 kontrolmyndighedens krav om at forevise bevis for indbetaling og  

 legitimation, senest 14 dage efter påkrav indbetale et beløb,  

 der for lystfiskere svarer til fire gange prisen på et lystfiskertegn  

 for 12 måneder, og for fritidsfiskere et beløb, der svarer til  

 fire gange prisen på et fritidsfiskertegn.
Stk. 2. Hvis gyldigt lyst- eller fritidsfiskertegn  

 allerede var betalt, da fiskeriet fandt sted, og bevis herfor forevises  

 sammen med legitimation over for Fiskeridirektoratet senest 14 dage efter  

 påkrav, skal der for lystfiskere indbetales et beløb, der svarer  

 til halvdelen af prisen på et lystfiskertegn for 12 måneder.
For  

 fritidsfiskere skal der indbetales et beløb, der svarer til halvdelen  

 af prisen på et fritidsfiskertegn.
 § 46. Bekendtgørelsen træder i kraft  

 den 1. januar 2000.
 Stk. 2. Følgende bekendtgørelser  

 ophæves:
 1)	Bekendtgørelse nr. 270 af 1. maj 1999 om visse former for  

 lystfiskeri.
 2)	Bekendtgørelse nr. 757 af 21. oktober 1998 om  

 fritidsfiskeri.
 3)	Bekendtgørelse nr. 810 af 5. oktober 1993 om fiskeredskaber i  

 ferskvand.
 4)	Bekendtgørelse nr. 1220 af 22. december 1992 om  

 administration og erhvervelse af fisketegn.
