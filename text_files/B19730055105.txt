 I medfør af § 5 i lov nr. 293 af 23. maj 1973 om godstransport med  

 motorkøretøjer fastsættes herved følgende regler:
I.
Udstedelse af nye tilladelser.
 § 1.  Ansøgninger om tilladelser til godskørsel for  

 fremmed regning og fragtmandskørsel, der affattes på en af vejtransportrådet  

 godkendt formular, skal til brug ved vejtransportrådets bedømmelse af,  

 hvorvidt ansøgeren har økonomisk baggrund for at drive vognmandsvirksomhed,  

 indeholde en beskrivelse af den virksomhed, han agter at udføre, et årsbudget  

 for denne virksomhed samt en finansieringsplan vedrørende de  

 materielanskaffelser, som er nødvendige til virksomhedens drift.
 § 2.  Virksomhedsbeskrivelsen skal indeholde  

 oplysninger om, hvilke former for transporter, virksomheden skal indrettes  

 på, og hvorledes det eller de i virksomheden anvendte motorkøretøjer agtes  

 bemandet.
 Stk. 2.  Skal der i virksomheden anvendes et  

 specialmotorkøretøj, skal ansøgningen indeholde oplysning herom.
 § 3.  Årsbudgettet, der skal omfatte det første  

 regnskabsår, skal indeholde oplysninger om virksomhedens driftsudgifter,  

 herunder udgifter til brændstof m.v., forsikringer, afgifter, motorkøretøjets  

 vedligeholdelse, forrentning og afskrivning, personale- og  

 administrationsudgifter, samt om forventede indtægter.
 § 4.  Finansieringsplanen skal indeholde oplysninger  

 om anskaffelsessummen for det til virksomhedens drift fornødne materiel,  

 betalingsvilkår, hvor stor en del af anskaffelsessummen, der er finansieret  

 ved egne midler, hvor stor en del ved optagelse af lån eller lignende, og for  

 den sidste dels vedkommende, rente og afdragsydelser i det første  

 regnskabsår.
 § 5.  Ansøgningen skal indeholde dokumenterede  

 oplysninger om ansøgerens indkomst og formueforhold.
 § 6.  Til brug ved bedømmelsen af ansøgerens faglige  

 kvalifikationer skal ansøgningen indeholde oplysninger om ansøgerens  

 hidtidige beskæftigelse.
 Stk. 2.  For at en ansøger kan anses for kvalificeret  

 til at drive vognmandsvirksomhed, skal han i mindst 3 år have været  

 beskæftiget i en transportvirksomhed, speditionsvirksomhed eller anden dermed  

 beslægtet virksomhed.
 Stk. 3.  Fra kravet om varigheden af den i stk. 2  

 omhandlede forudgående beskæftigelse kan vejtransportrådet gøre undtagelse,  

 såfremt ganske særlige forhold hos ansøgeren foreligger oplyst.
 § 7.  Til brug ved bedømmelsen af ansøgerens vandel  

 skal ansøgningen være ledsaget af en for den pågældende ansøger udstedt  

 straffeattest.
 § 8.  Er ansøgeren et selskab eller anden juridisk  

 person, skal de i § 6 omhandlede oplysninger og den i § 7 nævnte  

 straffeattest vedrøre den person, der som ansvarlig leder skal forestå  

 driften af virksomheden.
II.
Overdragelse af tilladelser.
 § 9.  Ansøgninger om godkendelse af, at en tilladelse  

 til godskørsel for fremmed regning overdrages, skal indeholde oplysninger om  

 vilkårene for overdragelsen, jfr. § 7 i lov om godstransport med  

 motorkøretøjer.
 Stk. 2.  Disse ansøgninger skal endvidere indeholde  

 oplysninger om den, til hvem tilladelsen påtænkes overdraget, i  

 overensstemmelse med reglerne i §§ 1-8 i nærværende bekendtgørelse.
III.
Fornyelse af tilladelser.
 § 10.  Ansøgninger om fornyelse af tilladelsern til  

 godskørsel for fremmed regning og fragtmandskørsel skal alene være ledsaget  

 af en for den pågældende ansøger udfærdiget straffeattest, jfr. § 7.
 Stk. 2.  I det omfang, vejtransportrådet finder det  

 nødvendigt, kan det, forinden det træffer afgørelse om, hvorvidt ansøgningen  

 skal imødekommes, forlange at få forevist virksomhedens regnskaber for de 2  

 sidste regnskabsår før udløbet af gyldighedsperioden for tilladelsen.
IV.
Generelt.
 § 11.  De i nærværende bekendtgørelse indeholdte  

 regler finder ikke anvendelse på ansøgninger indsendt af jernbaner.
 Stk. 2.  Vejtransportrådet kan helt eller delvis gøre  

 undtagelse fra de i nærværende bekendtgørelse indeholdte regler, for så vidt  

 angår ansøgere, der i forevejen har en tilladelse.
 § 12.  Denne bekendtgørelse træder i kraft straks ved  

 kundgørelsen i Lovtidende.
 Ministeriet for offentlige arbejder, den  

 19. oktober 1973.
 Kampmann.
/K.
Junge Pedersen.
