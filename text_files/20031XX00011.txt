Skriftlig fremsættelse (8. oktober 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om offentlig sygesikring. (Afvikling af det statslige tilskud  

 til den særlige sygesikringsordning for søfarende).
(Lovforslag nr.
L 20).
Lovforslaget er et led i regeringens politik om at reducere  

 direkte erhvervstilskud.
I stedet for tilskud satses på generel bedring af  

 erhvervslivets rammevilkår.
Lovforslaget medfører samlede merudgifter for  

 rederierne til sygesikring af søfarende på danske skibe i udenrigsfart på  

 samlet 5 mio. kr.
En tilsvarende budgetforbedring er udmøntet på finansloven.  

 Merprovenuet indgår i puljen til skattenedsættelser.
 Lovforslaget medfører, at rederne fremover skal betale ca.  

 1400 kr. årligt til sygesikring af søfarende i udenrigsfart mod nu 504 kr.  

 Der  

 sker ikke med lovforslaget nogen ændring i de ydelser, som de søfarende har  

 ret  

 til.
 Lovforslaget i sin nuværende form udelukker ikke, at  

 regeringen på et senere tidspunkt kan vende tilbage med et forslag om en  

 egentlig privatisering af ordningen.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje ting.
