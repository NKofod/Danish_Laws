Kendelse fra Pressenævnet i sag nr.  

 99/1999 En læge [K] har ved advokat Jørgen Bang  

 klaget til Pressenævnet over en udsendelse bragt i TV 2 den 22. juni  

 1999, idet han mener, at god presseskik er tilsidesat.
Udsendelsen, der havde titlen "Dopinglægerne",  

 varede ca. 45 minutter.
Optakten til udsendelsen lød:
 "Speak:   vi betragter som helte, har fået  

 hjælp af dopinglægerne.
Nordsjælland.
En mand er på vej til det lokale  

 apotek.
I bilen sidder [K], formand for Dansk Professionelt Bokseforbund.
Ved  

 apotekets bagindgang henter [K] store mængder af stoffet Adrenalin, et  

 stof der normalt bruges ved hjertestop.
 Der er intet, der tyder på og ingen dokumentation  

 for, at professionelle boksere er blevet dopet med Adrenalin. [K] forklarer,  

 at stoffet bruges til at lukke blødninger, og at han på skift  

 indkøber Adrenalinen i boksernes navne, men hans indkøb er  

 interessant på en helt anden måde.
 [K] er læge, og selvom han hverken praktiserer mere  

 eller er læge ved boksestævnerne, skaffer han idrætsfolk  

 lægemidler.
 Lægerne er blevet en uundværlig del af  

 sportens verden, hvor raske idrætsfolk bruger medicin fremstillet til  

 syge mennesker.
 Doping er en epidemi, og der er allerede mange  

 døde.
(Tekst på skærmen:) DOPINGLÆGERNE En lang række dødsfald i sportens verden er  

 gennem årene sat i forbindelse med doping.
Det videnskabelige  

 tidsskrift "Sportsmedicin" har fortalt om en dødsepidemi blandt  

 idrætsfolk i Europa.
En videnskabelig undersøgelse i Sverige  

 viser, at 34 svenske idrætsfolk er døde som følge af  

 bivirkningerne ved doping.
Misbruget og dødsfaldene starter blandt  

 cykelrytterne i 50erne og 60erne med amfetamin  " Herefter omhandlede udsendelsen muligt dopingmisbrug  

 blandt idrætsfolk som cykelryttere, styrkeløftere, kajakroere,  

 fodboldspillere, alt sammen navnlig i Italien.
Programmet satte samtidig  

 fokus på det arbejde, nogle læger ved Universitetet i Ferrara  

 havde udført med cykelryttere.
 Hverken klagerens navn eller boksesporten blev nævnt  

 senere i udsendelsen.
 Klageren har anført, at det er i strid med god  

 presseskik, at klagerens navn blev nævnt i et program, som TV 2 selv  

 havde valgt at kalde "Dopinglægerne".
Klageren har i den forbindelse anført, at  

 udsendelsen hos seerne vil efterlade den opfattelse, at klageren har gjort  

 sig skyldig i dopingvirksomhed.
Der foreligger således en sigtelse mod  

 klageren for misbrug af stoffer, en sigtelse, der er så meget mere  

 alvorlig henset til, at klageren er læge og som, hvis den var sand,  

 ville bringe hans autorisation i fare.
 Klageren har bestridt, at han på noget tidspunkt har  

 beskæftiget sig med nogen form for doping, og har anført, at det  

 ikke med rette kan blot antydes, at hans adfærd skulle have ført  

 til dødsfald.
 Klageren har herudover anført, at der i udsendelsen  

 foretages ren manipulation med seerne, idet den bil, der vises i optakten til  

 udsendelsen, ikke er klagerens, og idet han ikke befinder sig i bilen.
TV 2 har i en udtalelse anført, at hovedtemaet i  

 programmet er, at dopingmisbrug er et stadig stigende problem, særlig i  

 den internationale elitesportsverden.
Som en indledning hertil behandler  

 programmet lægers rolle i idrætten generelt, idet det beskriver,  

 at læger er blevet særdeles synlige i sportens verden.
 TV 2 har videre anført, at det præciseres i  

 udsendelsen, at klageren ikke har medvirket til doping, og der oplyses om  

 baggrunden for klagerens ordination af adrenalin til bokserne.
TV 2 har herudover anført, at eksemplet med  

 klageren nævnes, fordi han fremskaffer adrenalin til boksere, uanset at  

 han ikke praktiserer som læge og dermed fungerer som boksernes egen  

 læge, og uanset at han ikke optræder som stævnelæge  

 ved boksestævnerne.
Eksemplet nævnes således for at  

 illustrere, at også andre læger end de, som er  

 idrætsudøvernes egentlige læger, ordinerer den  

 nødvendige medicin, hvorved læger spiller en stadig  

 større rolle i idrættens verden, hvilket det er relevant at  

 skabe debat om.
 TV 2 har afvist, at det fremstår, som om klageren  

 har medvirket til doping.
TV 2 har vedrørende billeddækningen af  

 optakten anført, at det klart fremgik, at der var tale om en  

 rekonstruktion.
TV 2 har imidlertid erkendt, at det burde være  

 fremgået med en tekst, at det var en rekonstruktion, og TV 2 har  

 beklaget, at det ikke var tilfældet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Pressenævnet bemærker, at det ikke fremgik af  

 udsendelsens optakt, at der var tale om en konstrueret begivenhed.  

 Tværtimod måtte seerne få den klare opfattelse, at der var  

 tale om autentiske billeder af klageren på vej til et apotek   tilmed i  

 et fordækt ærinde, idet det var apotekets bagindgang, der blev  

 anvendt.
Da der rent faktisk var tale om en fiktion, finder nævnet, at  

 indslaget på dette punkt er i strid med god presseskik.
Pressenævnet finder videre, at udsendelsens optakt  

 ikke havde dækning i udsendelsens øvrige indhold.
Klageren blev  

 alene omtalt i optakten, men hverken han, det professionelle bokseforbund  

 eller boksesporten blev nævnt i den øvrige del af  

 udsendelsen.
 Nævnet udtaler herefter sin alvorlige kritik af TV  

 2.
 I medfør af medieansvarslovens § 49  

 pålægges det herefter den ansvarshavende redaktør af TV 2  

 at offentliggøre følgende:
 "Kendelse fra Pressenævnet.
Pressenævnet har udtalt kritik af en udsendelse  

 bragt i TV 2 den 22. juni 1999. Udsendelsen havde titlen  

 "Dopinglægerne" og omhandlede muligt dopingmisbrug blandt  

 idrætsfolk som cykelryttere, styrkeløftere, kajakroere,  

 fodboldspillere, alt sammen navnlig i Italien.
Programmet satte samtidig  

 fokus på det arbejde, nogle læger ved Universitetet i Ferrara  

 havde udført med cykelryttere.
I optakten til udsendelsen blev formanden for Dansk  

 Professionelt Bokseforbund, læge [K], omtalt.
Hverken hans navn eller  

 boksesporten blev nævnt senere i udsendelsen. [K] har klaget til  

 Pressenævnet over udsendelsen.
Pressenævnet har i anledning af klagen  

 bemærket, at det ikke fremgik  af udsendelsens optakt, at der var tale  

 om en konstrueret begivenhed.
Tværtimod måtte seerne få den  

 klare opfattelse, at der var tale om autentiske billeder af klageren på  

 vej til et apotek   tilmed i et fordækt ærinde, idet det var  

 apotekets bagindgang, der blev anvendt.
Da der rent faktisk var tale om en  

 fiktion, finder nævnet, at indslaget på dette punkt er i strid  

 med god presseskik.
Pressenævnet finder videre, at udsendelsens optakt  

 ikke havde dækning i udsendelsens øvrige indhold.
Klageren blev  

 alene omtalt i optakten, men hverken han, det professionelle bokseforbund  

 eller boksesporten blev nævnt i den øvrige del af  

 udsendelsen.
 Nævnet udtaler herefter sin alvorlige kritik af TV  

 2.
 København, den 22. september 1999.
Axel Kierkegaard, Aage Lundgaard, Tage Clausen og  

Ole Askvig." Afsagt den 22. september 1999.
