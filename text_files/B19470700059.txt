§ 1 Ved Nakskov Fjord forstaas i denne Vedtægt Vandet inden for en Linie fra  

 Fyret paa Albuen til den bageste Telegrafbaake Vest for Taars Havn.
§ 2 Ved alt Fiskeri skal det være enhver Fiskers Pligt at søge undgaaet, at  

 Redskaber kommer hinanden saa nær, at de ikke kan holdes klar af hinanden.  

 Den, der sidst har begyndt Udsætning af sine Redskaber, skal bøje af for den,  

 der har begyndt før ham.
Viser det sig ved Dragning, at Redskaber er blevet  

 uklare, da maa den, der først kommer til det uklare Sted, ikke kappe anden  

 Mands Redskab.
Viser det sig nødvendigt at sætte Kniven paa, skal det altid  

 ske paa egne Redskaber.
§ 3 For at kunne nyde den ved Fiskerilovgivningen hjemlede almindelige  

 Beskyttelse for Fiskeri paa lovlig indtaget Fiskeplads skal alle Redskaber  

 være afmærkede efter Reglerne i § 6 i Lov om Saltvandsfiskeri af 31. Marts  

 1931. Iøvrigt er Undladelse af Afmærkning af Fiskeredskaber efter de nævnte  

 Regler ikke forbunden med Strafansvar, men udelukker fra at nyde den i  

 ommeldte Lovs § 4 tillagte Beskyttelse.
 Den Fisker, der paa Vedtægtsomraadet udsætter vedtægtsmæssig Afmærkning  

 uden at drive Fiskeri paa det afmærkede Sted, er hjemfalden til Bøde i  

 Henhold til § 51 i Lov om Saltvandsfiskeri af 31. Marts 1931.
§ 4 Fiskeri med Skovlvaad er forbudt overalt paa Vedtægtsomraadet.
 I Vandet inden for en Linie fra det vestligste Punkt af Friseodden, vesten  

 om Bredegrund (Middelgrund) til Nørenæs paa Enehøje, videre langs Vestkysten  

 af denne Ø til det nordvestligste Sømærke (Forbaaken), derfra til Sømærket  

 (Forbaaken) i Strandkanten paa Langø og fra Vesterodden paa Langø til  

 Hornfiskenakkens nordligste Punkt er Fiskeri med enhver Art af Vaad, der  

 anvendes i forbindelse med Motor eller anden mekanisk Kraft, forbudt Aaret  

 rundt, herfra dog undtagen Fiskeri med Aaleslæbevaad i Tiden fra 1. Juli til  

 30. April.
 I samme Vandomraade er Fiskeri med enhver Art af Aalevaad, der anvendes  

 uden Forbindelse med Motor eller anden mekanisk Kraft, forbudt i Tiden 1. Maj  

 til 30. Juni.
§ 5 Indtagelse af Bundgarnsplads, Afmærkning af den indtagne Plads samt senere  

 Afmærkning og Benyttelse af Pladsen med Henblik paa Erhvervelse og Bevarelse  

 af Fortrinsret skal ske i Overensstemmelse med de derom i § 5 i Lov om  

 Saltvandsfiskeri af 31. Marts 1931 givne Regler.
§ 6 Plads til Aaleruser med Arme samt til Rejeruser kan indtages ved  

 Anbringelse af en Pæl med Navnebogstaver.
Naar den Fisker, der har anbragt  

 saadan Afmærkning, derefter anbringer Ruserne om Aftenen og benytter dem hver  

 Nat i Tiden fra 1. Juni til 31. August og i den øvrige Tid af Aaret hver 4.  

 Nat, forsaavidt Vejr- og Isforholdene samt Vandstanden tillader det, maa han  

 ikke fortrænges fra Stedet eller forulempes i sit Fiskeri af andre Fiskere.
§ 7 For Torske- og Aaleruser uden Arme indtages ingen faste, afmærkede  

 Pladser.
Tages et Sæt Ruser ind for at renses, tørres eller repareres, maa  

 Pælene eller Vagerne blive staaende i 8 Dage, og i den Tid bevares  

 Fortrinsretten til Pladsen.
§ 8 Mellem Bundgarn skal Sideafstanden være 375 Meter.
Sættes 2 Garn udenfor  

 hinanden, udvides Sideafstanden til 565 Meter.
 Sideafstanden mellem Aale- og Rejeruser skal være 75 Meter.
 Mellem Torskeruser skal Sideafstanden være mindst 40 Meter.
 Efter 20. Februar skal Torskeruser vige for Bundgarn.
 Fiskeri med Nedgarn og Torskeruser maa ikke foregaa nærmere udsatte  

 Bundgarn end 40 Meter.
§ 9 I Tilfælde, hvor de interessede Redskabsejere er enige derom, skal der  

 intet være til Hinder for, at Redskaber kan anbringes med indbyrdes mindre  

 afstand end i denne Vedtægt fastsat.
§ 10 De anførte Afstande mellem Redskaber maa ikke overskrides paa Steder, hvor  

 flere Fiskere ønsker at indtage Fiskepladser, og Forholdene iøvrigt egner sig  

 for Anbringelse af flere Redskaber eller Rækker af Redskaber inden for disse  

 Afstande.
I Tvilvstilfælde kan det efter Fiskernes Begæring afgøres af  

 Fiskerikontrollen, om Forholdene kræver større Afstand mellem Redskaberne.
§ 11 Ved Tidsangivelser i denne Vedtægt medregnes saavel den førstnævnte som  

 den sidstnævnte Dag.
§ 12 For alle Forhold, hvorom der ikke i denne Vedtægt er givet særlige  

 Bestemmelser, gælder Bestemmelserne i den til enhver Tid gældende Lov om  

 Saltvandsfiskeri.
- - - - - - - - - - - - - - - - - - - - - - - - - - - - - - - - - - Foranstaaende i Henhold til Lov om Saltvandsfiskeri af 31. Marts 1931,  

 Kapitel 3, udarbejdede Vedtægt stadfæstes herved saaledes, at den træder i  

 Kraft den 15. Juli 1947, fra hvilket Tidspunkt den under 4. Januar 1909  

 stadfæstede Vedtægt med Tillæg af 29. Juli 1931 bortfalder.
MINISTERIET FOR LANDBRUG OG FISKERI FISKERIDIREKTORATET DEN 16. JUNI 1947.
P.
M.
V.
C.
TROLLE THOMSEN.
/G.
L.
Mourier.
