 I medfør af § 18, stk. 1, § 21, § 42, stk. 2 i lov nr. 306 af 4. juni 1986  

 om saltvandsfiskeri, jf. lovbekendtgørelse nr. 798 af 29. september 1993  

 fastsættes følgende bestemmelser om afmærkning af fiskeredskaber:
 § 1.  Bekendtgørelsen finder anvendelse for afmærkning  

 af fiskeredskaber anbragt på dansk fiskeriterritorium.
 § 2.  I denne bekendtgørelse anvendes følgende  

 definitioner:
Faststående fiskeredskaber § 3.  Faststående fiskeredskaber skal på yderste  

 hovedpæl (i en evt. garnrække) afmærkes med 2 sorte flag.
Inderste pæl  

 afmærkes med 1 sort flag.
Hvor der i stedet for pæle anvendes anden  

 fastgørelse, skal fiskemærker anvendes til afmærkning.
 Stk. 2.  Hvor den yderste hovedpæl eller fiskemærke står  

 på vanddybder over 2 meter, skal yderligere afmærkes med 2 lysreflekser i  

 henhold til »retninger for indgående« som fastsat af  

 Farvandsvæsenet i »Afmærkning af danske farvande« (bilag 1).
Stk. 3.  Lysrefleksmaterialet skal være af  

 højreflekterende materiale og bestå af mindst 6 cm brede strimler.
Lysrefleks  

 skal være grønt hvor der »for indgående« skal holdes om styrbord og  

 rødt hvor der »for indgående« skal holdes om bagbord.
Afstanden  

 mellem to lysreflekser skal være mindst 12 cm.
 § 4.  Hvor hensynet til besejlingsforholdene kræver  

 det, kan fiskerikontrollen påbyde anvendelse af lysafmærkning på yderste  

 hovedpæl eller fiskemærke (hurtigblink med karakteristik 0,3s lys, 0,7s  

 mørke).
 Stk. 2.  På redskaber, som »for indgående«  

 skal holdes om styrbord, skal lanternen vise grønt lys (hurtig blink).
 Stk. 3.  På redskaber, som »for indgående«  

 skal holdes om bagbord, skal lanternen vise rødt lys (hurtig blink).
 Stk. 4.  Lyset skal anbringes øverst på pælen eller  

 fiskemærket og være synligt hele horisonten rundt i en afstand af mindst 2  

 sømil.
 § 5.  Ved indtagelsen af fiskepladser skal yderste  

 hovedpæl afmærkes som anført i § 3, og såfremt det påbydes, lysafmærkes, jf.  

 § 4. Såfremt nedramning ikke kan ske, foretages på dennes plads, afmærkning  

 med fiskemærke med 2 sorte flag og 2 gule lysreflekser.
 Stk. 2.  Ved påbudte gennemsejlingsåbninger i en  

 bundgarnsrække skal endvidere hovedpælen ved hver gennemsejlingsåbning være  

 forsynet med 1 sort flag og 1 gul lysrefleks.
 Stk. 3.  For bundsgarnspæle, der midlertidigt ikke  

 benyttes til fiskeri, skal yderste hovedpæl afmærkes som anført i § 3 og  

 efter påbud lysafmærkes, jf. § 4.
 Stk. 4.  Er en garnrække under fjernelse, storm- eller  

 isbeskadiget skal den til enhver tid yderste pæl, knækket som hel, afmærkes i  

 henhold til § 3 og efter påbud lysafmærkes, jf. § 4.
 § 6.  Knækkede bundgarnspæle i en række, bortset fra  

 yderste hovedpæl, afmærkes med et fiskemærke, forsynet med 1 sort flag og 1  

 gult lysrefleks.
 § 7.  Fiskemærker skal have en højde af mindst 1.2 m  

 over vandoverfladen.
Stk. 2.  Flag skal være firkantede.
Den korteste kants  

 længde skal være mindst 25 cm.
 Stk. 3.  Afstanden mellem 2 flag på samme fiskemærke/pæl  

 skal være mindst 20 cm.
Stk. 4.  Afstanden mellem flag og vandoverflade skal på  

 fiskemærker være mindst 50 cm.
På pæle skal afstanden mellem flag og  

 vandoverfladen være mindst 1,5 m.
§ 8.  Lysafmærkning må kun foretages efter indhentet  

 tilladelse fra fiskerikontrollen.
Fiskerikontrollen afgør efter forhandling  

 med Farvandsvæsenet om et faststående fiskeredskab skal eller kan forsynes  

 med den i § 4 nævnte lysafmærkning.
Flytbare fiskeredskaber § 9.  Flytbare fiskeredskaber afmærkes således:
 i den østlige sektor skal redskabets yderende afmærkes med et fiskemærke  

 (vager) forsynet med 1 flag og 1 gult lysrefleks.
 Stk. 2.  I den vestlige sektor skal redskabets yderende  

 afmærkes med et fiskemærke (vager) forsynet med 2 flag og 2 gule  

 lysreflekser.
 Stk. 3.  Enkeltstående tejner, som ikke er udsat i  

 lænke, kan, i stedet for fiskemærker, afmærkes med fiskekugle med en diameter  

 på mindst 15 cm.
 Stk. 4.  Redskaber eller dele heraf, der er anbragt  

 udenfor 3 sømilegrænsen, skal mellem enderne afmærkes med et fiskemærke  

 (vager) for hver sømil, og indenfor 3 sømilegrænsen for hver 0,5 sømil.  

 Fiskemærket skal være forsynet med 1 hvidt flag og 1 gult lysrefleks.  

 Mellemvagerne skal dog ikke anvendes for »oversejlingsbare«  

 redskaber i Østersøen.
 Stk. 5.  Et fiskemærke, som markerer overfladeredskab,  

 skal uden for 3 sømilegrænsen, undtagen i Øresund, forsynes med  

 radarreflektor.
 § 10.  I mørke forsynes fiskemærker i nedenstående  

 tilfælde med lys, jf. § 15 svarende til antal flag:
 Stk. 2.  Den indbyrdes afstand mellem 2 fiskemærker med  

 lys på samme redskab må ikke overstige 2 sømil.
 § 11.  Ved fiskeri i Øresund i perioden 1. september -  

 31. december skal udenfor 7 meters vanddybde i stedet for fiskemærker  

 anvendes »fiskefri fiskemærker« (sletvagere) forsynet med gule  

 lysreflekser, jf. § 9. Fiskefri fiskemærker skal desuden anvendes i farvande,  

 hvor drivis forekommer.
 § 12.  Svajende og drivende redskaber skal afmærkes i  

 overensstemmelse med §§ 9 og 10.
Stk. 2.  Hvis det på grund af strøm- og vindforholdene  

 ikke er muligt ved udsætningen at afgøre, i hvilken retning redskabet kommer  

 til at stå, må redskabet dog afmærkes med fiskemærker af samme slags.
Sådanne  

 fiskemærker skal være udformet som afmærkningen i den østlige sektor.
 Stk. 3.  Hvis den ene ende af redskabet er fæstnet til  

 et fartøj, skal denne ikke afmærkes.
Stk. 4.  Den forankrede ende på et svajende redskab må  

 afmærkes med en fiskekugle, hvis redskabet er kortere end 200 meter og er  

 udsat indenfor basislinien i Kattegat og Skagerrak.
Fiskekuglen skal være vel  

 synlig og have en diameter på mindst 30 cm og være forsynet med 1 gult  

 lysrefleks.
 § 13.  Fiskemærker skal uden for 3 sømilegrænsen have  

 en højde af mindst 2 m over vandoverfladen og inden for denne grænse mindst  

 1,2 m over vandoverfladen, såfremt lys i henhold til § 10 ikke er påkrævet.
 Stk. 2.  Fiskemærkerne må ikke være røde eller grønne.
 § 14.  Flag der afmærker enderne i samme redskab skal  

 være ens og være firkantede og må ikke være hvide.
 Stk. 2.  For fiskemærker med en højde på mindst 2 meter  

 skal flagets korteste kant være mindst 40 cm og for andre fiskemærker skal  

 flagets korteste kant være mindst 25 cm.
 Stk. 3.  Afstanden mellem 2 flag på samme fiskemærke  

 skal være mindst 20 cm.
 Stk. 4.  Afstanden mellem flag og vandoverflade skal for  

 fiskemærker over 2 meter være mindst 80 cm og for andre fiskemærker mindst 50  

 cm.
 § 15.  Lys på fiskemærker, skal have fyrkarakteren  

 FL.Y 5 s, dvs. udsende 1 gult blink hvert femte sekund (0,3 s lys, 4,7 s  

 mørke), og være synlige hele horisonten rundt i en afstand af mindst 2 sømil.
Stk. 2.  På fiskemærker, hvis stagehøjde er 2 meter,  

 skal det underste lys anbringes 1,5 meter over vandoverfladen.
Hvor  

 fiskemærker er forsynet med 2 lys, skal afstanden mellem de 2 lys være mindst  

 50 cm.
Lysene skal blinke samtidigt.
 § 16.  Radarreflektoren skal placeres så højt som  

 muligt på fiskemærket, og give et ekko på radarskærmen i en afstand af mindst  

 2 sømil i alle retninger.
 Stk. 2.  En radarreflektor på fiskemærker, som afmærker  

 »overfladeredskaber«, skal være kugleformet (sfærisk) og placeres  

 øverst på fiskemærket.
§ 17.  Lysreflekser på fiskemærker skal være af et  

 højreflekterende materiale og bestå af mindst 6 cm brede gule strimler,  

 reflekterende horisonten rundt og anbringes så højt som muligt på  

 fiskemærket.
Afstanden mellem to lysreflekser skal være mindst 12 cm.
 § 18.  Liner, der anvendes mellem fiskemærker eller  

 fiskekugler og redskaber/forankringer, skal være fremstillet af synkende  

 materiale eller være nedtynget.
 § 19.  Hvor hensynet til besejlingsforholdene tillader  

 det, kan fiskerikontrollen efter forhandling med Farvandsvæsenet lokalt gøre  

 undtagelse i brugen af lysafmærkning og radarreflektor.
 Stk. 2.  Såfremt et fiskeredskab i øvrigt ønskes  

 afmærket, skal bestemmelserne i denne bekendtgørelse anvendes.
 § 20.  Vagere, ankre og andet til fastgørelse af  

 flytbare fiskeredskaber skal fjernes efter afsluttet fiskeri.
 § 21.  Overtrædelse af bestemmelserne §§ 3-9 og §§  

 11-20 i denne bekendtgørelse eller manglende efterkommelse af de påbud eller  

 ordrer, fiskerikontrollen giver i medfør af denne bekendtgørelse, straffes  

 med bøde.
 § 22.  Denne bekendtgørelse træder i kraft den 1. juli  

 1994 og samtidig ophæves bekendtgørelse nr. 13 af 8. januar 1990.
 Stk. 2.  Som bilag til bekendtgørelsen er trykt  

 »retninger for indgående« og skitse for fiskemærkestørrelser.
