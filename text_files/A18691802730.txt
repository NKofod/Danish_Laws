Finants-Min. (Rigsdags-Tid. 1868. Landsth.Tid.
S.178-82,  

 208-24, 39-40, 1111-64, 1171-1234; 1984, 85, 2042-62. Folketh.
Tid.
S.  

 4728-44, 5005-36, 5304-27. Tillæg A S. 1703-18, 2497-2502, 2637-40. Tillæg B  

 S. 443-54, 873-74. Dep.Tid. f. 1869 S. 217-19).
Vi Christian den Niende, af Guds Naade Konge til Danmark, m. m.
Gjøre  

 vitterligt: Rigsdagen har vedtaget og Vi ved Vort Samtykke stadfæstet  

 følgende Lov: § 1. Fra 1ste April 1870 vil her efter en af Kongen nærmere  

 approberet Plan hvert Aar blive trukket to Classelotterier, hvert paa 50,000  

 Lodder i 6 Classer, med en Gevinstsum for hvert Lotteri af ialt 1,006,150  

 Rd., hvortil Prisen for et heelt Lod til alle 6 Classer fastsættes til 25 Rd.  

 Trækningen af det ene Lotteri begynder i April og af det andet i October  

 eller November.
Af Indskudssummen beregnes som Rabat til Statskassen 10  

 Procent og i Provision til Collecteurerne samt til  

 Administrationsomkostninger 6 Procent.
Lodsedlerne, der betegnes med et  

 enkelt Tal, udstedes som hele, halve, fjerde- og ottendedeels. - Trækningen  

 af Lotteriet skeer under Tilsyn og Ledelse af den anordnede bestandige  

 Justitsdirection, der også, i Overeensstemmelse med Instrux af 3die Februar  

 1821 for bemeldte Direction, har at afgjøre de herunder mulig opstaaende  

 Tvivlsspørgsmaal og Tvistigheder. - Forsaavidt en forøgelse eller  

 Indskrænkning af Loddernes Antal senere maatte findes hensigtsmæssig,  

 vedtages ved Fornødne herom i den aarlige Finanslov. § 2. Al anden  

 Foranstaltning af Lottospil her i Riget eller Colligeren for samme saavelsom  

 af Colligeren her i Landet for fremmede Lotterier eller Falbydelse af disses  

 Lodsedler, ligesom Besørgelsen af dermed i Forbindelse staaende Forretninger,  

 skal være forbudt under en Bøde fra 100 Rd. til 1,000 Rd. - De alt meddeelte  

 særlige Tilladelser til Lottospil vedblive dog at være gjældende for den Tid,  

 for hvilken de ere givne, og der skal derhos fremtidig kunne meddeles  

 Bevilling til Lotterier i udelukkende veldædige Øiemed og med indskræntet  

 Afsætningskreds saasom til en By eller et Amt, ligesom ogsaa Bevilling skal  

 kunne tilstaaes til Oprettelsen af Lotterier eller Fortsættelsen af  

 bestaaende Lotterier, der ere forbundne med andre Foretagender og kun  

 fremtræde som Middel til disses Befordring.
Ligeledes kan der, naar særegne  

 Omstændigheder tale derfor, meddeles Bevillinger til Tombolaer. § 3.  

 Lodsedlerne til Classelotteriet forhandles gjennem de autoriserede  

 Classelottericollecteurer, og det forbydes alle Andre at drive  

 Handelsforretning med disse Lodsedler. - Ligeledes forbydes det Alle at drive  

 handelsforretning med Beviser for Andele i Retten efter Lodsedler,  

 indenlandske eller fremmede, (de saakaldte Andeelslodsedler), selv om der  

 gives de enkelte Beviser Form af Interessentskabsbeviser eller Lignende. -  

 Overtrædelse af de fornævnte Forbud straffes med en Bøde fra 100 Rd. til 500  

 Rd. § 4. Under samme Straf som den i § 2 fastsatte forbydes det her i Landet  

 særskilt at afhænde eller udbyde til Salg Retten til for en enkelt eller  

 enkelte Trækninger at deltage i Gevinstfordelingen efter udenlandske  

 saakaldte Præmieobligationer eller andre i Classe dermed staaende  

 Obligationer, selv om saadan Afhændelse fremtræder under Form af et  

 tilsyneladende Salg af selve Obligationen eller under Form af nogen anden  

 Retshandel, naar det af Retten kan skjønnes, at denne er valgt i det Øiemed  

 derved at unddrage sig det ovennævnte Forbud. § 5. Bekjendtgjørelse i  

 indenlandske Tidender af fremmede Lotteriplaner og af Avertissementer om de  

 efter §§ 2-4 her i Landet iøvrigt forbudte Foretagender og Falbydelser ansees  

 med en Bøde af indtil 100 Rd., saaledes at Ansvaret bedømmes efter de i Lov  

 af 3die Januar 1851 § 3 fastsatte Regler, dog at den, der bærer Ansvaret for  

 Tidenden, ikke kan tiltales eller straffes for Optagelsen af saadanne  

 Bekjendtgjørelser, førend det er ham betydet af vedkommende Politimyndighed,  

 at den maa ansees for ulovlig.
Samme Straf ifalder den, der paa anden Maade  

 udbreder Planer for fremmede eller ikke autoriserede indenlandske Lotterier.  

 § 6. Overtrædelser af denne Lov paatales som offentlige Politiforseelser.  

 Bøderne tilfalde statskassen. § 7. Denne Lov træder i kraft den 1ste April  

 1870. Fra samme Tid bortfalde Pl. 4 Decbr. 1767, Pl. 20 Decbr. 1771, Pl. 24  

 Jan. 1806, Pl. 12 Sept. 1823 samt Lov 22 Decbr. 1850 § 5, forsaavidt det deri  

 omhandlede Forbud mod Lottospil og Colligeren for fremmede Lotterier angaaer.  

 Hvorefter alle Vedkommende sig have at rette.
