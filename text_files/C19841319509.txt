 (Til samtlige autoriserede ægpakkerier og ægproduktvirksomheder).
 I bekendtgørelse nr. 201 af 4. april 1973 om handel med æg er der i § 9,  

 stk. 2, fastsat, at ægmasse af udløbere kun må leveres til en autoriseret  

 ægproduktvirksomhed på nærmere betingelser.
 I medfør af nævnte bestemmelse fastsættes følgende yderligere betingelser  

 for indsamling og udslåning af udløbere:
at æggene (udløberne) er rene og iøvrigt opfylder kravene til æg i kvalitetsklasse A, B eller C.
Snavsede æg, der er udløbere, og udløbere, hvis indhold er forurenet eller er af unormal kvalitet, må ikke medtages.
at ægmassen ikke på nogen måde forurenes under eller efter udvindingen, at personer, der er beskæftiget ved indsamling og udslåning af udløbere  

 iagttager omhyggelig renlighed i deres arbejde, herunder foretager en grundig  

 afvaskning af hænderne forinden arbejdet påbegyndes, at beholdere med ægmasse fyldes op så hurtigt som muligt og straks  

 derefter nedfryses, at det ved udslåningen for hvert enkelt ægs vedkommende nøje iagttages,  

 hvorvidt indholdet er af normal kvalitet.
Unormalt indhold må ikke medtages, at hver enkelt beholder forsynes med en gul banderole, mærket med: 1.  

 Navn og adresse på den virksomhed, der har foretaget udslåningen. 2. Dato for  

 udslåning. 3. »ÆGMASSE TIL ÆGPRODUKTVIRKSOMHED.« Ægproduktvirksomheder der modtager og oparbejder ægmasse udvundet af  

 udløbere, skal påse, at kvaliteten af denne ægmasse er af en sådan  

 beskaffenhed, at den er egnet til oparbejdning til ægprodukter, ligesom  

 virksomheden lejlighedsvis skal foretage en bakteriologisk undersøgelse af  

 ægmassen.
 Statskontrollen kan hvis forholdene taler herfor nedlægge forbud mod  

 indsamling af ægmasse til oparbejdning til ægprodukter.
 Ægproduktvirksomheder og ægpakkerier skal føre en liste over de  

 ægproducenter, hvorfra der modtages ægmasse, samt underrette disse  

 producenter om ovennævnte bestemmelser.
 Tilsidesættelse af ovennævnte bestemmelser medfører ansvar i henhold til  

 bestemmelserne i § 14 i fornævnte bekendtgørelse.
 e.b.
