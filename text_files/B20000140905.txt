Bekendtgørelse om uddannelsen til  

 teknisk isolatør I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 teknisk isolatør.
Uddannelsens mål § 2. Den uddannede tekniske isolatør skal  

 selvstændigt og på avanceret niveau kunne udføre alle  

 arbejdsprocesser, der forekommer inden for teknisk isolering, under  

 iagttagelse af gældende miljø- og sikkerhedsbestemmelser.
Den  

 uddannede tekniske isolatør skal kunne planlægge,  

 tilrettelægge og udføre arbejdet teknisk og økonomisk  

 hensigtsmæssigt under hensyn til gældende praksis, standarder,  

 love og bestemmelser.
Kapitel 2 Uddannelsens varighed og struktur m.v.
 § 3. Uddannelsen er henført til de  

 erhvervsfaglige fællesindgange for Bygge og anlæg samt  

 Håndværk og teknik, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det Faglige  

 Udvalg for Isoleringsfaget.
 § 4. Uddannelsen varer 3 år og 6  

 måneder, jf. dog § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 35 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10, 5,  

 5, 5, 3 og 5 uger, der omfatter grundfag, områdefag, bundne specialefag  

 og valgfag.
Undervisningen omfatter desuden 2 ugers valgfri specialefag, der  

 kan ligge i tilknytning til skoleperioderne eller på et andet tidspunkt  

 under hovedforløbet.
 Stk. 4. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 9, eller for vvs-uddannelsen, jf. dog § 8, stk. 1.
 Stk. 2. Under tilsvarende forudsætninger kan elever, der  

 har gennemført et grundforløb inden for en af de  

 fællesindgange, der er nævnt i stk. 1, med fælles  

 områdefag og med områdefag, der er særlige for en anden  

 uddannelse, begynde på skoleundervisningen i hovedforløbet,  

 såfremt eleven supplerende gennemfører et overgangskursus  

 på 2 uger, jf. erhvervsuddannelseslovens § 16.
Voksenuddannelsesforløb § 6. Personer, der er fyldt 25 år, og som  

 har relevant erhvervserfaring og kvalifikationer svarende til målene  

 for grundforløbet og 1.-3. skoleperiode i hovedforløbet, og  

 andre med tilsvarende kvalifikationer kan  

 gennemføre et særligt voksenforløb, der
ikke må overstige 2½ år.
Skoleundervisningen varer  

 højst 21 uger og kan indledes med et kompetenceafklarende  

 forløb på indtil 2 uger.
 Stk. 2. Det faglige udvalg kan dispensere fra betingelserne i  

 stk. 1, hvis udvalget ud fra en samlet vurdering og efter samråd  

 med skolen, eleven og den eventuelle praktikvirksomhed vurderer, at eleven  

 har de fornødne forudsætninger for at gennemføre  

 uddannelsesforløbet.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan i forbindelse  

 hermed foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf. hovedbekendtgørelsens  

 § 20, stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan i øvrigt fritages for dele  

 af uddannelsen på baggrund af relevant uddannelse eller  

 beskæftigelse efter anvisningerne i vejledningen til  

 bekendtgørelsen.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Svejsning og lodning, begynderniveau.
 Målet er, at eleven har grundlæggende viden om og  

 færdigheder i at udføre gassvejsning på rør, samt  

 blød- og hårdlodning af kobberrør til vand- og  

 varmeinstallationer.
 2)	Teknisk tegning og dokumentation, begynderniveau.
 Målet er, at eleven har grundlæggende viden om og  

 færdigheder i at udarbejde tegninger, beregninger og dokumentation  

 inden for områderne rørinstallation og pladebearbejdning.
 3)	Installation og montage, begynderniveau.
 Målet er, at eleven har grundlæggende viden om og  

 færdigheder i at planlægge og udføre varmetekniske  

 installationsopgaver og vand- og afløbstekniske installationsopgaver  

 ud fra relevante anvisninger, tekniske dokumentationsmaterialer og  

 tegninger.
 4)	Plade- og tagarbejde, begynderniveau.
 Målet er, at eleven har grundlæggende viden om og  

 færdigheder i at fremstille tyndpladeemner i materialerne zink og  

 galvaniseret plade ud fra beskrivelser og relevante anvisninger samt egne  

 fremstillede tegninger, beregninger og modeller samt i at planlægge og  

 udføre tagdæknings- og inddækningsopgaver med kunstskiffer  

 og tyndplade i zink ud fra beskrivelser og relevante anvisninger og  

 tegninger.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F, 2 uger.
 2)	Informationsteknologi, niveau F, 1 uge.
 3)	Matematik, niveau F, 1 uge.
 4)	Materialeforståelse, 2 uger.
 5)	Miljø, 1 uge.
 6)	Produktudvikling, produktion og service, 2 uger.
 7)	Samfundsfag, niveau F, 1,5 uge.
 8)	Virksomhedslære, 1 uge.
 Stk. 2. De i stk. 1, nr. 2 og 3, nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Teknisk isolering 1, rutineniveau, 4,6 uger.
Målet er, at eleven a)	har viden om varmetermer, isoleringsmaterialer, normer og  

 standarder, b)	har viden om og kan udføre isoleringsarbejde på  

 rørinstallationer, som indgår i varme-, koldtvands-, varmtvands-  

 og ventilationsanlæg m.v., c)	har viden om og kan udføre isoleringsarbejde på  

 industri- og procesanlæg, d)	kan udføre teknisk brandisolering og e)	kan betjene de i erhvervet anvendte værktøjer og  

 maskiner under iagttagelse af gældende sikkerhedsbestemmelser for  

 anvendelse af materialer og udstyr.
 2)	Pladekappeisolering 1, begynderniveau, 3,5 uger.
 Målet er, at eleven har grundlæggende viden om og  

 færdigheder i at udføre pladearbejde på enkle  

 rørinstallationer.
 3) Kanalisolering, begynderniveau, 1,0 uge.
Målet er, at eleven a)	har grundlæggende viden om og færdigheder i at  

 udføre isoleringsarbejde på kanaler, som indgår i et  

 ventilationsanlæg, og b)	har kendskab til ventilationsanlægs funktion og  

 opbygning.
 4)	Køleisolering 1, begynderniveau, 1,7 uge.
Målet er, at eleven a)	har grundlæggende viden om og færdigheder i at  

 udføre isolering af kølerum med tilhørende tekniske  

 installationer, b)	har viden om anlæggenes opbygning og funktion, termiske  

 forhold, luftfugtighed, dugpunkt og vindhastighed og kan beregne  

 isoleringstykkelser for kølerum, og c)	har viden om de materialer, der anvendes ved isolering af  

 kølerum og tekniske installationer, og om sikkerhedsmæssige  

 foranstaltninger ved arbejdets udførelse.
 5)	Pladekappeisolering 2, rutineniveau, 2,2 uger.
Målet er, at eleven a)	kan udfolde, tildanne og montere pladekapper og tyndplade til  

 både almindeligt forekommende og komplicerede installationer, herunder  

 udføre såvel lige som skæve keglestubbe, bøjninger,  

 rørbunde med sideløbende rør eller rør liggende  

 under hinanden, overgangsstykker fra firkantet til rundt rør og  

 S-bøjninger, b)	har kendskab til geometri, projektionstegning og  

 udfoldningsprincipper, c)	har kendskab til de materialer, der anvendes ved  

 pladekappeisolering, og d)	har færdigheder i betjening af de for området anvendte  

 værktøjer og maskiner under iagttagelse af gældende  

 sikkerhedsforskrifter for materialer og udstyr.
 § 12. Til uddannelsen er knyttet følgende  

 bundne specialefag:
 1)	Køleisolering 2, rutineniveau, 1,0 uge.
Målet er, at eleven a)	kan udføre isolering af tekniske installationer inden for det  

 køletekniske område i henhold til relevant gældende  

 norm, b)	kan udføre opgaver ved anvendelse af polystyrolskåle og  

 syntetisk gummi til isolering af installationer, ventiler, pumper og  

 beholdere m.m., betjene og vedligeholde de for området relevante  

 værktøjer og maskiner, dog undtaget elektrisk servicering, under  

 iagttagelse af gældende sikkerhedsbestemmelser for anvendelsen af  

 materialer og udstyr, og c)	har viden om køleanlægs opbygning, funktion og termiske  

 forhold samt kan foretage opmålinger og beregninger af materialeforbrug  

 ved anvendelse af tegninger og beskrivelser.
 2)	Tank- og kanalisolering, rutineniveau, 1,5 uge.
 Målet er, at eleven kan udføre grundisolering og  

 afsluttende pladekappeisolering på tanke og kanaler, herunder  

 forarbejde og opsætte fastgørelses- og  

 understøtningsanordninger, udføre pladebeklædning,  

 falsning af samlinger, rørafslutninger og afslutninger ved komponenter  

 og ekspansionsområder.
 3)	Lydisolering, rutineniveau, 1,0 uge.
Målet er, at eleven a)	har kendskab til lydtekniske begreber og de anvendte materialers  

 lyddæmpende effekt samt til udførelse af lydisolering, og b)	kan udføre almindeligt forekommende arbejdsopgaver i  

 lydteknisk isolering som lydsluser, støjafskærmning,  

 vibrationsdæmpning af rør og ventiler m.m.
 § 13. Undervisningen i hovedforløbet  

 omfatter desuden valgfri specialefag, jf. stk. 2, som skal give eleven  

 særligt vidtgående kvalifikationer på et af uddannelsens  

 fagområder.
Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
De valgfri specialefag er:
 1)	Teknisk isolering 2, avanceret niveau, 1 uge.
Målet er, at eleven a)	kan udføre alle former for isolering af varmeinstallationer,  

 varmt- og koldtvandsinstallationer og ventilationsanlæg samt  

 udføre teknisk brandisolering, og b)	kan betjene og vedligeholde de for området anvendte  

 værktøjer og maskiner under iagttagelse af gældende  

 sikkerhedsbestemmelser for anvendelse af materialer og udstyr.
 2) Køleisolering 3, avanceret niveau, 1  

 uge.
 Målet er, at eleven kan udføre opgaver ved anvendelse af  

 syntetisk gummi til isolering af installationer, ventiler, pumper og  

 beholdere m.m.
 3)	Skibsisolering, rutineniveau, 2 uger.
Målet er, at eleven a)	kan udføre isolering af tekniske installationer på  

 skibe ved anvendelse af almindeligt forekommende isoleringsmaterialer til  

 skibsisolering, b)	har viden om de anvendte materialer og materialernes korrekte  

 anvendelse, herunder kendskab til de sikkerhedsmæssige  

 foranstaltninger, der skal iagttages under arbejdets udførelse, c)	har kendskab til de rørinstallationer og  

 rørføringer samt ventiler, der fører fra skibsmotorer og  

 generatorer, og som indgår i isoleringsarbejdet, og d)	har kendskab til tegninger og beskrivelser vedr. skibsinstallationer  

 samt om anlæggenes funktion.
 4)	Pladekappeisolering på skibe, avanceret niveau,  

 1 uge.
 Målet er, at eleven kan udføre, tildanne og montere  

 pladekapper og tyndplade til isoleringsopgaver, der primært forekommer  

 på skibe.
 5)	Lyddæmpning, rutineniveau, 1 uge.
 Målet er, at eleven kan udføre forekommende  

 arbejdsopgaver i lydteknisk isolering som lydsluser,  

 støjafskærmning, vibrationsdæmpning af rør og  

 ventiler m.m.
 6)	Brandisolering, rutineniveau, 1 uge.
 Målet er, at eleven kan udføre passiv brandsikring af  

 stålkonstruktioner efter gældende dansk lovgivning.
7)	Yderligere valgfri specialefag, der giver eleven  

 færdigheder i en særlig faglig disciplin i tilknytning til  

 uddannelsens obligatoriske fag eller giver eleven særligt  

 vidtgående kvalifikationer på et af uddannelsens  

 fagområder.
Eleven og virksomheden kan vælge sådanne  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5 uger.
Praktikuddannelsen § 15. Målet med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligt anvendes i faget.  

 Praktikuddannelsen skal give eleven en alsidig praktisk oplæring i de  

 arbejdsopgaver, som forekommer inden for teknisk isolering.
 Stk. 2. Uddannelsen i praktikvirksomheden tilrettelægges  

 således, at eleven fortrinsvis beskæftiges med og opnår  

 færdigheder i de arbejdsdiscipliner, der er gennemgået i den  

 eller de forudgående skoleperioder, og således, at  

 praktikuddannelsen sammen med skoleundervisningen fører til, at eleven  

 kan nå uddannelsens mål, jf. § 2. Eleven skal i  

 praktikperioden have adgang til de i faget anvendte normer, anvisninger,  

 arbejdsbøger og faglitteratur.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:
1) Under 6 Ikke bestået.
2) 6-8,9 Bestået.
3) 9-9,9 Antaget med Ros.
4) 10-10,9 Antaget med Bronzemedalje.
5) 11-13 Antaget med Sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
 Afsluttende prøver (eksamen) m.v.
§ 19. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en skriftlig prøve og en praktisk  

 prøve.
Stk. 2. Opgaverne stilles af skolen efter samråd med det  

 faglige udvalg.
Elever, der ønsker det, kan få opgaverne  

 læst op.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
§ 20. Den skriftlige prøve består af  

 opgaver inden for områdefag og specialefag.
Som hjælpemidler  

 må anvendes opslagsmateriale, herunder elevens egne notater.
Opgaverne  

 skal løses inden for 4 klokketimer.
§ 21. Den praktiske prøve består af  

 individuelle opgaver inden for område- og specialefagene udført  

 under skoleundervisningen.
Opgaverne skal løses inden for 24  

 klokketimer.
 § 22. Der gives en karakter for hver prøve,  

 og der beregnes et vægtet gennemsnit af de to karakterer, hvori  

 karakteren for den skriftlige prøve indgår med 1/4 og karakteren  

 for den praktiske med 3/4.
 Stk. 2. Eleven har bestået, hvis både det  

 vægtede gennemsnit og karakteren for den praktiske prøve er  

 mindst 6.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis »Ikke  

 bestået« eller »Ikke godkendt«.
Skolebevis og afsluttende praktikerklæring § 24. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har bestået den  

 afsluttende eksamen, jf. § 22, stk. 2.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 26. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 24, og afsluttende  

 praktikerklæring(er) for praktikuddannelsen er udstedt, jf.  

 § 25.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 11. januar 2001 med virkning fra 1. januar 2001.
 Stk. 2. Bekendtgørelse nr. 1087 af 11. december 1996 om  

 uddannelse inden for VVS-teknisk installation, blikkenslagerarbejde, teknisk  

 installation og service finder dog anvendelse for elever, der er begyndt  

 på 4. skoleperiode 1. januar 2001. Elever med uddannelsesaftale, der 1.  

 januar 2001 har gennemført 3. skoleperiode, fortsætter  

 skoleundervisningen med 2. skoleperiode i hovedforløbet efter denne  

 bekendtgørelse.
 Stk. 3. For elever, der overgår til skoleuddannelse  

 efter denne bekendtgørelse, kan uddannelsesaftalens parter uden det  

 faglige udvalgs godkendelse aftale at nedsætte uddannelsestiden  

 således, at den svarer til uddannelsestiden efter denne  

 bekendtgørelse.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
