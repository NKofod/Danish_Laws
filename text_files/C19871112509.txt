 Folketinget har den 18. december 1986 vedtaget lov nr. 106 om ændring af  

 automatiske reguleringsbestemmelser i tilknytning til statens udgiftsbudget.  

 Inden for kriminalforsorgens ressort har loven betydning for reguleringen af  

 satserne for arbejdspenge til de indsatte.
 Af lovens kapitel 4, § 11 fremgår følgende:
 § 11.  Arbejdspenge til indsatte, der er fastsat i  

 medfør af § 35 i borgerlig straffelov, reguleres en gang årligt med en  

 procent, der fastsættes på finansloven for det pågældende år.
 På denne baggrund er det i tekstanmærkningerne til finansloven for 1987 (§  

 42) under finansministeriets afsnit som anmærkning nr. 61 bestemt følgende:
 Nr.61. De ydelser og indtægtsgrænser m.v., der i forslag til lov om  

 ændring af automatiske reguleringsbestemmelser i tilknytning til statens  

 udgiftsbudget (Lovforslag L 106 af 26. november 1986) forudsættes reguleret  

 pr. 1. juli 1987 samt anden lovgivning, hvori der forudsættes en regulering  

 efter samme princip, reguleres med 3,6 pct. i forhold til de den 1. juli 1986  

 gældende satser.
 De regulerede satser m.v. bekendtgøres af de respektive ministre i god tid  

 før ikrafttræden.
 Under henvisning til foranstående skal man meddele, at de indsattes  

 arbejdspenge fremover reguleres i overensstemmelse med nævnte lovbestemmelse  

 og tekstanmærkning, første gang pr. 1. juli 1987.
Det kan oplyses, at satsen for normal timeløn fra 1. juli 1987 bliver 4,41  

 kr. pr. time.
Der vil senere blive udsendt cirkulærskrivelse om de nye  

 arbejdspengesatser.
 E.B.
Ejv.
Andersen (Kriminalforsorgens institutioner.
