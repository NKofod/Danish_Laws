Der var fastlagt en stram tidsplan for byggeriets endelige  

 færdiggørelse, men også for påbegyndelse og afslutning af de enkelte  

 aktiviteter.
Hvis overskridelser af start- og slutdatoer skulle være  

 dagbodsudløsende uden mulighed for indhentning af det tabte gennem forcering  

 af arbejdet, måtte dette utvetydigt være kommet til udtryk i  

 dagbodsbestemmelsen, hvilket ikke fandtes at være tilfældet.
 Bestemmelsen havde derfor givet mulighed for modregning af  

 dagbodsbeløb i a-conto begæringer ved overskridelse af slutdatoerne for de  

 enkelte aktiviteter, men afgørelsen om der endeligt var forskyldt dagbøder,  

 måtte bero på en konstatering af en forsinkelse i forhold til  

 færdiggørelsestidspunktet for entreprenørens samlede entreprise.
K E N D E L S E i Voldgiftssagerne nr.
 C1916:
Ka A/S, Y-sted mod A ApS, X-by C2005:
Kb A/S, X-by mod A ApS, X-by C2055:
Kc ApS, X-by mod A ApS, X-by procestilvarslet :
B Arkitekter A/S, X-by De tre voldgiftssager, der er behandlet sammen, vedrører alle krav og  

 modkrav, herunder dagbodskrav, fra klagernes udførelse af forskellige  

 fagentrepriser ved indklagedes opførelse i 1986 af en etageboligejendom med  

 12 lejligheder, beliggende Y-gade, X-by, i henhold til et projekt udarbejdet  

 af procestilvarslede, B Arkitekter A/S, X-by, der tillige førte tilsyn med  

 arbejdet på bygherrens vegne.
For voldgiftsretten, der er nedsat i henhold til »Regler for  

 behandling af sager ved Voldgiftsretten for Bygge- og Anlægsvirksomhed«  

 og består af direktør, ingeniør m.a.i.
Knud Christensen, ingeniør m.a.i.
Ole  

 Davidsen og højesteretsdommer Palle Kiil, sidstnævnte som retsformand, har  

 parterne nedlagt følgende påstande:
I sag nr.
C1916:
Klageren, Ka A/S, Y-sted, hvis entreprise omfattede jordarbejde,  

 kloakarbejde, belægningsarbejde, støbearbejde, elementmontering samt  

 murerarbejdet ekskl. oplægning af tag for et samlet vederlag på 1.405.431,46  

 kr. inkl. moms, har efter sin endelige påstand påstået indklagede, A ApS,  

 X-by, tilpligtet at betale 91.228,45 kr. inkl. moms med sædvanlig procesrente  

 heraf fra sagens anlæg den 17. november 1986, til betaling sker.
Beløbet  

 udgør restentreprisesummen, som indklagede har tilbageholdt til dækning af  

 dagbøder og påståede mangler, med tillæg af beløb i henhold til to fakturaer  

 nr. 9005 og nr. 9012, som klageren gør gældende for påståede ekstraarbejder.
Indklagede har påstået frifindelse, subsidiært mod betaling af et mindre  

 af voldgiftsretten fastsat beløb.
Indklagede gør dog ikke nu gældende, at der  

 fortsat er grundlag for at tilbageholde noget beløb for mangler.
I sag nr.
C2005:
Klageren, A/S Kb, X-by, hvis entreprise omfattede vand, varme, sanitet og  

 blik for et samlet vederlag på 473.785,78 kr. inkl. moms, har påstået samme  

 indklagede tilpligtet at betale 42.700 kr. inkl. moms med sædvanlig  

 procesrente heraf fra den 16. juli 1986, til betaling sker.
Beløbet udgør  

 restentreprisesummen, som indklagede har tilbageholdt til dækning af  

 dagbøder.
 Indklagede har påstået frifindelse.
I sag nr.
C2055:
Klageren, Kc ApS, X-by, hvis entreprise omfattede tømrer-, snedker- og  

 tagbelægningsarbejdet for et samlet vederlag på 1.021.608 kr. inkl. moms, har  

 efter sin endelige påstand påstået samme indklagede tilpligtet at betale  

 105.683,60 kr. inkl. moms med rente heraf 2% over diskontoen fra den 10.  

 januar 1987, til betaling sker.
Beløbet udgør restentreprisesummen, som  

 indklagede har tilbageholdt til dækning af dagbøder og påståede mangler, med  

 tillæg af et beløb, som klageren gør gældende for et påstået ekstraarbejde.
Indklagede har påstået frifindelse.
De påståede mangler er hverken nærmere  

 dokumenteret eller prissat.
I samtlige tre entreprisekontrakter var henvist til bl.a. en tidsplan,  

 dateret 19. marts 1986 og revideret 14. april 1986, ifølge hvilken arbejdet  

 skulle påbegyndes i uge 15 og være endeligt afsluttet i uge 35. I kontrakten  

 vedrørende tømrer-/snedkerarbejdet var endvidere anført: »Bygherren  

 sørger for, at murerstilladset må benyttes af TØ i perioden for lægtning og  

 oplægning af tagsten i henhold til tidsplan af 14.04.86«.
Af  

 udbudsmaterialet fremgik endvidere, at køkken-, badeværelse- og  

 garderobeinventar ville blive leveret af bygherren, men at »opstilling  

 og montage« skulle medregnes i tilbudet fra  

 tømrer-/snedkerentreprenøren.
Ifølge entreprisekontraktens § 6 måtte der ikke  

 foretages mer- eller mindreydelser uden skriftlig anmodning herom fra  

 bygherren i form af underskreven rekvisition, en bestemmelse, som også var  

 anført i de nedennævnte fællesbetingelser.
 Det af procestilvarslede udarbejdede projektmateriale indeholdt en række  

 fællesbetingelser, herunder bl.a. følgende bestemmelse:
 »For overskridelser af entreprisernes start og slutdato - såvel som  

 de enkelte aktiviteters start og slutdato - fastsættes en dagbod på 1 o/oo af  

 entreprisesummen, dog min. kr. 1.000,-.
 Opgørelse foretages ved hvert byggemøde.
Dagbodsbeløb modregnes i entreprenørens månedlige a-contobegæringer, men  

 bygherren er berettiget til at udsætte dagbodsopgørelsen, indtil aflevering  

 er sket, uden herved at fortabe nogen rettighed.« I fællesbetingelserne hed det endvidere:
»Eventuelt manglende målangivelser skal søges oplyst gennem tilsynet,  

 idet måltagning på tegninger ikke anerkendes.
Såfremt entreprenøren bliver  

 opmærksom på fejl, uklarheder eller manglende overensstemmelse med de  

 faktiske forhold i forbindelse med udbudsmaterialet, skal dette udtrykkeligt  

 anføres i tilbudet.« Om byggeriets forløb m.v. fremgår følgende af byggemødereferaterne:
 Byggemøde nr. 3 den 30. april 1986 (uge 18):
 »Arbejdsplan:
 Det kan på nuværende tidspunkt konstateres, at betonarbejdet ikke kan  

 færdiggøres til den i tidsplanen fastsatte tid, og det må derfor pålægges Ka  

 at øge tempoet evt. ved forøgelse af mandskabet. .....
 Aftalesedler:
 Aftaler af økonomisk art er kun gældende efter at bygherre og entreprenør  

 har undertegnet aftalen.
 Ekstra arbejder må ikke iværksættes uden aftale med bygherre, i henhold  

 til F.B., § 8 stk. 2.
 Værkstedarbejdernes stade:
 Ka meddeler, at HE-B profiler er bestilt.
Præfabrikerede elementer fra Boligbeton er klar til levering ifølge aftale  

 d.d., med C, Z-firma. .....« Byggemøde nr. 4 den 7. maj 1986 (uge 19):
 »Arbejdsplan, registrering af evt. afvigelser og dagbøder:
I henhold til tidsplan af 19.03.86. rev. 14.04.86, betonarbejdet og  

 opstart af elementmontage forsinket! Hvis ikke forsinkelsen vil blive indhentet sådan, at tømrerentreprisen  

 starter til tiden, kan det medføre, at færdiggørelsestidspunktet for hele  

 projektet bliver forsinket! Færdiggørelse af betonarbejdet forsinket 2 dage pr. 06.05.86.
Opstart elementmontage forsinket 2 dage pr. 06.05.86.« Byggemøde nr. 5 den 14. maj 1986 (uge 20):
 »Arbejdsplan, registrering af evt. afvigelser og dagbøder:
 I henhold til tidsplan af 19.03.86 rev. 14.04.86 er betonarbejdet pr.  

 13.05.86 6 dage forsinket.
 Element-montage er 5 dage forsinket pr. 13.05.86.
 I henhold til tidsplan skal tømrerentreprisen påbegyndes tirsdag den 20.  

 maj, uge 21. Såfremt dette ikke kan lade sig gøre på grund af forsinkelse af  

 betonarbejdet og elementmontagen, er Ka ansvarlig for denne forsinkelse.
Som sikkerhed for evt. krav fra andre entreprenører, på grund af  

 ovennævnte forsinkelse, vil der blive tilbageholdt dagbodsbeløb i Ka's  

 månedlige aconto-begæringer.« Byggemøde nr. 6 den 21. maj 1986 (uge 21):
 »Arbejdsplan, registrering af evt. afvigelser og dagbøder:
 I henhold til tidsplan af 19.03.86 rev. 14.04.86 er betonarbejdet pr.  

 20.05.86 11 dage forsinket.
Færdiggørelse af element-montage er pr. 20.05.86 2 dage forsinket.
D (Ka)  

 meddeler, at man ikke kan skaffe murere til opstart uge 22. Dette kan ikke  

 accepteres, tidsplan skal følges!» Byggemøde nr. 7 den 28. maj 1986 (uge 22):
 »Arbejdsplan, registrering af evt. afvigelser og dagbøder:
 Elementmontage afsluttet fredag den 23.05.86.
 Forsinkelse 5 dage.
 Betonarbejde 17 dage forsinket.
Opstart murerarbejde 2 dage forsinket.« Byggemøde nr. 8 den 4. juni 1986 (uge 23):
 »Tømreren skal aftale leveringsterminen med HTH.....
 Tømreren har hermed ansvaret for rettidig levering og montering af  

 inventaret! .....
 Arbejdsplan, registrering af evt. afvigelser og dagbøder:
 Betonarbejdet forsinket 22 dage.
 Opstart murerarbejde 7 dage forsinket.
 Tømrerarbejdet er pr. 04.06. 2 dage forsinket.
Der gøres opmærksom på fællesbetingelser § 19 med hensyn til  

 forsinkelse/tilbageholdelse af dagbøder!» Byggemøde nr. 9 den 11. juni 1986 (uge 24):
 »Byggemødereferat nr. 8:
Godkendt.
Undtagelse pkt. »lev. af køkkener«.
Tømrermester E -  

 Kc ApS vil ikke overtage ansvar for levering af køkkeninventar - dette  

 accepteres! Leveringsterminer er som følger:
 Lejlighed 1-2-11+12 uge 26.
 Lejlighed 21-22 uge 27.
 Lejlighed 3-4-13+14 uge 31.
 Lejlighed 23+24 uge 32. .....
 Arbejdsplan, registrering af evt. afvigelser og dagbøder:
 Betonarbejdet: Kældertrappe udstøbt tirsdag den 10.06. - forsinket 27  

 dage.
Murerarbejdet: Opstart mandag den 09.06. - 2 uger for sent.
Mandskab må  

 øges for at følge tidsplan.
 Tømrerarbejdet: Tagværk - vinduer - udv. døre 7 dage forsinket.
VVS-arbejdet: Lejlighed 1-2 forsinket 2 dage pr. 10.06. Varme + vand i  

 kælder 2 dage forsinket.
Mandskab må øges for at følge tidsplan. .....
NB! Rejsegilde afholdes på byggepladsen mandag den 23.06.86 kl. 15.00.' Byggemøde nr. 10 den 18. juni 1986 (uge 25):
 »Byggemødereferat nr. 9:
Godkendt.
Rettelse til byggemøderef. nr. 9 vedr. forsinkelser: VVS arbejde  

 2 dage, skulle være 7 dage. .....
 Tømrerarbejde: .....
 Køkkener: - lev. tidspunkt for lejlighed 1-2 + 11-12 i uge 26, dato kan  

 ikke oplyses før torsdag den 19.06.86. .....
 Arbejdsplan, registrering af evt. afvigelser og dagbøder:
 Murerarbejdet: Slidlag kælder skulle have været udført i uge 24 -  

 forsinket 2 dage pr. 17.06. Opstart indv. murerarbejde forsinket 7 dage.
 VVS-arbejdet: Lejlighed 1-2 forsinket 12 dage pr. 17.06. Varme + vand  

 kælder forsinket 7 dage.
 Malerarbejdet: Opstart 2 dage forsinket pr. 17.06.
Generelt for fag som er forsinket: - mandskab må øges for at følge  

 tidsplanen.« Byggemøde nr. 11 den 25. juni 1986 (uge 26):
»Kommentarer fra TØ m.h.t. byggemøde nr. 10 Tømrerarbejdet i lejlighed 1 og 2: tømrerarb. har været generet af, at  

 kanaler ikke har været tilstøbt.
Tømrerarb. fortsatte i stedet i lejlighed  

 11-12.
 Kommentarer til byggemøde nr. 10 slut! .....
Slidlag i kælder udføres.
Flytning af materialer VVS og EL aftales med  

 VVS- og EL-entreprenører.
 NB! Slidlag skulle have været udført i uge 24 - se referat nr. 8 side 1  

 nederst, »Slidlag udføres efter trappe er støbt«. .....
 Montage af skabe (samling) hører med under tømrerarbejde. .....
 Vedr. levering af køkken-elementer i uge 27, dato kan oplyses i denne uge.  

 .....
 Arbejdsplan, registrering af evt. afvigelser og dagbøder:
 Murerarbejdet:
 Slidlag forsinket 7 dage pr. 25.06.
 Indv. murerarb. i lejlighed 1-2-11 og 12 skulle have været færdigt pr.  

 25.06.
 Udv. mureararb. facader 2 dage forsinket pr. 25.06.
 Tømrerarbejdet:
 Indv. tømrerarbejde skulle have været færdigt pr. 25.06. i lejlighed  

 1-2-11 og 12.
 VVS-arbejdet:
 Lejlighed 1 - 2 forsinket 17 dage pr. 25.06.
 Lejlighed 11-12 forsinket 7 dage pr. 25.06.
 Lejlighed 21-22 forsinket 2 dage pr. 25.06. .....
 Generelt for fag som er forsinket:
 Mandskab må øges for at følge tidsplanen.
 Lejlighed 1-2-11-12 skal omgående færdiggøres, så maleren kan arbejde på  

 alle flader.
 Lejlighed 21 skal være færdig til maler onsdag den 02.07.86, så samtlige  

 øvrige entreprenører skal være færdige til denne dato.
NB! Der gøres opmærksom på »samvirke« mellem de enkelte  

 entreprenører i henhold til »AB-72«.' Byggemøde nr. 12 den 2. juli 1986 (uge 27):
»Byggemødereferat nr. 11: godkendt med undtagelse af følgende  

 kommentarer: Murer (p.F.) 1) »Slidlag forsinket 7 dage« - kan ikke udføres nu på grund af  

 EL+VVS har aktiviteter i kælderen + lager for materialer.
Lægning af slidlag  

 afventer til VVS + EL er ude af området.
Tidspunkt for udførelse af slidlag  

 aftales på byggemøde. .....
 Kommentarer fra TØ:
 1) Samling af skabe (inventar) er ikke med i tilbud - kun opstilling og  

 montage. .....
 Kommentarer fra VVS:
1) Slidlag kan ikke lægges nu af hensyn til div.
VVS-arbejder.
 2) Kommunen vil selv udføre vandstik.
 Det må VVS-inst. ikke! .....
 Arbejdsplan, registrering af evt. afvigelser og dagbøder:
 Murerarbejde:
 Altanplader - montage afsluttet uge 27.
 Slidlag uge 24 - afventer VVS, EL-arb. i kælder.
 Udv. murerarbejde facade forsinket 7 dage pr. 2/7.
 Indvendig murerarbejde lejlighed 01-02-11-12 og 21 skulle have været  

 færdigt pr. d.d.
 Lejlighed 01 og 02 - forsinket 10 dage.
 Lejlighed 11 og 12- forsinket 5 dage.
 Tømrerarbejde:
Lejlighed 01-02-11-12 og 21 forsinket Lejlighed 01-02- 10 dage forsinket Lejlighed 11-12 - 5 dage forsinket VVS-arbejde:
 Lejlighed 01-02 færdig 30/6 forsinket 20 dage.
 Lejlighed 11-12 færdig 2/7 forsinket 12 dage.
Lejlighed 21-22 forsinket 7 dage.' Byggemøde nr. 13 den 9. juli 1986 (uge 28):
 Aktiviteter: ..... MU: gavlspidser færdig tirsdag 8/7. .....
 Udv. arbejde:
 Opmuring gavlspids pågår.
 Lægtning mod gårdside pågår. .....
 Arbejdsplan, registrering af evt. afvigelser og dagbøder:
Murerarbejde: 1) Opmuring + altanplader - færdig tirsdag 8/7-86 12 dage forsinket pr. 8/7-86.
NB Fugearbejdet er ikke opstartet! Indvendig murerarbejde skulle have været færdigt pr. d.d. i lejlighed 01 - 02 - 11 - 12 - 21 - og 22.
 Lejlighed 01 - 02 forsinket 15 dage.
 Lejlighed 11 - 12 forsinket 10 dage.
 Lejlighed 21 forsinket 5 dage.
 Indv. murerarbejde kælder: afventer V.V.S. + EL arbejder (15 dage  

 forsinket).
 Udvendig kloakering mangler.
 Udvendig belægning skulle være udført 50%.
 Tømrerarbejde:
Lejlighed 01 - 02 - 11 - 12 - 21 - 22 forsinket Lejlighed 01 - 02 15 dage forsinket.
 Lejlighed 11 - 12 10 dage forsinket.
 Lejlighed 21 5 dage forsinket.
 VVS-arbejde:
 Lejlighed 11 - 12 aftræk (kanaler) i køkken er ikke færdig, forsinket 15  

 dage pr. 8/7.
 Lejlighed 21 - 22 aftræk i bad mangler, forsinket 10 dage.
 Lejlighed 23 - 4 forsinket 7 dage.
 Lejlighed 13 - 14 forsinket 2 dage.
Varme vand kælder forsinket 22 dage.' Byggemøde nr. 14 den 16. juli 1986 (uge 29):
 »NB: VVS:
 Kælder ryddes for materialer, i henhold til aftale med murer, d.v.s.  

 senest fredag 25/7. 86 uge 30. .....
 EL: .....
 Materialer i kælder fjernes, i henhold til aftale med murer, d.v.s. senest  

 fredag 25/7. 86. .....
 Generelt for fag som er forsinket:
Mandskab må øges nu, for at følge tidsplanen. .....« Byggemøde nr. 17 den 6. august 1986 (uge 32):
 »KOMMENTAR TIL BYGGEMØDEREFERAT NR. 16: .....
2) TØ oplyste at inventar til lejlighed 3-4 blev lev. 01.08.86 og til  

 lejlighed 13-14 blev lev. 05.08.86, han gjorde gældende at dette ikke er i  

 henhold til tidsplanen.
Det skal i denne forbindelse bemærkes at det øvrige  

 indvendige tømrerarbejde ikke var færdigt i henhold til tidsplanen. .....
 Tømrer vil ikke oplyse hvornår trappegang Blok 2 er færdig til maler,  

 dette er ikke acceptabelt.
 Han erklærede dog at alt TØ-arbejde er færdigt til 01.09.86.
 Ovenstående arbejder skulle have været udført i henhold til tidsplanen.
 TIDSPLAN:
 Nedenstående forsinkelse er opgjort som forskel mellem aktiviteternes  

 slut-tidspunkt i henhold til tidsplan og dags dato.
Opmuring incl. fugning 6 uger Indv.
MU og TØ i lejlighed 3-4 3 uger Indv.
MU og TØ lejlighed 13-14 2 uger Indv.
TØ i kælder 2 1/2 uge .....
 Vedrørende forsinkelse har byggeledelsen modtaget indsigelser vedr.  

 dagbodsberegning fra VVS-TØ-MA og MU meddeler at skrivelse vil blive  

 fremsendt.
 Bygherren og byggeledelsen vil tage stilling til indholdet i den kommende  

 uge.
 Det skal præciseres at samtlige arbejder er væsentligt forsinkede, og at  

 dette ikke kan accepteres, hele Blok 1 skulle have været afleveret og klar  

 til indflytning i uge 31, her skal MA forcere arbejdet betydeligt for at  

 mindske forsinkelsen, alle udv. arbejder skulle også være færdige, således at  

 bygningen kunne tages i brug.
Blok 2 skal i henhold til tidsplanen være færdig til ibrugtagning uge 35,  

 såfremt dette ikke skal forsinkes, skal TØ forcere arbejdet betydeligt, idet  

 alt TØ-arbejde skal være færdigt uge 33.« Byggemøde nr. 18 den 13. august 1986 (uge 33):
 »TØ) Udv. beklædning v. altanpartier mangler.
 Kælder - indv. tømrerarbejde færdiggøres. .....
 TIDSPLAN:
 Forsinkelse og dagbod opgjort pr. 13.08.86. .....
 ØVRIGE PUNKTER: .....
03) Ka fremsender regning på 3 stk. spejle til indmuring .....« Byggemøde-nr. 21 den 3. september 1986 (uge 36):
 »Kommentarer til byggemøde nr. 20:
 Kommentar fra Ka: Godkender ikke dagbøder. .....
 Arbejdsplan, registrering af evt. afvigelser og dagbøder:
 Oversigt over tilbageholdte dagbøder pr. 2. september -86 i henhold til  

 den af os udarbejdede opgørelse af 12. august 1986.
Beløbene bliver tilbageholdt i aconto-begæringerne.« Byggemøde nr. 24-den 24. september 1986 (uge 39):
 »Kommentarer til byggemøde nr. 23:
Kommentar fra tilsyn: Tømrer meddelte under byggemøde 17. september -86,  

 at mangler var afhjulpet.
Dette er ikke tilfældet.
Der er stadig mangler, se  

 liste af 24.09.86.
 Tilsyn afventer færdigmelding. .....
 Arbejdsplan, registrering af evt. afvigelser og dagbøder:
 Oversigt over tilbageholdte dagbøder pr. 23. september 1986, i henhold til  

 den af os udarbejdede opgørelse af 12. august 1986.
 Beløbene vil blive tilbageholdt i aconto-begæringerne.
Der afholdes ikke flere ordinære byggemøder. .....« Umiddelbart forud for byggemøde nr. 18 den 13. august 1986 blev der  

 afholdt et ekstraordinært møde vedrørende dagbodsberegningen med deltagelse  

 af bl.a. repræsentanter for klagerne og arkitekt F fra det tilsynsførende  

 arkitektfirma.
I referatet fra mødet hedder det bl.a.:
 »DAGBODSBEREGNING:
 F uddelte beregning af og redegjorde for dagbodsberegning som følger:
 a) Dagbod er beregnet pr. 12.08.86 og i henhold til tidsplan af 14.04.86,  

 der er således opgjort, hvor meget hver enkelt aktivitet er forsinket i alt,  

 herefter er den forlængelse som anden entreprenørs forsinkelse har forårsaget  

 fratrukket, den forsinkelse der således fremkommer resulterer i den angivne  

 dagbod.
Beregningsresultatet er som følger De implicerede entreprenører ville ikke godkende opgørelsen og meddelte,  

 at byggeledelsen ville modtage skriftlig svar vedrørende deres stilling til  

 opgørelse.
 Byggeledelsen tager dette til efterretning og gør samtidig opmærksom på,  

 at dagbodsbeløbet vil blive tilbageholdt i aconto-udbetaling.
 TIDSPLAN:
 Idet det er konstateret, at byggeriet ikke afleveres til den aftalte tid,  

 forelagde F revideret tidsplan dateret 13.08.86 med henblik på at styre  

 færdiggørelsen, der går ud over eksisterende tidsplan.
Det skal dog understreges, at den kontraktlige tidsplan af 14.04.86 stadig  

 er gældende med hensyn til beregning af forsinkelse, og den endelige  

 afleveringsforsinkelse vil således blive beregnet i henhold til tidsplan af  

 14.04.86. .....« I sag nr.
C1916 er fremlagt følgende korrespondance vedrørende  

 dagbodskravet:
 Skrivelse af 4. august 1986 fra klagers advokat H til det tilsynsførende  

 arkitektfirma, hvori det bl.a. hedder:
 »Ka A/S har rettet henvendelse til mig i anledning af, at De den  

 16.7.1986 har tilbageholdt i ovennævnte byggesag dagbøder med kr. 191.066,00,  

 idet De har pålagt min klient 166 dagbøder a kr. 1.151,00.
 Som advokat for ovennævnte selskab skal jeg meddele, at jeg på min klients  

 vegne ikke kan acceptere, at De har pålagt min klient dagbøder.
 Jeg har set byggemødereferater, herunder referat nr. 15, og min klient  

 oplyser, at De ikke har tilføjet de af ham fremsatte bemærkninger til  

 referatet, og som følge heraf er det nødvendigt at tilskrive Dem.
 Iøvrigt er det meget vanskeligt at forstå de af Dem udarbejdede referater.
 Min klient har iøvrigt overfor mig oplyst, at på adskillige byggemøder har  

 man i fællesskab skrevet, hvad der skulle stå i referatet, men efter  

 byggemøderne har De ændret i det aftalte og redigeret nye referater.
 Deres udgangspunkt for dagbøderne må være tilføjelse til AB 72 § 19.  

 Tilføjelsen er i det store hele uforståelig, således som den er udformet, men  

 da De har tilbageholdt 166 dagbøder, således som anført i Deres skrivelse, må  

 De for Deres vedkommende have læst udbudsmaterialet på en måde, som jeg ikke  

 er i stand til at forstå - selv om jeg har den af Dem udarbejdede opgørelse.
 Således som jeg læser Deres tilføjelser til § 19, kan der blive tale om  

 dagbøder ved overskridelse af en slutdato, men tilsyneladende har De den  

 opfattelse, at der er aftalt mellemfrister (sanktionsknudepunkter), uden at  

 jeg er i stand til at udlede, hvor dette fremgår i materialet.
 I hvert tilfælde fremgår det ikke af Deres tilføjelse til § 19.
 Hvis man rent faktisk læser Deres udbudsmateriale således, at der er tale  

 om mellemfrister, og der blev betalt dagbøder i den anledning, kunne samtlige  

 efterfølgende mellemfrister overskrides med et tilsvarende antal dage, uden  

 at der i den anledning skulle betales yderligere dagbøder.
Hvis det skulle være aftalt - helt i strid med retspraksis - at  

 overskridelse af enhver mellemfrist udløser dagbod og uden refleksvirkning,  

 må noget sådant være særdeles klart fastlagt i udbudsmaterialet, hvad det  

 absolut ikke er.
Tværtimod giver udbudsmaterialet ikke holdepunkter for at  

 antage noget sådant.
 Min klient har under byggeriets gang accepteret, at elementmontagen var  

 forsinket i 5 dage, hvilket kunne berettige til dagbøder på ca. kr. 5.500,00,  

 men rent faktisk har min klient tilrettelagt entreprisen således, at denne  

 forsinkelse er indhentet.
 Yderligere bemærkes at min klient ikke er bagud med sin entreprise -  

 tværtimod.
 Ifølge tidsplan skal indvendigt murerarbejde være færdigt i uge 32. Min  

 klient har så meget mandskab på pladsen, at arbejdet nemt kunne have været  

 færdigt i uge 32.
Forinden indvendigt murerarbejde kan afsluttes, er der en  

 bygherreleverance vedrørende levering af køkkenskabe, toiletskabe, og de  

 skabe som iøvrigt skulle være i huset.
Denne bygherreleverance skulle have  

 været leveret i uge 26/27, men i dag har leverancen fortsat ikke fundet sted.
Min klient har derfor krav på tidsfristforlængelse jfr.
AB 72, § 15.
 Da skabene endnu ikke er leveret, må jeg således på min klients vegne  

 forlange en tidsfristforlængelse på i hvert tilfælde 2 uger. .....
 Vedrørende indvendigt murerarbejde bemærkes, at i uge 26, lovede De, at  

 skabe m.m. blev leveret i uge 27. I uge 27, blev der vistnok leveret nogle  

 skabe, men skabene var forkerte og blev fjernet igen, og som anført er der  

 fortsat ikke skabe.
Da skabe blev leveret i uge 27, skulle indvendigt murerarbejde have været  

 færdigt på de 8 første lejligheder, og det er uforståeligt, hvorledes De  

 pålægger dagbøder, når lejlighedene ikke kan færdiggøres på grund af en  

 manglende bygherreleverance.
Indvendigt murerarbejde i kælderen, hvor De har  

 pålagt 32 dagbøder, skyldes formentligt manglende slidlag.
På byggemøde i uge 27 blev det oplyst, at slidlaget ikke måtte udføres som  

 følge af, at noget VVS-arbejde ikke var afsluttet.
Når slidlagene ikke blev  

 udført, og når De ikke ønskede, at slidlagene blev udført, skyldes det  

 naturligvis, at De først ønskede slidlagene udført på et tidspunkt, hvor man  

 ikke kunne risikere, at slidlagene blev ødelagt, og for byggeriet var det en  

 fordel, at slidlagene først blev udført, når dette var hensigtsmæssigt for  

 byggeriet. .....
Jeg har iøvrigt forstået på min klient, at hvis ellers bygherreleverancen  

 var kommet frem rettidigt, ville der ikke have været problemer med at få  

 byggesagen afsluttet pr. 1.9. Endog på nuværende tidspunkt skulle der være en  

 god mulighed for, at byggesagen afsluttes pr. 1.9., hvis bygherreleverancen  

 straks leveres, men dette er jo alene bygherrens problem og ikke  

 entreprenørens. .....« Skrivelsen blev besvaret af indklagedes advokat I den 14. august 1986. I  

 svaret hedder det bl.a.:
»Indledningsvis skal jeg bemærke, at deres skrivelse, dateret 4/8  

 1986, først er kommet arkitektfirmaet i hænde den 8/8 1986 ifølge  

 arkitektfirmaets påtegning af samme dato.
Skrivelsen opfylder således ikke  

 krav i byggemødereferat nr. 16 om, at alle indsigelser mod byggemødereferat  

 nr. 15 skal være fremme ved arkitektfirmaet inden byggemøde nr. 17 af 6/8  

 1986. Jeg må derfor afvise, at Deres brev kan accepteres som rettidig  

 indsigelse mod byggemødereferat nr. 15.
I Deres skrivelse anføres det videre, at byggelederen (arkitektfirmaet)  

 har ændret i, hvad der på byggemøderne er blevet aftalt om referaternes  

 indhold.
Til dette er alene at sige, at det ifølge udbudsvilkårene påhviler  

 byggemødedeltagerne i det efterfølgende byggemøde at gøre indsigelse mod det  

 foregående referat, og såfremt sådan indsigelse ikke er afgivet, betragtes  

 referatet som godkendt.
 Jeg er videre uenig med Dem i Deres vurdering af udbudsmaterialet,  

 tilføjelse til AB § 19, idet jeg er overbevist om, at denne tilføjelse udgør  

 juridisk holdbart grundlag for at opkræve dagbøder for overskridelse af  

 mellemtidsfrister, angivet ved delaktiviteters ophør i den af entreprenøren  

 godkendte tidsplan.
 Jeg er enig med Dem i, at de oprindelig beregnede tidsfristoverskridelser  

 er forkert beregnet.
Jeg har derfor i samarbejde med arkitektfirmaet og bygherren foranlediget  

 udarbejdet nye beregninger over tidsfristoverskridelserne.
Disse beregninger  

 er uddelt på et møde med entreprenørerne den 13/8: en kopi vedlægges til  

 Deres orientering.
Endvidere vedlægges kopi af de herefter opgjorte dagbøder  

 for Deres klient. .....
Det afvises, at indvendigt murerarbejde ikke kan afsluttes, før  

 bygherreleverance af køkkenskabe er opfyldt.
Deres klient har ikke henvendt  

 sig til byggeledelsen om dette problem.
Hvis sådan henvendelse var kommet,  

 ville Deres klient være blevet opfordret til at færdiggøre straks, idet  

 opsætning af skabe udmærket kan ske efter murerentreprisens afslutning.  

 .....« I en ny skrivelse af 26. august 1986 fra advokat H til advokat I hedder  

 det bl.a.:
»De har nu udarbejdet fortegnelse over dagbøder.
Dette er den 3.  

 fortegnelse, der er udarbejdet, og den af Dem udarbejdede fortegnelse er  

 iøvrigt også forkert.
 Indvendigt murerarbejde kan ikke afsluttes, før bygherreleverancen af  

 køkkenskabe er opfyldt, med mindre bygherren ændrer beskrivelse, tegning m.m.  

 Det er naturligvis ikke entreprenøren, der skal rette henvendelse til  

 bygherren vedrørende manglende leverancer, men bygherren eller dennes  

 arkitekt, der som tilsynsførende skal ændre på eventuelle tidsplaner m.m.  

 .....
 Iøvrigt bemærkes følgende:
 Min klient skulle lade stilladser stå, så disse kunne anvendes for  

 oplægning af lægter og tagsten.
 Da min klient begyndte at fuge og nedtage stilladser i uge 31, var  

 tømreren ikke færdig med nævnte aktiviteter.
 Min klient havde afsat 6 murere til nedfugning og nedtagning af stillads  

 men kunne kun udnytte 3 - 4, fordi tømreren og blikkenslageren ikke kunne  

 blive færdige, så min klient kunne nedtage stillads.
 Nedtagning af stillads skal ikke foregå, før man har fuget, da disse 2  

 aktiviteter hører sammen.
 I tidsplanen er ikke medtaget en aktivitet der hedder fugning og  

 nedtagning af stillads, og trods opfordringer er dette ikke rettet på  

 tidsplanen. .....
Indvendige flisearbejder kunne først gøres færdig fredag den 15.8.1986,  

 bortset fra elastiske fuger og andet, som ikke kan udføres, før tømreren er  

 helt færdig. .....« Skrivelsen blev ikke besvaret.
Også i sag nr.
C2005 er fremlagt korrespondance vedrørende dagbodskravet.  

 Det fremgår heraf, at indklagede den 15. juli 1986 fremsendte opgørelse til  

 klageren over dagbøder på 124.000 kr. svarende til en forsinkelse på 124 dage  

 a 1.000 kr.
Indklagede protesterede mod opgørelsen i skrivelse af 21. juli  

 1986, hvorefter det tilsynsførende arkitektfirma i skrivelse af 29. s.m.  

 meddelte klageren, at bygherren havde accepteret at frigive 80.000 kr. af det  

 tilbageholdte beløb, der herefter udgjorde 44.000 kr. ekskl. moms.
Som  

 begrundelse for den skete frigivelse hedder det i skrivelsen:
»Ved tilsyn på byggepladsen dags dato er der konstateret en rimelig  

 forcering af byggearbejdet, og dermed vist en positiv indstilling med henblik  

 på en hurtig færdiggørelse af projektet .....« I skrivelse af 31. juli 1986 protesterede klageren mod tilbageholdelsen af  

 de 44.000 kr.
Endelig er der i sag nr.
C2055 fremlagt følgende materiale til belysning  

 af dagbodskravet:
 Ved en foreløbig gennemgang af tømrerarbejdet den 20. august 1986 af to af  

 lejlighederne fandtes en række mangler, som skulle rettes straks »af  

 hensyn til færdiggørelse af malerarbejde, og snarlig aflevering«.
 Ved en ny mangelsgennemgang den 5. september 1986 konstateredes en del  

 yderligere fejl og mangler, som skulle afhjælpes.
I skrivelse af 25. september 1986 mindede det tilsynsførende arkitektfirma  

 klageren om udbedring af disse mangler og gjorde opmærksom på, »at  

 betaling af dagbøder fortsætter, og at disse vil blive fratrukket i  

 slutregning«.
Dagbodsbeløbet blev opgjort til 38.000 kr. pr. 23.  

 september 1986, og det anførtes, at der ikke ville blive indkaldt til  

 afleveringsforretning, før manglerne var afhjulpet.
 Efter det oplyste fremsatte klageren den 8. oktober 1986 påny begæring om  

 afholdelse af afleveringsforretning.
Med skrivelse af 27. oktober 1986 fremsendte arkitektfirmaet imidlertid  

 mangelliste nr. 3 til klageren.
I skrivelsen hedder det bl.a.:
 »Manglerne skal være afhjulpne inden den 1. november 1986.
Vi gør endvidere opmærksom på, at vi den 14. oktober 1986 havde indkaldt  

 til samlet afleveringsforretning, dette blev udsat til den 21. oktober 1986  

 på grund af manglende færdiggørelse fra tømrer og maler.
Vi må konstatere, at  

 ved denne afleveringsforretning var der væsentlige mangler ved  

 tømrerarbejdet.
Vi skal derfor på bygherrens vegne meddele, at arbejdet ikke  

 kan modtages før manglerne er afhjulpne.
 Med hensyn til dagbøder for for sent afleveret arbejde skal vi præcisere,  

 at dagbøder påløber indtil afleveringsforretning er foretaget, idet vi gør  

 opmærksom på brev af 25.09.86.
Dagbødebeløbet andrager pr. 27.10.86 kr. 62.000,-. .....« Af det fremlagte materiale fremgår, at der efterfølgende er udarbejdet en  

 »Mangelliste vedr. afleveringsforretning 06.11.86 for tømrerarbejdet  

 .....«, en »Mangelliste nr. 4« af 28. november 1986 og en  

 »Mangelliste nr. 5« af 4. december 1986. Sidstnævnte mangelliste  

 blev udarbejdet under afleveringsforretningen for klagerens entreprise den 4.  

 december 1986.
 Til brug for sagen har det tilsynsførende arkitektfirma den 6. februar  

 1987 udarbejdet følgende oversigt over den dagbodsberegning, som ligger til  

 grund for indklagedes påstand om betaling af dagbøder:
Der er endvidere fremlagt fotokopier af de opgørelser, som ligger til  

 grund for arkitektfirmaets beregning af dagbøderne.
For VVS-entreprisens  

 vedkommende er forsinkelsen på de 35 dage henført til »VVS i  

 kælder«, medens de opgjorte forsinkelser for de enkelte lejligheders  

 vedkommende betragtes som udlignet ved forlængelse med disse 35 dage.
For  

 murerentreprisens vedkommende er forsinkelsen på 48 dage beregnet som en  

 forsinkelse på 5 dage i forbindelse med elementmontagen, på 38 dage i  

 forbindelse med opmuringen og på 5 dage i forbindelse med det indvendige  

 murerarbejde.
Ved beregningen af de sidste to tal er der taget hensyn til, at  

 VVS-entreprisen har forsinket arbejdet.
Ved en umiddelbar betragtning kan det  

 konstateres, at den foretagne beregning af 38 dage i forbindelse med opmuring  

 er forkert, idet dette arbejde ifølge den reviderede tidsplan først skulle  

 være afsluttet den 20. juni og ikke som anført i beregningen den 2. juni.
Den  

 anførte virkelige slutdato 6. august var datoen for stilladsets nedtagning  

 efter færdiggørelse af fugningen.
For tømrerentreprisens vedkommende er  

 forsinkelsen på 8 dage i henhold til opgørelsen af 12. august 1986 beregnet  

 som en forsinkelse på 3 dage i forbindelse med udførelsen af tagværk -  

 vinduer m.v., idet den samlede forsinkelse på 8 dage er reduceret med 5 dage  

 på grund af forsinkelser fra murerens side, samt en forsinkelse på 5 dage i  

 forbindelse med det indvendige tømrerarbejde, idet der herved er reduceret  

 med den forsinkelse, som kan henføres til VVS-entreprisen.
Til forsinkelsen  

 på 8 dage er herefter føjet en forsinkelse på 77 dage frem til den af  

 indklagede accepterede afleveringsdato den 27. november 1986.
Om de af klageren i sag nr.
C1916 krævede beløb i henhold til to fakturaer  

 er - udover hvad der fremgår af forklaringerne - oplyst følgende:
 Faktura nr. 9005 af 2. oktober 1986 på i alt 2.732,80 kr. inkl. moms  

 vedrører »nedtagning af opsatte spejle samt nedbrydning af murstensvæg i  

 lejlighed nr. 24, samt opmuring og vandskuring på grund af forkert opgivne  

 mål«.
 I skrivelse af 26. november 1986 fra det tilsynsførende arkitektfirma til  

 klageren hedder det om denne faktura:
»Det fremgår ikke af fakturaen at den vedrører Y-gade, hvilket vi dog  

 forudsætter.
Vi skal således afvise fakturaen som merydelse idet:
 1. Der er accepteret merydelse i forbindelse med spejle i aconto nr. 5,  

 hvilket er i henhold til aftale, derudover er der ikke aftalt merydelser.
2. Ang. nedbrydning og opmuring af murstensvæg blev dette udført fordi  

 muren var placeret forkert i henhold til tegningsmaterialet, hvilket medførte  

 at køkkenet ikke kunne monteres korrekt, det var således nødvendigt at  

 kassere muren, udgift til genopførelsen er således bygherren  

 uvedkommende.« Klageren har ikke under sagen villet fastholde, at bemærkningen under  

 punkt 03) i referat fra byggemøde nr. 18 den 13. august 1986 har relation til  

 denne faktura, men har dog under proceduren til støtte for kravet alene  

 henvist hertil.
 Faktura nr.-9012 af 2. oktober 1986 på i alt 11.531,44 kr. inkl. moms  

 vedrører udgifter til ombygning af en udvendig kældertrappe efter påbud herom  

 fra bygningsmyndighederne.
Forud for fremsendelsn af fakturaen havde klagerens advokat H i en  

 skrivelse af 24. september 1986 til indklagedes advokat I adviseret denne  

 herom.
I skrivelsen hedder det bl.a.:
»Desuden påberåber Deres klient sig mangler ved kældertrappe.
Denne  

 trappe har min klient omstøbt en gang efter tilsynets anvisninger.
Problemet  

 er imidlertid ikke mangler ved trappen, men at trappen er blevet kasseret af  

 bygningsmyndighederne som følge af, at den var ulovlig.
Den 16.9. har min  

 klient fået ny tegning over, hvordan man ville have trappen støbt, og de  

 dermed forbundne omkostninger bliver naturligvis ligeledes debiteret Deres  

 klient. .....« Efter modtagelsen af fakturaen tilbagesendte arkitektfirmaet denne til  

 klageren med en skrivelse af 16. oktober 1986, hvori det hedder:
 »Vi skal på bygherrens vegne således afvise fakturaen som merydelse  

 idet:
 1. Trappen var ikke støbt i henhold til bygningsreglementets krav om at  

 grunde skal være 25 cm.
2. Det er blevet fremført, at der ikke var en trappetegning og derfor  

 havde jeres pladsformand anvendt en fundamentsplan 1:100 og en  

 »udsparingsplan« 1:50 som grundlag for støbning af trappen, det  

 skal pointeres, at trappen ikke var målsat på disse tegninger, der er således  

 taget mål på lystryk, hvilket ikke kan anerkendes i henhold til Fælles  

 Betingelser § 5, stk. 1, kommentar.' Om det af klageren i sag nr.
C2055 krævede beløb ifølge en regning af 10.  

 december 1986 er - udover hvad der fremgår af forklaringerne - oplyst  

 følgende:
 Beløbet, der i regningen er opgjort til 3.240 kr. ekskl. moms svarende til  

 3.952,80 kr. inkl. moms, men i opgørelsen af påstanden fra advokat L som  

 advokat for klager er opgjort til 4.160,20 kr. inkl. moms, vedrører klagerens  

 arbejde med »samling af garderobeskabe«, der kræves betalt som  

 ekstraarbejde.
 Regningen afvistes af arkitektfirmaet ved en skrivelse af 16. januar 1987,  

 hvori det bl.a.hedder:
 »Vi skal ....., endvidere afvises følgende ekstraregninger på  

 aftaleseddel 2:
2. Samling af garderobeskabe, dette hører under montering og opstilling af  

 inventar. .....« For voldgiftsretten er der afgivet forklaring af direktør J, konstruktør  

 D, formand M, arkitekt F, afdelingsleder G og direktør E.
Direktør J har forklaret, at der var problemer med elementerne til  

 byggeriet.
Det var en bygherreleverance.
Det viste sig, at nogle af  

 elementerne var for lange og måtte tilbage til fabrikken for afkortning.
Det  

 forsinkede byggeriet et par dage, en forsinkelse, som dog blev indhentet  

 under murerarbejdet.
Der står intet i tidsplanen om, hvornår fugning skal  

 foretages.
De var forpligtet til at lade stilladset blive stående, indtil  

 tømreren var færdig på taget, og så længe stilladset skulle blive stående,  

 kunne de ikke fuge.
Det skal ske i forbindelse med nedtagningen af  

 stilladset.
Afhørte har gjort opmærksom på, at der måtte påregnes at medgå  

 yderligere tid, når fugningen skulle vente på tømreren, og hertil er blevet  

 svaret, at det ingenting betød, da der var tale om udvendigt arbejde.  

 Færdiggørelsen af det indvendige arbejde blev generet af, at skabe til  

 køkkener og toiletter, der var en bygherreleverance, blev leveret med  

 forsinkelse.
Alle håndværkerne har gjort indsigelse mod byggemødereferaterne,  

 der imidlertid ikke blev rettet, uanset at de forlangte det.
Referaterne blev  

 lavet af det tilsynsførende arkitektfirma.
I realiteten blev de færdige med  

 entreprisen til tiden, men der var ting, de ikke kunne lave, før tømreren var  

 færdig.
Umiddelbart derefter kom de og satte fliser op.
Det var det eneste,  

 der manglede i august 1986. Tidsplanen var stram, og alle øvrige håndværkere  

 var generet i arbejdet af den maler, som indklagede havde entreret med.
Han  

 blev da også »fyret« den 27. august 1986. Den udvendige  

 kældertrappe var ikke målsat på tegningen.
Den blev først støbt senere, fordi  

 man på et byggemøde blev enige om indtil videre at bruge kælderen som  

 oplagsplads for bl.a. elektrikeren og VVS-manden, da der ingen udenomsplads  

 var til skurvogne eller lignende.
Afhørte rykkede mange gange for en tegning  

 til trappen, men fik ikke nogen.
Han lavede så trappen på grundlag af det  

 tegningsmateriale, han havde.
Det gav heller ikke anledning til problemer,  

 før bygningsmyndigheden forlangte den ændret.
Tilsynet - enten F eller O -  

 accepterede så at betale for den ændring, som skulle laves.
Afhørte fik  

 derefter en ny tegning, efter hvilken den nye trappe blev lavet.
Konstruktør D har forklaret, at han har været ansat hos Ka A/S i 14 år og  

 var byggeleder ved det omhandlede byggeri.
Han kom dagligt på byggepladsen.  

 Referaterne fra byggemøderne blev omredigeret, så man dårligt kunne genkende,  

 hvad der var sket på mødet.
Ting, som de ønskede med i referaterne, blev  

 udeladt, hvad afhørte aldrig tidligere havde været ude for.
Elementmontagen  

 afsluttedes med 2 dages forsinkelse, fordi nogle af elementerne måtte sendes  

 tilbage til fabrikken for afkortning.
Man begyndte så opmuringen, som man var  

 færdig med til sommerferien i overensstemmelse med tidsplanen.
Stilladset  

 blev imidlertid stående af hensyn til tømreren.
Kælderen blev brugt som  

 oplagsplads for håndværkerne, da pladsen udenom var meget kneben.
Det skete  

 efter aftale med tilsynet.
Da kældertrappen skulle laves, efterlyste afhørte  

 mål på tegningen, men arkitekten henviste blot til tegningen som grundlag for  

 arbejdet.
Først efter at bygningsmyndigheden havde kasseret trappen, lavede O  

 en tegning til den nye trappe.
Afhørte gjorde i den forbindelse O opmærksom  

 på, at det med betalingen var dem uvedkommende, og han forstod på O, at denne  

 var enig heri.
Afhørte kan ikke sige, hvorfor der ikke blev lavet en  

 aftaleseddel vedrørende trappen.
Formand M har forklaret, at han har været ansat hos Ka A/S i 3 år.
Han  

 begyndte på byggepladsen i X-by, da murerarbejdet skulle starte.  

 Elementmontagen blev et par dage forsinket på grund af fejl ved leverancen,  

 men de nåede alligevel at blive færdige med opmuringen i uge 25 i  

 overensstemmelse med tidsplanen.
De var klar til at fuge lige efter  

 sommerferien, men da var tømreren ikke færdig.
Stilladset måtte derfor blive  

 stående og fugningen vente, til stilladset kunne tages ned.
Det indvendige  

 murerarbejde var forud for tidsplanen, men de måtte vente med opsætningen af  

 fliser, indtil skabselementerne var sat op.
Dem skulle indklagede levere, og  

 tømreren havde vanskeligt ved at få dem frem til tiden.
Arkitekt F fra det procestilvarslede arkitektfirma har forklaret, at  

 formålet med tidsplanens opdeling af de forskellige aktiviteter på de enkelte  

 lejligheder var, at de forskellige håndværkere efter tur kunne gøre sig helt  

 færdige i disse og således følge efter hinanden i naturlig rækkefølge.
I  

 modsat fald havde byggeriet krævet flere håndværkere eller en længere  

 tidsplan for opførelsen.
Dette formål med tidsplanen blev påpeget allerede på  

 det første byggemøde, hvor der blev givet en almindelig orientering om  

 byggeriet.
I starten blev der stort set arbejdet efter tidsplanen.
Der  

 begyndte imidlertid at gå kludder i det, da VVS-entreprenøren ikke fik lavet  

 ventilation i lejlighederne, idet tømreren og andre håndværkere så ikke kunne  

 komme videre.
Det var planlagt, at man først skulle lave VVS-installationen i  

 kælderen og derfra fortsætte op i lejlighederne.
Det er rigtigt, at der var  

 fejl ved nogle af betonelementerne.
Det blev imidlertid rettet og kan højst  

 have taget en enkelt dag, og der er da heller ikke forlangt  

 tidsfristforlængelse.
Den aktivitet, der i tidsplanen er benævnt opmuring og  

 altanplader, omfatter også fugning, der således skulle have været udført  

 inden for samme periode i tidsplanen.
Men det er rigtigt, at mureren var  

 indgået på, at stilladset skulle blive stående, indtil tømreren var færdig på  

 taget, og at fugning først skal ske i forbindelse med nedtagningen af  

 stilladset.
Afhørte er derfor enig i, at det lyder urimeligt at pålægge  

 mureren dagbøder på grund af forsinkelse med fugningen, når stilladset skulle  

 blive stående af hensyn til tømreren.
Men efter afhørtes opfattelse var  

 lægtningen blevet forsinket af mureren, der ikke havde færdiggjort  

 gavlspidsen.
Afhørte har ikke været klar over, at kælderen blev brugt af  

 håndværkerne til oplagsplads.
Den udvendige kældertrappe blev kasseret af  

 bygningsmyndigheden.
Afhørte har ikke accepteret nogen merpris for ændringen  

 og kan ikke mindes, at der har været nogen diskussion om betalingen herfor.  

 Trappen kunne ikke laves efter den oprindelige tegning, hvilket nok var en  

 fejl ved projektmaterialet.
Afhørte har projekteret byggeriet og lavet alle  

 tegninger samt tidsplanen, men ikke fællesbetingelserne.
Afdelingeleder G har forklaret, at han under byggeriet var VVS-mester.
Man  

 kunne ikke starte VVS-arbejdet i kælderen, dels fordi der ingen stik var ført  

 ind, dels fordi der ikke var plads hertil, da kælderen blev brugt som  

 oplagsplads for de øvrige håndværkere, der alle fik tildelt et rum efter  

 aftale med tilsynet.
Det var derfor nødvendigt at begynde ovenpå, selv om det  

 ikke var det ideelle.
For de øvrige entreprenører måtte det dog være uden  

 betydning, at kælderen ikke blev lavet før senere.
Kælderen er hverken en  

 beskeden eller en stor del af entreprisen, kun en nødvendig del af denne.  

 Vandstik, som indklagede skulle sørge for, kom først ind den 6. august 1986.  

 Før kloak- og øvrige stik var inde, var det i hvert fald upraktisk at lave  

 arbejdet i kælderen.
Den oprindelige entreprise omfattede ikke ventilation i  

 lejlighederne.
Da byggeriet var kommet igang, blev de imidlertid anmodet om  

 at lave et projekt og tilbud hertil, hvilket de gjorde.
Da det var færdigt,  

 rejste indklagede på ferie.
De fik derfor først efter ferien accept af  

 tilbudet, således at de kunne gå igang.
Dette har nok forsinket tømreren.
Direktør E fra Kc ApS har forklaret, at han først under sagen er blevet  

 klar over, at indklagede har opfattet dagbodsbestemmelsen således, at den i  

 givet fald skulle være sanktionsgivende for hver enkelt lejlighed og hver  

 enkelt aktivitet og ikke blot for byggeriet som helhed.
Han fik først den nye  

 tidsplan, da han underskrev entreprisekontrakten.
Den lille forsinkelse med  

 elementmontagen forsinkede ikke deres entreprise.
Hvis tidsplanen imidlertid  

 skulle være fulgt slavisk under hele byggeriet, betød murernes forsinkelse  

 derimod, at de kom for sent igang med taget.
Afhørte forlangte dog ikke  

 tidsfristforlængelse, da han ikke var bekendt med proceduren.
Man har på  

 byggemøder diskuteret, om samling af skabene var med i entreprisen eller ej.  

 I almindelighed leveres standardskabe samlede.
 Arkitekt F har oplyst, at de omhandlede skabe er fabriksfremstillet  

 standardinventar, der dog ikke leveres samlet, idet det vanskeligt lader sig  

 pakke til forsendelse i samlet stand.
I sag nr.
C1916 har klageren til støtte for påstanden anført, at  

 dagbodsbestemmelsen i fællesbetingelserne nok betegner en afvigelse fra det,  

 der efter AB 72 § 19 er det normale udgangspunkt, men ikke giver grundlag for  

 at opkræve mere end en dagbod pr. dag, hvilket i hvert fald oprindelig var  

 indklagedes standpunkt.
Bestemmelsen giver vel mulighed for at tilbageholde  

 dagbøder ved overskridelse af mellemfrister.
Men det er fast praksis, at  

 sådanne dagbøder bortfalder, hvis entreprenøren forcerer arbejdet og derved  

 indhenter forsinkelsen.
Det er netop formålet med at lade overskridelse af  

 mellemfrister udløse dagbøder, som der så er mulighed for at slippe for, hvis  

 forsinkelsen senere indhentes.
Forsinkelsen vedrørende elementmontagen  

 skyldtes en forkert bygherreleverance og blev iøvrigt indhentet under  

 opmuringen, der afsluttedes rettidigt.
At fugningen først blev udført senere,  

 skyldtes aftalen om, at tømreren havde ret til at bruge stilladset til  

 arbejdet på taget, idet fugningen måtte afvente nedtagningen af stilladset.  

 Iøvrigt var fugningen slet ikke med i tidsplanen.
Der er således intet  

 grundlag for at pålægge klageren dagbøder hverken for en forsinkelse på 5  

 dage for elementmontagen eller for en forsinkelse på 38 dage i forbindelse  

 med opmuringen.
Og det samme gælder den beregnede forsinkelse på 5 dage  

 vedrørende opsætnigen af fliser.
Dette arbejde måtte afvente, at tømreren  

 blev færdig med opsætning af skabe, og arbejdet hermed blev forsinket, fordi  

 skabselementerne, der var en bygherreleverance, ikke blev leveret til tiden.
For så vidt angår de to ekstraregninger har klageren anført, at det fra  

 indklagedes side er erkendt, at der ikke var lavet nogen detailtegning med  

 mål af kældetrappen.
Denne blev derfor udført så godt som muligt efter det  

 foreliggende projektmateriale.
Spørgsmålet er herefter, hvem der skal bære  

 risikoen for, at trappen på grund af krav fra bygningsmyndigheden måtte laves  

 om.
Da der er tale om et nødvendigt ekstraarbejde, som var foranlediget af  

 det utilstrækkelige projektmateriale, må risikoen påhvile indklagede, der  

 således må betale beløbet i henhold til faktura nr. 9012. For så vidt angår  

 kravet ifølge faktura nr. 9005 har klageren alene henvist til bemærkningen  

 under punkt 03) i referatet fra byggemøde nr. 18 den 13. august 1986.
Indklagede har anført, at opdelingen af tidsplanen med mellemfrister  

 viser, at færdiggørelsen af byggeriet skulle ske etapevis for at muliggøre,  

 at arbejdet blev afsluttet inden for den fastsatte frist.
Som  

 byggemødereferaterne viser, er fristerne ikke blevet overholdt.
I  

 fællesbetingelserne er der klar hjemmel for, at også overskridelse af  

 mellemfrister udløser dagbøder.
At dette er tilfældet følger også af, at  

 overskridelse af mellemfrister har konsekvenser for de andre entreprenører.  

 Det erkendes, at der var fejl ved de leverede elementer til elementmontagen,  

 men disse fejl blev hurtigt rettet op og var således ikke årsag til den  

 forsinkelse på 5 dage, som ifølge byggemødereferaterne kunne konstateres for  

 elementmontagens vedkommende.
Klageren har da heller ikke krævet  

 tidsfristforlængelse med henvisning til de omhandlede fejl ved nogle af  

 elementerne.
Fugningen var indeholdt i den aktivitet, der i tidsplanen var  

 betegnet opmuring + altanplader, der skulle have været afsluttet i uge 25.  

 Også denne aktivitet, der først afsluttedes midt i uge 32 i forbindelse med  

 stilladsets nedtagning, blev således forsinket, og ansvaret herfor må påhvile  

 klageren som den, der i sidste instans har forsinket tømreren med det  

 resultat, at nedtagningen af stilladset og dermed udførelsen af fugearbejdet  

 først kunne ske langt senere end fastsat i tidsplanen.
Indklagede har endelig  

 fastholdt den tidligere skete afvisning af klagerens krav om betaling for  

 ekstraarbejder ifølge de to fakturaer nr. 9005 og 9012.
I sag nr.
C2005 har klageren til støtte for påstanden indledningsvis  

 henvist til de foran under sag nr.
C1916 refererede bemærkninger vedrørende  

 forståelsen af dagbodsbestemmelsen og videre anført, at den beregnede  

 forsinkelse på 35 dage, der alene vedrører VVS-arbejdet i kælderen, ikke kan  

 anerkendes, dels fordi kælderen efter aftale med tilsynet skulle bruges som  

 oplagsplads for de øvrige håndværkere, dels fordi vandstikket, der var en  

 bygherreleverance, først kom ind midt i uge 32.
Indklagede har anført, at arbejdet i kælderen, hvor det er naturligt at  

 begynde VVS-installationen, kunne have været udført, uden at vandstik var  

 ført ind.
Det kan heller ikke undskylde forsinkelsen, at kælderen blev brugt  

 som oplagsplads.
Hvis dette forsinkede arbejdet, burde klageren have gjort  

 opmærksom herpå, hvorefter tilsynet på et tidligere tidspunkt end sket ville  

 have forlangt kælderen ryddet.
I sag-nr.
C2055 har klageren til støtte for påstanden anført, at  

 dagbodsbestemmelsen må fortolkes indskrænkende under hensyn til, at der var  

 fastlagt en meget stram tidsplan for byggeriet med en række mellemfrister,  

 der - hvis de skulle være dagbodsudløsende uden mulighed for senere at  

 indhente forsinkelsen - ville være helt urimelige og uacceptable.
Klageren  

 færdigmeldte arbejdet den 17. september 1986. Dette var berettiget uanset de  

 konstaterede mangler.
Denne dato og ikke den af indklagede accepterede dato  

 den 27. november 1986 må derfor lægges til grund for afgørelsen af sagen, og  

 der er herefter højst løbet 20 - 30 dagbøder på.
Men også dette tal må  

 reduceres, idet der må reguleres dels for den forsinkede levering af skabene,  

 der var en bygherreleverance, dels for den del af forsinkelsen, som må  

 tilskrives andre entreprenørers forsinkelse.
Dagbodskravet er i virkeligheden  

 udtryk for, at indklagede søger at opnå en yderligere - uberettiget - rabat.
For så vidt angår regningen af 10. december 1986 for samling af  

 garderobeskabe har klageren anført, at skabene, der var standardskabe, ikke -  

 som det er normalt for fabriksfremstillede standardskabe - blev leveret  

 samlet.
Dette burde have været oplyst i udbudsmaterialet.
Samlingen af  

 skabene var derfor et nødvendigt ekstraarbejde, som indklagede må betale.
Indklagede har anført, at klageren ikke under byggeriet har fremsat  

 indsigelse mod leveringsterminerne for skabsleverancen.
Disse må derfor  

 betragtes som godkendt og kan ikke fritage klageren for ansvaret for den  

 konstaterede forsinkelse.
De mange og væsentlige mangler ved det af klageren  

 udførte arbejde bevirkede, at indklagede ikke var pligtig at acceptere  

 aflevering af entreprisen før den 27. november 1986. Hvad garderobeskabene  

 angår, har det under byggeriets gang været drøftet, om samling af skabene var  

 med i klagerens entreprise, der omfattede »opstilling og montage«  

 af skabene.
Drøftelserne mundede imidlertid ikke ud i, at der blev lavet en  

 aftaleseddel herom.
Klageren kan derfor ikke nu kræve dette arbejde, der  

 ifølge praksis må påhvile tømrerentreprenøren, betalt som ekstraarbejde.
 Voldgiftsretten skal udtale:
 I alle 3 sager har indklagede som bygherre opgjort krav på betaling af  

 dagbøder i henhold til dagbodsbestemmelsen i de af det projekterende og  

 tilsynsførende arkitektfirma udarbejdede fællesbetingelser.
 Efter det oplyste er formuleringen af dagbodsbestemmelsen den af  

 arkitektfirmaet sædvanligt anvendte, men der er ikke iøvrigt tilvejebragt  

 oplysninger af betydning for fortolkningen af bestemmelsen.
Når der herefter skal tages stilling til bestemmelsens rækkevidde og  

 dermed til indklagedes opgørelse af de rejste, ret betydelige dagbodskrav,  

 finder voldgiftsretten ikke at kunne bortse fra, at der for byggeriet var  

 fastlagt en meget stram tidsplan, ikke blot for byggeriets endelige  

 færdiggørelse, men også for påbegyndelse og afslutning af de enkelte  

 aktiviteter, for nogles vedkommende endog med angivelse af terminer også for  

 arbejdet i de enkelte lejligheder.
Hvis derfor overskridelser af samtlige  

 således angivne start- og slutdatoer som hævdet af indklagede i princippet  

 skulle være dagbodsudløsende uden mulighed for klagerne for senere at  

 indhente det tabte gennem forcering af arbejdet, måtte dette være kommet  

 utvetydigt til udtryk ved formuleringen af dagbodsbestemmelsen, hvilket efter  

 voldgiftsrettens opfattelse ikke er tilfældet.
Voldgiftsretten finder herefter, at bestemmelsen må forstås således, at  

 den vel har givet indklagede mulighed for indtil videre at modregne  

 dagbodsbeløb i klagernes aconto-begæringer ved overskridelse af slutdatoerne  

 for de enkelte aktiviteter, men at afgørelsen af, om der endeligt er  

 forskyldt dagbøder, må bero på, om der er konstateret forsinkelse i forhold  

 til færdiggørelsestidspunktet for vedkommende entreprenørs samlede  

 entreprise.
For denne forståelse taler også, at indklagede ifølge  

 arkitektfirmaets skrivelse af 29. juli 1986 accepterede at frigive 80.000 kr.  

 af de pr. 15. juli 1986 opgjorte dagbøder på 124.000 kr. i sag nr.
C2005 med  

 henvisning til, at klageren nu havde forceret arbejdet og dermed vist en  

 positiv indstilling med henblik på en hurtig færdiggørelse af projektet.
Den af indklagede foretagne dagbodsberegning, hvorefter der i sag nr.  

 C1916 er udløst 48 dagbøder, i sag nr.
C2005 35 dagbøder og i sag nr.
C2055  

 85 dagbøder, må herefter tilsidesættes som værende uden tilstrækkelig klar  

 hjemmel i fællesbetingelsernes dagbodsbestemmelse.
Voldgiftsretten kan  

 imidlertid tiltræde, at der i alle 3 sager har kunnet konstateres en vis  

 forsinkelse i forhold til færdiggørelsestidspunktet, også selv om der må  

 indrømmes klagerne eller enkelte af disse nogen tidsfristforlængelse på grund  

 af forhold, for hvilke indklagede eller en anden entreprenør må bære  

 ansvaret, og det i sag nr.
C2055 endvidere må lægges til grund, at aflevering  

 af entreprisen i hvert fald i relation til dagbodsberegningen må betragtes  

 som sket ved fremsættelsen af kravet herom den 8. oktober 1986 og ikke først  

 den 27. november 1986.
Beregningen af dagbodskravene i de 3 sager må herefter ske ved at  

 sammenholde den faktiske slutdato for entreprisen med tidsplanen og reducere  

 den således konstaterede forsinkelse med den tidsfristforlængelse, som  

 vedkommende entreprenør kan gøre krav på.
I sag nr.
C1916, i hvilken den  

 allervæsentligste del af den -iøvrigt forkert - beregnede forsinkelse  

 vedrører en aktivitet, hvis færdiggørelse måtte afvente nedtagningen af det  

 stillads, som klageren var forpligtet til at lade blive stående til brug for  

 klageren i sag nr.
C2055, kan dagbodskravet herefter skønsmæssigt opgøres til  

 5 x 1151,93 kr. med tillæg af moms eller i alt 7.026,77 kr., idet opmuringen  

 bortset fra fugningen må antages at være afsluttet rettidigt.
I sag nr.
C2005  

 - i hvilken der iøvrigt ikke foreligger andre krav til påkendelse end  

 dagbodskravet - finder voldgiftsretten, at forsinkelsen skønsmæssigt må  

 fastsættes til 12 dage, idet der herved er taget hensyn til, at arbejdet i  

 kælderen, som tilsynet i uge 26 havde mindet håndværkerne om skulle ryddes,  

 kunne have været udført uden at afvente oprettelsen af vandstikledningen den  

 6. august 1986. Dagbodskravet i denne sag udgør herefter 12 x 1000 kr. med  

 tillæg af moms eller i alt 14.640 kr.
I sag nr.
C2055, i hvilken aflevering  

 af entreprisen som tidligere anført betragtes som sket den 8. oktober 1986,  

 medens aflevering ifølge tidsplanen skulle være sket den 15. august 1986,  

 findes forsinkelsen at kunne opgøres til i alt 6 uger a 5 dage, idet der ved  

 beregningen må fragå en uge, som skyldes forsinkelse fra entreprenøren i sag  

 nr.
C1916. Dagbodskravet udgør herefter 30 x 1000 kr. med tillæg af moms  

 eller i alt 36.600 kr.
Da indklagede ikke længere gør gældende at have noget krav for mangler, er  

 der udover dagbodskravet i sag nr.
C1916 alene følgende to krav at tage  

 stillig til:
 Klagers faktura nr. 9005 af 2. oktober 1986, stor 2.732,80 kr. inkl.  

 moms.
 Betaling af fakturaen, der vedrører nedtagning af opsatte spejle samt  

 nedbrydnng af murstensvæg samt opmuring og vandskuring »på grund af  

 forkert opgivne mål«, er afvist af tilsynet i skrivelse af 26. november  

 1986 med henvisning til, at der ikke er aftalt merydelse udover de allerede  

 honorerede, og at nedbrydningen og opmuringen af murstensvæggen skyldtes, at  

 denne var blevet placeret forkert i forhold til de i tegningsmaterialet  

 viste.
 Da der ikke under bevisførelsen er fremkommet noget, som støtter klagerens  

 krav, finder voldgiftsretten, at indklagede for så vidt må frifindes.
 Klagers faktura nr. 9012 af 2. oktober 1986, stor 11.531,44 kr. inkl.  

 moms.
 Betaling af fakturaen, der vedrører udgifter afholdt til ombygning af en  

 udvendig kældertrappe efter påbud herom fra bygningsmyndighederne, er afvist  

 af indklagede med henvisning til, at klager har begået fejl ved udførelsen af  

 trappen og derfor selv må bære udgiftene ved ombygningen.
Voldgiftsretten finder at måtte lægge til grund, at der foreligger såvel  

 projektfejl som fejl fra klagers side, idet tegningen, der viste  

 kældertrappen, ikke var målsat og ikke angav en korrekt trappekonstruktion,  

 hvilket klageren burde have indset og inden udførelsen af trappen fået  

 berigtiget.
Efter beskaffenheden af de udviste fejl finder voldgiftsretten,  

 at hver af parterne må bære halvdelen af udgifterne til trappens ombygning.  

 Klageren kan derfor kun kræve betalt i alt 5.765,72 kr. inkl. moms af den  

 omhandlede faktura.
Udover dagbodskravet er der i sag nr.
C2055 alene følgende krav at tage  

 stilling til:
 Ifølge regning af 10. december 1986 har klager krævet betaling 3.952,80  

 kr. inkl. moms (i advokat L's »påstand og oversigt« opgjort til  

 4.160,20 kr. inkl. moms) for samling af garderobeskabe som ekstraarbejde.  

 Indklagede har afvist kravet med henvisning til, at arbejdet er omfattet af  

 klagerens entreprise, der ifølge udbudsmaterialet omfatter »opstilling  

 og montage« af det af bygherren leverede inventar.
Efter det for voldgiftsretten oplyste er det omhandlede inventar nok  

 fabriksfremstillet standardinventar, men modsat andet standardinventar fra  

 samme fabrik leveres det ikke samlet, idet det vanskeligt lader sig pakke til  

 forsendelse i samlet stand.
Dette har efter det foreliggende ikke været  

 klageren bekendt.
Efter voldgiftsrettens opfattelse burde det have været  

 anført i udbudsmaterialet, at entreprisen også omfattede »samling«  

 af de leverede inventar.
Da dette ikke er sket, og da arbejdet med samling af  

 skabene har medført et ikke ubetydeligt merarbejde for klageren, finder  

 voldgiftsretten, at klagerens krav, som der ikke iøvrigt er fremsat  

 indsigelse mod, må tages til følge med beløbet 3.952,80 kr. inkl. moms.
Efter  

 det anførte kan kravene i de 3 sager opgøres således:
Sag nr.
C1916:
I det påståede hovedkrav, stort 91.228,46 kr. inkl. moms, skal fragå dels  

 faktura nr. 9005 med 2.732,80 kr. inkl. moms og halvdelen af faktura nr. 9012  

 med 5.765,72 kr. inkl. moms, dels modkravet i form af de foran opgjorte  

 dagbøder på i alt 7.026,77 kr. inkl. moms.
Klagers krav udgør herefter  

 75.703,17 kr. inkl. moms med sædvanlig procesrente heraf fra den 17. november  

 1986.
 I delvise sagsomkostninger skal indklagede endvidere betale 6.000 kr. til  

 klageren.
Sag nr.
C2005:
 I det påståede hovedkrav, stort 42.700 kr. inkl. moms, skal alene fragå  

 modkravet i form af de foran opgjorte dagbøder på i alt 14.640 kr.
 Klagers krav udgør herefter 28.060 kr. inkl. moms med sædvanlig  

 procesrente heraf fra den 16. juli 1986.
 I delvise sagsomkostninger skal indklagede endvidere betale 2.000 kr. til  

 klageren.
Sag nr.
C2055:
 I det påståede hovedkrav, stort 105.683,60 kr. inkl. moms, skal fragå dels  

 modkravet i form af de foran opgjorte dagbøder på i alt 36.600 kr. inkl.  

 moms, dels forskellen mellem det i påstanden indeholdte regningsbeløb og det  

 i regningen anførte beløb eller 207,40 kr. inkl.moms.
 Klagers krav udgør herefter 68.876,20 kr. inkl. moms med rente heraf 2%  

 over diskontoen fra den 10. januar 1987.
 I delvise sagsomkostninger skal indklagede endvidere betale 5.000 kr. til  

 klageren.
 De udgifter, der er forbundet med voldgiftsrettens behandling af sagen,  

 fordeles som nedenfor bestemt.
 T H I B E S T E M M E S :
 Indklagede, A Aps, X-by, skal betale:
til klageren i sag nr.
C1916 Ka A/S, Y-sted, 75.703,17 kr. inkl. moms  

 tillige med sædvanlig procesrente heraf fra den 17. november 1986, til  

 betaling sker, samt i sagsomkostninger 6.000 kr., til klageren i sag nr. 2005 A/S Kb, X-by, 28.060 kr. inkl. moms tillige  

 med sædvanlig procesrente heraf fra den 16. juli 1986, til betaling sker,  

 samt i sagsomkostninger 2.000 kr., og til klageren i sag nr.
C2055 Kc ApS, X-by, 68.876,20 kr. inkl. moms  

 tillige med rente heraf 2% over diskontoen fra den 10. januar 1987, til  

 betaling sker, samt i sagsomkostninger 5.000 kr.
De udgifter, der er forbundet med voldgiftsrettens behandling af sagerne,  

 fordeles således, at indklagede betaler 2/3 af samtlige disse udgifter,  

 medens den resterende 1/3 af udgifterne fordeles mellem klagerne med 40% til  

 klageren i sag nr.
C1916, 20% til klageren i sag nr.
C2005 og 40% til  

 klageren i sag nr.
C2055.
 Samtlige ikendte beløb skal betales inden 14 dage efter denne kendelses  

 modtagelse.
København, den 21. marts 1988 Knud Christensen Palle Kiil Ole Davidsen P.v.c.
