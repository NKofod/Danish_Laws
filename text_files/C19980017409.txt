Cirkulære om  

 ændring af cirkulære om tjenesterejseaftalen (Til samtlige ministerier mv.) Finansministeriet og tjenestemændenes centralorganisationer har  

 indgået vedlagte aftale af 21. april 1998 om ændring af aftale af  

 30. maj 1995 om tjenesterejser.
 Ændringen vedrører aftalens § 45 om  

 transportmiddel ved hjemrejser under tjenesterejser. Ændringen  

 indebærer, at tjenestestedet kan tillade hjemrejser med fly fra og til  

 destinationer i Danmark og på Færøerne, hvis det i den  

 konkrete situation er det mest hensigtsmæssige og økonomiske for  

 tjenestestedet.
 Tjenestestedet kan også   under samme betingelser  

 tillade, dels at medarbejderen benytter eget transportmiddel, dels at  

 medarbejdere benytter eget transportmiddel mod at få udbetalt  

 »maksimeret kilometergodtgørelse«, jf. tjenesterejseaftalens  

 § 10, stk. 2 og 3.
 Ændringen har virkning fra 1. april 1997.
Aftale om  

 ændring af aftale om tjenesterejser I henhold til § 45, stk. 1, i lov om  

 tjenestemænd aftales følgende:
 § 1. I aftale af 30. maj 1995 mellem  

 Finansministeriet og tjenestemændenes centralorganisationer om  

 tjenesterejser erstattes § 45, stk. 1-2 af:
»§ 45. Transportmiddel Under tjenesterejser i Danmark refunderes i forbindelse med hjemrejser  

 transportudgiften efter reglerne i § 10.« § 2. Aftalen har virkning fra 1. april 1997.
København, den 21. april 1998 Statsansattes Kartel	Finansministeriet Ove Hygum	P.M.V.
 E.B.
