(Til kommuner, organisationer m.fl.) FORORD Gennem de senere år har der været bred politisk enighed om, at også den  

 sociale lovgivning skal være med til at sikre, at der udfoldes store  

 bestræbelser på at fremme beskæftigelsesmulighederne.
25.000 - 30.000 mennesker bliver hvert år førtidspensionister.
Den større  

 beskæftigelsesindsats skulle gerne medføre en reduktion i antallet af  

 førtidspensionister.
Nedslidning, arbejdskader og sygdom er bl.a. årsagen til, at mange mister  

 arbejdet eller helt mister tilknytningen til arbejdsmarkedet.
Denne udvikling  

 skal bremses - men det offentlige kan ikke og skal ikke alene løfte opgaven.
Opgaven er så stor, at den kun kan løses ved at inddrage arbejdsmarkedets  

 parter.
Det kan fx ske ved, at arbejdsmarkedet også åbnes for den svage del  

 af arbejdsstyrken, som ikke opfylder de almindelige normer for effektivitet  

 mv.
Det kan endvidere ske ved, at der indgås et tæt og forpligtende  

 samarbejde lokalt.
 Det er et fælles ansvar, at personer, hvis arbejdsevne er midlertidigt  

 eller varigt nedsat, såvidt muligt bevarer tilknytningen til arbejdsmarkedet.  

 En tidlig, fælles indsats, hvor bl.a. lokalt kendskab til virksomhedernes  

 muligheder udnyttes fuldt ud, eller hvor behandlings-, revaliderings- og  

 uddannelsestilbud sættes i værk, kan modvirke, at personer mister  

 tilknytningen til arbejdsmarkedet.
Med virkning fra den 1. juli 1994 er der vedtaget nye regler på  

 førtidspensionsområdet, der har til formål yderligere at fremme den  

 aktiverende indsats.
Kommunerne kan som led heri ansøge om at få kompetencen  

 til at tilkende alle typer førtidspensioner, støtte til handicapbiler mv.
 Med denne mulighed for udlægning af tilkendelseskompetencen kan der på  

 lokalt niveau ske en øget koordination og effektivisering af den samlede  

 indsats, idet alle afgørelser om tildeling af sociale ydelser og  

 iværksættelse af aktiverende foranstaltninger kan træffes af samme myndighed.
Lovændringen indebærer, at kommuner, der får tillagt den fulde kompetence,  

 skal oprette et socialt koordinationsudvalg.
Formålet er på lokalt niveau at  

 etablere direkte samarbejde og dialog mellem kommunen, arbejdsmarkedets  

 parter, det primære sundhedsvæsen, erhvervsuddannelserne og  

 invalideorganisationerne med henblik på at fremme aktivlinien.
 Det vil give bedre forudsætninger for på lokalt plan i fællesskab at  

 fremme beskæftigelsesmulighederne.
Jeg håber således, at de sociale koordinationsudvalg kan yde et væsentligt  

 bidrag til at fremme den forebyggende indsats via de lokale arbejdspladser  

 mv.
Resultatet af en øget indsats skulle gerne give den enkelte mulighed for  

 en højere livskvalitet.
 Jeg håber, at denne vejledning om de sociale koordinationsudvalgs opgaver  

 mv. vil være til nytte og inspiration både for medlemmerne af de sociale  

 koordinationsudvalg og for andre lokale parter ved løsningen af de nye  

 opgaver.
 Held og lykke med arbejdet.
Karen Jespersen, socialminister -------------------------------------------------------------------- I.
HVAD ER ET SOCIALT KOORDINATIONSUDVALG? Det er et udvalg nedsat af kommunalbestyrelsen efter bestemmelser i den  

 sociale styrelseslov.
Udvalget, som består af lokale repræsentanter, er  

 rådgivende overfor kommunalbestyrelsen.
II.
HVOR SKAL DER NEDSÆTTES UDVALG? Der nedsættes udvalg i de kommuner, som får tilladelse til at træffe  

 afgørelse i sager om Det er socialministeren, der efter anmodning fra kommunalbestyrelsen giver  

 tilladelse til, at denne kompetence overføres fra statsamtets revaliderings-  

 og pensionsnævn til kommunalbestyrelsen.
 En betingelse for at få tilladelse er, at kommunen nedsætter et kommunalt  

 socialt koordinationsudvalg eller, at kommunen sammen med andre kommuner, der  

 får overført kompetencen, nedsætter et tværkommunalt, socialt  

 koordinationsudvalg.
III.
HVEM ER UDVALGETS MEDLEMMER? Udvalget består som hovedregel af 6 medlemmer - 1 medlem, der vælges  

 blandt kommunalbestyrelsens medlemmer, og 5 medlemmer, der udpeges af  

 kommunalbestyrelsen efter indstilling fra LO (Landsorganisationen i Danmark) DA (Dansk Arbejdsgiverforening) PLO (Praktiserende Lægers Organisation) DSI (De Samvirkende Invalideorganisationer) og Arbejdsmarkedsstyrelsen.
 Nedsættes et tværkommunalt udvalg - et udvalg for flere kommuner - består  

 det ligeledes som hovedregel af 1 medlem fra hver af de deltagende kommuner,  

 udpeget blandt kommunalbestyrelsens medlemmer, samt 5 medlemmer, der udpeges  

 i enighed af de deltagende kommuners kommunalbestyrelser efter indstilling  

 fra LO, DA, PLO, DSI og Arbejdsmarkedsstyrelsen.
Udvalget - såvel det kommunale som det tværkommunale - kan dog, såfremt  

 det ikke er muligt at få udpeget en eller flere organisationsrepræsentanter,  

 sammensættes med færre medlemmer, eller organisationsrepræsentanter kan  

 erstattes med andre relevante personer.
Hermed sikres, at kommunalbestyrelser  

 altid kan nedsætte et udvalg uanset organisationernes muligheder for lokalt  

 at indstille en repræsentant.
 Kommunalbestyrelsen bør i god tid før nedsættelsen af udvalget skriftligt  

 anmode organisationen om at indstille et medlem.
 Erfaringerne har vist, at kommunalbestyrelsens beslutning om honorering af  

 udvalgets medlemmer har haft betydning for, om Praktiserende Lægers  

 Organisation har kunnet indstille en organisationsrepræsentant.
Meddeler en organisation, at det ikke er muligt at indstille en  

 repræsentant til udvalget, og kommunalbestyrelsen beslutter at erstatte den  

 manglende organisationsrepræsentanter, bør det tilstræbes, at udvalget  

 sammensættes på en sådan måde, at den faglige og organisatoriske bredde  

 tilgodeses i videst muligt omfang.
Hvis det fx er Praktiserende Lægers  

 Organisation, der ikke kan indstille en repræsentant, bør kommunalbestyrelsen  

 søge udpeget en læge, fx kommunens lægekonsulent, en lokal praktiserende læge  

 eller en arbejdsmediciner.
 For at sikre, at de sociale koordinationsudvalg i videst muligt omfang får  

 den fornødne faglige og organisatoriske bredde, skal de kommuner, der  

 nedsætter et udvalg med færre end 5 organisationsrepræsentanter løbende søge  

 udvalget sammensat med et fuldt antal organisationsrepræsentanter.
 Det forudsættes, at de udpegede repræsentanter, har lokal kendskab.
 Udvalget kan efter behov indkalde andre personer eller organisationer til  

 at deltage i enkeltmøder, fx repræsentanter fra revalideringsinstitutioner,  

 uddannelsesinstitutioner, speciallæger, statslige specialkonsulenter, m.fl.
IV.
UDVALGETS DRIFT MV.
Det er kommunalbestyrelsen, der nedsætter udvalget og er ansvarlig for  

 udarbejdelse af forretningsorden samt for opretholdelse af udvalgets  

 virksomhed.
Et tværkommunalt udvalg nedsættes i fællesskab på initiativ af de  

 deltagende kommuner.
Kommunen yder sekretariatsbistand til udvalgets arbejde samt afholder  

 udgifter til dets virksomhed.
I de kommuner, hvor der er etableret  

 tværkommunale koordinationsudvalg, ydes sekretariatsbistand af kommunerne i  

 fællesskab efter aftale.
På tilsvarende måde afholdes udgifter til udvalgets  

 virksomhed af kommunerne i fællesskab efter aftale.
 Kommunalbestyrelsen giver udvalget de oplysninger, der er nødvendige for,  

 at udvalget kan varetage sine opgaver.
Kommunalbestyrelsen kan beslutte, at der ydes udvalgets medlemmer diæter,  

 erstatning for dokumenteret tabt arbejdsfortjeneste og befordringsgodtgørelse  

 mv.
Kommunalbestyrelsesmedlemmer, der modtager tillægsvederlag, borgmestre og  

 magistratsmedlemmer kan ikke modtage diæter.
Kommunalt og statsligt ansatte  

 kan heller ikke modtage diæter, når varetagelsen af hvervet er et led i de  

 pågældendes embedsgerning.
I tværkommunale udvalg beslutter det fælles  

 udvalg, om der ydes udvalgets medlemmer diæter mv.
Der henvises til bilag 2.
V.
HVILKE OPGAVER HAR UDVALGET? Udvalget skal bidrage til, at den forebyggende indsats prioriteres for  

 personer, der er i risiko for at miste arbejdet fx p.g.a. sygdom eller  

 arbejdsskade, personer som er i risiko for helt at miste tilknytningen til  

 arbejdsmarkedet, eller som er uden arbejdsmarkedstilknytning, men som efter  

 revalidering, behandling eller lignende kan forventes at kunne bestride et  

 job på arbejdsmarkedet, samt personer som kan deltage i aktiverende tilbud.
Som et led i den forebyggende indsats skal udvalget følge udviklingen i  

 kommunens sagsbehandlings- og afgørelsespraksis i sager om opfølgning af  

 sygedagpenge og kontanthjælp samt i sager om aktivering, revalidering samt  

 førtidspension.
Desuden skal udvalget følge udviklingen i administrationen af  

 sager om støtte til køb af invalidebiler.
 Udvalget kan ikke behandle enkeltsager.
 Udvalget skal indenfor sit ansvarsområde rådgive ved etablering og  

 udvikling af arbejdstilbud, herunder beskyttet beskæftigelse, og andre  

 aktiverende foranstaltninger.
 Udvalget skal medvirke til at forbedre samarbejdet lokalt bl.a. mellem  

 kommunen, arbejdsmarkedets parter, de praktiserende læger og  

 uddannelsessektoren.
 Udvalget skal afgive en årlig redegørelse til kommunalbestyrelsen og til  

 det rådgivende centrale sociale koordinationsudvalg, der er nedsat under Den  

 Sociale Ankestyrelse.
VI.
HVILKEN PERSONGRUPPE SKAL UDVALGETS ARBEJDE VÆRE KONCENTRERET OM? Persongruppen for den forebyggende indsats er:
Denne opdeling af persongruppen for den forebyggende indsats er ikke en  

 udtømmende opregning, men til inspiration for arbejdet i udvalget.
Der kan  

 ske bevægelser mellem de nævnte grupper for den enkelte person.
GRUPPE 1: Personer, der er i risiko for at miste sit arbejde, fx p.g.a. sygdom eller arbejdsskade Personer i denne gruppe vil ofte være karakteriseret ved gentagne kortere  

 eller længere varende sygefravær.
Persongruppen kan identificeres gennem  

 virksomhedernes sygefraværsstatistikker eller gennem kommunernes opgørelser  

 over modtagere af sygedagpenge.
Gruppen kan hjælpes ved en tidlig indsats, der sikrer en fastholdelse på  

 arbejdspladsen.
Der kan være tale om behandling, omplacering til andet  

 arbejde, optræning eller omskoling i virksomheden, herunder ydelse af  

 hjælpemidler.
Der kan tillige være tale om formidling af andet arbejde eller  

 uddannelse.
 Et fælles ansvar på arbejdspladsen for at løse disse problemer kan fremme  

 en tidlig indsats, herunder med støtte fra bedriftssundhedstjenesten og fx  

 ved anvendelse af bistandslovens revalideringsregler.
 En forudsætning for en vellykket indsats er, at der etableres et  

 samarbejde mellem de involverede parter, som typisk kan være den sygemeldte,  

 ansættelsesstedet, kommunen, de faglige organisationer,  

 bedriftssundhedstjenesten, de praktiserende læger, sygehusvæsenet samt  

 revalideringsmyndighederne.
GRUPPE 2: Personer, der har behov for en mere intensiv støtte, inden de kan bestride et job Denne gruppe består typisk af personer med en nedsat erhvervsevne på grund  

 af - handicap, - arbejdsskade, - nedslidning eller - fastlåsning i det sociale system.
 Gruppen kan hjælpes tilbage til arbejdsmarkedet ved gennemførelse af  

 revalidering, der giver mulighed for hjælp til uddannelse, oplæring eller  

 optræning, herunder ydelse af hjælpemidler.
 Hovedaktøren i denne indsats er kommunen i samarbejde med revalidenden, de  

 praktiserende læger, amtskommunens revalideringsinstitutioner,  

 uddannelsesinstitutioner, de faglige organisationer og virksomhederne i  

 lokalområdet.
GRUPPE 3: Personer, der ikke kan bestride et almindeligt job Denne gruppes erhvervsbegrænsning er så markant, at de pågældende ikke via  

 revalideringsreglerne kan bringes til selvforsørgelse.
Gruppen har behov for  

 skånejob/beskyttede job på arbejdsmarkedet eller på amtskommunens  

 revalideringsinstitutioner.
 Skånejob/ beskyttede job kan etableres efter bistandslovens bestemmelser  

 herom.
Hovedansvaret for denne indsats har kommunerne og amtskommunerne.
Også i  

 disse sager er det nødvendigt med et samarbejde med de pågældende, de  

 praktiserende læger, de faglige organisationer og virksomhederne i  

 lokalområdet.
GRUPPE 4: Personer, der ikke kan bestride et job, men dog kan deltage i aktiviteter af forskellig slags i lokalområdet Denne gruppe er så svag, at de pågældende hverken gennem behandling,  

 revalidering eller via beskyttet beskæftigelse kan bringes til hel eller  

 delvis selvforsørgelse.
Gruppen består dels af personer, der alene på grund  

 af handicap ikke kan bestride et job, dels af personer, der kan betegnes som  

 »de socialt udstødte«.
Den sidstnævnte gruppe vil være præget af  

 personer med særlige psykiske eller sociale vanskeligheder, herunder  

 misbrugsproblemer.
Kommunen har mulighed for ved et samarbejde med frivillige organisationer,  

 beboerforeninger mv. at give tilbud til denne personkreds om frivilligt  

 ulønnet arbejde.
Herudover har kommunen muligheder for at etablere  

 væresteder, aktivitetssteder, selvhjælpsgrupper mv. for de svageste grupper.
 Bistandslovens bestemmelser om omsorgsarbejde og dagcentervirksomhed mv.  

 vil kunne finde anvendelse.
VII.
UDVALGETS ÅRLIGE REDEGØRELSE En gang om året skal udvalget afgive en redegørelse til  

 kommunalbestyrelsen om udvalgets arbejde.
Det skal bl.a. fremgå af  

 redegørelsen, - hvordan udviklingen er forløbet med hensyn til de lokale  

 samarbejdsrelationer, - hvordan udviklingen er forløbet i forhold til det forebyggende arbejde,  

 set i forhold til bl.a. antallet af sygedagpengemodtagere,  

 kontanthjælpsmodtagere, personer under revalidering, antallet af tilkendte  

 førtidspensioner samt sager om støtte til køb af invalidebil, og - hvordan udviklingen har været i den lokale arbejdsmarkedsstruktur for  

 personer, der er omfattet af udvalgets målgruppe.
 Endelig skal redegørelsen indeholde statistiske basisinformationer  

 vedrørende opfølgning af sager om sygedagpenge, kontanthjælp, aktivering samt  

 førtidspenion.
Årsredegørelsen giver udvalget et grundlag for at evaluere det forløbne  

 års arbejde samt for at vurdere, om de af kommunen opstillede målsætninger på  

 området er nået, fx vedrørende antallet af førtidspensionister.
Redegørelsen  

 giver endvidere et grundlag for, at udvalget til kommunalbestyrelsen kan  

 fremkomme med forslag og ideer til en ændret sagstilrettelæggelse og -  

 behandling i forvaltningen med henblik på at fremme den forebyggende indsats.
 Årsredegørelsen kan også anvendes, når udvalget skal opstille og  

 prioritere indsatsområder og mål for det kommende års arbejde.
VIII.
DET CENTRALE SOCIALE KOORDINATIONSUDVALG Under Den Sociale Ankestyrelse er der nedsat et rådgivende centralt  

 socialt koordinationsudvalg.
Udvalgets 8 medlemmer udpeges af socialministeren efter indstilling fra DSI (De Samvirkende Invalideorganisationer) LO (Landsorganisationen i Danmark) DA (Dansk Arbejdsgiverforening) KL (Kommunernes Landsforening) Sundhedsministeriet Statsamtmandsforeningen Direktoratet for Social Sikring og Bistand og Den Sociale Ankestyrelse (formand).
 Udvalget kan indkalde andre personer eller organisationer ad hoc.
Udvalget skal følge udviklingen på de områder, som de kommunale udvalg  

 skal beskæftige sig med.
Udvalget skal derfor have tilsendt de kommunale  

 udvalgs årsredegørelser.
Endvidere skal udvalget virke som støtte for  

 Ankestyrelsens vejledningsvirksomhed over for kommuner og sociale nævn.
Med lovændringen, der giver kommunerne mulighed for at få tillagt den  

 fulde tilkendelseskompetence på førtidspensionsområdet mv., har Ankestyrelsen  

 fået et udvidet ansvar for at sikre en ensartet praksis på landsplan.  

 Ankestyrelsen kan nu indhente afgørelser fra både de sociale nævn og fra  

 kommunerne.
Det betyder, at Ankestyrelsen har fået et nyt redskab til at  

 vurdere, om der er utilsigtede forskelle i praksis lokalt eller regionalt.  

 Derved kan Ankestyrelsen bedre følge udviklingen og tage bestemte sagsområder  

 op med henblik på at koordinere praksis på landsplan.
Udvalget skal endvidere koordinere arbejdet centralt for de sociale  

 koordinationsudvalg.
Udvalget kan uafhængigt af Ankestyrelsens øvrige  

 virksomhed afgive udtalelser om generelle socialpolitiske spørgsmål, der  

 relaterer sig til udvalgenes virksomhed, herunder udtale sig om de årlige  

 redegørelser fra udvalgene.
Formålet hermed er blandt andet at sikre en ide-  

 og erfaringsudveksling mellem de kommunale udvalg og mellem det lokale og  

 centrale niveau.
 De sociale koordinationsudvalg har mulighed for at forelægge overordnede  

 socialpolitiske spørgsmål for det centrale rådgivende udvalg.
IX.
SAMSPIL PÅ LOKALT OG REGIONALT PLAN Det kommunale udvalg skal samarbejde, koordinere og tilrettelægge  

 indsatsen i samspil med andre lokale aktører på området.
Det gælder fx  

 arbejdsmarkedsrådet, bedriftssundhedstjenesten og et evt.  

 beskæftigelsesudvalg.
Det er op til det enkelte udvalg at tilrettelægge egen virksomhed, således  

 at den spiller bedst muligt sammen med de øvrige lokale aktører.
Det kan  

 derfor anbefales, at udvalget løbende er i kontakt med de øvrige aktører.
 Bedriftssundhedstjenesten kan i kraft af sit nære kendskab til  

 virksomhederne og sin erfaring i generel forebyggelse af arbejdsrelaterede  

 sygdomme via samarbejde med det lokale koordinationsudvalg medvirke og  

 inspirere til forebyggende initiativer over for sårbare arbejdstagere.
Bedriftssundhedstjenesten beskæftiger sig også med individuel  

 jobtilpasning mv.
Der kan fx være tale om, at bedriftsundhedstjenesten tager  

 initiativer over for personer med reduceret erhvervsevne eller i forbindelse  

 med tilløb til sygdom.
Sammen med sikkerhedsorganisationen kan de foretage de  

 nødvendige ændringer af arbejdspladsen eller evt. medvirke til revalidering,  

 efterbehandling eller omplacering.
Der kan fx også være tale om, at fysiske  

 og psykiske helbredsproblemer hos den enkelte kan danne grundlag for en  

 justering og forbedring af arbejdspladsen generelt.
Ved indførelse af en mere aktiv socialpolitisk linie, er  

 bedriftsundhedstjenesten således en vigtig samarbejdspartner for det sociale  

 koordinationsudvalg.
Det gælder ikke mindst for så vidt angår relationerne  

 til det primære sundhedsvæsen og til arbejdsmarkedets parter.
 Mange kommuner har oprettet beskæftigelsesudvalg med repræsentanter for  

 erhvervsliv og fagforeninger mv. med henblik på at styrke kommunens  

 beskæftigelsesindsats.
Der findes 14 regionale arbejdsmarkedsråd i Danmark.
Det enkelte  

 arbejdsmarkedsråd er sammensat af repræsentanter for lønmodtagere,  

 arbejdsgivere, kommuner og amtet i regionen.
Rådene fungerer som en slags  

 bestyrelser for arbejdsformidlingen og har til opgave at styre og  

 tilrettelægge arbejdsmarkedsindsatsen i regionen.
Rådet har det overordnede  

 ansvar for den regionale arbejdsmarkedspolitik og skal samordne  

 arbejdsformidlingens og kommunernes beskæftigelsesindsats.
Rådene overvåger  

 udviklingen på arbejdsmarkedet i området og udarbejder analyser og prognoser  

 for at kunne målrette indsatsen mod de lediges og virksomhedernes behov.
X.
SAMARBEJDE SOM MIDDEL TIL FREMME AF DEN FOREBYGGENDE INDSATS Udvalget er et lokalt samarbejdsforum, og det er bl.a. via udvikling af  

 samarbejdet mellem virksomhederne, de faglige organisationer, de  

 praktiserende læger, uddannelsesinstitutionerne og kommunen, at den  

 forebyggende indsats skal styrkes.
Det primære mål med samarbejdet er, - at der etableres flere arbejdspladser til de ovennævnte persongrupper,  

 se afsnit VI, - at der etableres tilbud om aktivering/beskæftigelse uden for det  

 egentlige arbejdsmarked til grupper med begrænset eller ingen erhvervsevne, - at de praktiserende lægers rolle i den forebyggende indsats styrkes, - at uddannelsesinstitutionerne tilrettelægger uddannelsesforløb, som der  

 lokalt er behov for, og som kan fremme de nævnte persongruppers muligheder  

 for at være aktive på arbejdsmarkedet, - at forvaltningens struktur og indsats i øvrigt tilpasses indsatsen.
Udvalget opnår gennem sit arbejde viden om sagsbehandlings- og  

 afgørelsespraksis i sager om opfølgning af sygedagpenge og kontanthjælp samt  

 om revalidering og førtidspension.
Udvalget kan sammenholde denne viden med  

 sin viden om forholdene på det lokale arbejdsmarked og med erfaringer i  

 øvrigt, herunder viden om praksis i de sociale nævn og i Ankestyrelsen.
På  

 den baggrund kan udvalget komme med forslag og ideer til en ændret  

 tilrettelæggelse og behandling af sagerne i forvaltningen.
Forslag, der kan  

 bidrage til, at den forebyggende indsats fremmes.
 Fremgår det fx af det statistiske materiale, at der i forhold til  

 landsplan er mange personer på sygedagpenge, kan det give udvalget anledning  

 til at foreslå forvaltningen, at der gøres en ekstra indsats for at få  

 klarlagt årsagen hertil og til at foreslå forebyggende initiativer.
Der kan være mange forskellige aktiviteter og projekter i gang lokalt  

 eller regionalt for personer, der er i risiko for at miste tilknytningen til  

 arbejdsmarkedet, eller som allerede har mistet tilknytningen.
Med den  

 sammensætning, som det sociale koordinationsudvalg har og med de udstrakte  

 relationer, som medlemmerne har, er det naturligt, at udvalget fungerer som  

 et koordinerende led i disse sammenhænge.
Inspiration til udvikling af samarbejdet 1. Arbejdsmarkedets parter Erfaringer fra forsøgsprojekter har bl.a. vist, at der kan være stort  

 behov for, at virksomhederne informeres om, hvilke muligheder forvaltningen  

 har for at yde løntilskud, medvirke til indretning af arbejdspladsen mv.  

 Tilsvarende kan der være behov for, at forvaltningen gøres bekendt med  

 virksomhedernes generelle muligheder for at medvirke i det forebyggende  

 arbejde.
Der kan endvidere være behov for bedre viden om  

 uddannelsesmuligheder.
 Det kan derfor anbefales, at udvalget bidrager til, at der sker en  

 vidensudveksling, fx på temamøder, ved skriftligt materiale, via debat i  

 lokalpressen eller lignende.
Der kan i denne forbindelse henvises til pjecen »Når erhvervsevnen  

 svigter, hvad kan der gøres?».
Pjecen, der er udgivet af  

 Socialministeriet, DA og LO, indeholder bl.a. information om særlige  

 støttemuligheder i virksomhederne for personer med nedsat erhvervsevne.
Det kan endvidere anbefales, at der søges skabt samarbejdsrelationer  

 mellem virksomhederne og forvaltningen, som kan bidrage til en tidlig  

 indsats.
Der kan fx være en fast kontaktperson på forvaltningen, som  

 virksomhederne eller de faglige organisationer kan henvende sig til.
Det kan herudover anbefales, at udvalget påtager sig opgaven som  

 holdningsbearbejder.
Erfaringer fra forsøgs- og udviklingsprojekter viser, at  

 der er behov for, at virksomheder og faglige organisationer i højere grad  

 påtager sig et ansvar fx for at fastholde og skabe »skåne-» og  

 deltidsjob, således at den svageste del af arbejdsstyrken kan finde/bevare en  

 plads på det almindelige arbejdsmarked.
Det er således vigtigt, at  

 virksomhedernes personalepolitik får en social dimension, og at  

 tillidsrepræsentanter yder en aktiv indsats for at hjælpe medarbejdere, som  

 er i risiko for at miste arbejdet p.g.a. sygdom, arbejdsskade el. lign.
2. De praktiserende læger Det er vigtigt, at de praktiserende læger via det lokale samarbejdsnet med  

 bl.a. arbejdsmarkedet, forvaltningen og uddannelsestilbuddene får kendskab  

 til mulighederne for at støtte en person, som er i risiko for at miste sit  

 arbejde fx p.g.a. sygdom eller for helt at miste tilknytningen til  

 arbejdmarkedet.
Og det er vigtigt, at lægen anvender denne viden til at  

 støtte personen i at søge relevant hjælp samt i at opretholde motivationen  

 for at bevare tilknytningen til arbejdsmarkedet.
Det er nemlig en generel erfaring, at motivationen for at fastholde en  

 tilknytning til arbejdsmarkedet nedsættes i tilfælde, hvor lægen foreslår  

 personen at søge førtidspension.
Motivationen er en meget vigtig faktor i  

 forbindelse med at fastholde personen i erhverv.
Langvarigt sygefravær er et stort problem for den enkelte.
Jo længere  

 sygefravær desto mindre chance har den sygemeldte for at vende tilbage til  

 arbejdsmarkedet.
 Den praktiserende læge vil ofte være i stand til at vurdere i, hvor stort  

 et omfang sygefraværet skyldes en arbejdsbetinget lidelse.
Hyppige årsager til langvarige sygefravær er symptomer fra  

 bevægeapparatet, forårsaget af fysiske belastninger ved arbejdet og psykiske  

 lidelser opstået som følge af arbejdssituationen.
En del af disse lidelser  

 kunne måske undgås, hvis den praktiserende læge i samarbejde med kommunens  

 arbejdsfaglige medarbejder kunne foreslå ændringer for den enkeltes  

 arbejdsmiljø.
 Det anbefales, at der på området sker en vidensudveksling lokalt fx via  

 temamøder mv., samt at det overvejes, om der kan indføres nye procedurer i  

 samarbejdet mellem lægerne og forvaltningen, fx i forbindelse med  

 udfærdigelse af lægeerklæringer.
 Jo større viden den praktiserende læge har om førtidspensionssystemet, des  

 hurtigere og mere præcist kan der udfærdiges lægeerklæringer til brug for en  

 førtidspensionssag.
 I landsoverenskomsten mellem Amtsrådsforeningen og PLO findes i §§ 78 og  

 79 bestemmelser om kommunale kontaktudvalg.
 Disse udvalg drøfter forhold af fælles interesse med henblik på at styrke  

 samarbejdsrelationerne mellem de praktiserende læger og kommunen bl.a. med  

 henblik på at nyttiggøre de praktiserende lægers indsigt i de lokale sociale  

 og sundshedsmæssige problemer og disses særlige muligheder for at bidrage til  

 løsningen af sådanne problemer.
 Disse kontaktudvalg kunne bl.a. drøfte mulighederne for en særlig indsats  

 for langvarigt sygemeldte.
 Kontaktudvalgets erfaringer og forslag kan herefter indgå som et  

 væsentligt led i det sociale koordinationsudvalgs arbejde.
 Der henvises til erfaringerne fra Ballerup Kommune, se bilag 1, pkt. 6.
3. Uddannelse Det er vigtigt at inddrage uddannelsesmulighederne i udvalgets  

 forebyggende indsats.
 Den lokale repræsentant fra Arbejdsmarkedsstyrelsen kan bl.a. bidrage til  

 at udbrede kendskabet lokalt til de bestående kursus- og uddannelsestilbud  

 samt bidrage til at udvikle lokalt tilpassede tilbud.
Det anbefales, at behovet for kursus- og uddannelsestilbud afdækkes med  

 henblik på at etablere muligheder for - at fastholde personer i arbejde - at bringe personer tilbage i erhverv - at støtte personer uden for erhverv i at få en aktiv tilværelse.
 Når behovene er afdækket, anbefales det, at der i samarbejde med de  

 forskellige uddannelsesinstitutioner mv. tilrettelægges kursus- og  

 uddannelsestilbud, som dækker de lokale behov.
 Disse kursus- og uddannelsestilbud må løbende udvikles og tilpasses  

 målgrupperne.
4. De Samvirkende Invalideorganisationer Det er vigtigt i udvalgets forebyggende arbejde, at der også bliver set på  

 problemstillingerne ud fra en handicapsynsvinkel.
DSI's repræsentant kan via deltagelse i udvalget generelt bidrage til at  

 udbrede viden og forståelse for handicapspørgsmål, herunder om forebyggelse  

 af visse handicap.
DSI's repræsentant kan bidrage til en  

 holdningsbearbejdning således, at personer med handicap i højere grad kan få  

 adgang til det almindelige arbejdsmarked eller få tilbudt andre aktiverende  

 foranstaltninger, evt. målrettet de forskellige handicapgrupper.
5. Kommunen Udvikling i de lokale parters engagement, en øget lokal ansvarlighed og  

 samarbejde med de lokale parter vil medvirke til, at kommunen får en bredere  

 vifte af muligheder, når de sociale opgaver skal løses.
 Kommunen vil således i kraft af det lokale samarbejde dels kunne løse  

 flere opgaver dels kunne finde mere optimale løsninger.
 På længere sigt vil kommunen i et vist omfang blive aflastet, når de  

 lokale parter - på grund af større bevidsthed og viden om betydningen af  

 forebyggelse - tager aktivt del heri.
Det sociale koordinationsudvalg og kommunen kan således i fællesskab  

 medvirke til at øge den beskæftigelsesfremmende indsats.
På længere sigt vil  

 det betyde, at antallet af kontanthjælps-, sygedagpengemodtagere og  

 førtidspensionister vil blive reduceret.
Den herved opnåede besparelse på  

 passive ydelser vil dermed kunne anvendes mere hensigtsmæssigt.
For den enkelte borger vil samarbejdet give større mulighed for at få  

 tilgodeset individuelle ønsker og behov.
Motivationen vil være større og  

 dermed også chancen for at få en aktiv tilværelse med højere livskvalitet.
 Samspillet med udvalget i forbindelse med afgivelse af udvalgets årlige  

 redegørelse vil kunne medvirke til en større kvalitet og sammenhæng i  

 løsningen af opgaver inden for området, herunder den forebyggende indsats.
------------------------------------------------------------------ Bilag 1 EN KOMMUNES ERFARINGER MED DEN FULDE KOMPETENCE PÅ FØRTIDSPENSIONSOMRÅDET  

 MV.
 Ballerup kommune har siden 1989 - som et frikommuneforsøg - haft  

 kompetencen til at træffe afgørelser i alle sager om tilkendelse af  

 førtidspension og om støtte til køb af invalidebil og hjælp til etablering af  

 selvstændig virksomhed efter bistandsloven.
Før 1989 havde kommunen arbejdet med sociale sager ud fra et  

 forebyggelsessynspunkt, fx i form af miljøarbejde i boligområder,  

 netværksarbejde for personer med psykiske lidelser,  

 revalideringsforanstaltninger i nærmiljøet o.s.v.
Herudover havde kommunen  

 arbejdet på at etablere erhvervsmæssige aktiviteter, fx beskyttede stillinger  

 i kommunalt og privat regi, så også pensionister fik mulighed for at udnytte  

 en resterhvervsevne.
Iværksættelse af frikommuneforsøget var en naturlig  

 videreudvikling af dette arbejde.
Organisation og afgørelsesprocedure I Ballerup kommune er der nedsat et lokalt pensionsnævn.
Der er lagt vægt  

 på, at dette nævn både har en politisk og en faglig repræsentation.
Det  

 politiske medlem kan således være med til at påvirke kommunalbestyrelsen i  

 pensions- og arbejdsmarkedsmæssige forhold, og de faglige medlemmer dækker de  

 områder, der er involveret i sagsbehandlingen før og evt. efter tilkendelse  

 af pension.
Næstformanden for kommunens sociale udvalg er formand for nævnet  

 og de øvrige medlemmer består af ledere fra skole- og socialforvaltning,  

 arbejdsmarkedsafdeling, pensionssagsbehandlergruppe, en socialmedicinsk  

 lægekonsulent (sociallæge), en sagsbehandler fra bistandsafdelingen og en  

 sekretær.
Forsøgets mål Ballerup kommune opstillede disse mål med forsøget:
1. Nedsat sagsbehandlingstid Sagsbehandlingstiden i førtidspensionssager havde hidtil i kommune og  

 revaliderings- og pensionsnævn været 13 måneder.
I løbet af 1 år blev  

 sagsbehandlingstiden nedsat, svarende til den hidtidige sagsbehandlingstid i  

 nævnet.
Sagsbehandlingstiden er herefter gradvist nedsat til 4 måneder fra  

 det tidspunkt, hvor det besluttes at indstille ansøgeren til pension.
Sager  

 med alvorlige/livstruende sygdomme afgøres af formanden inden for 14 dage.
2. Undgå invaliderende inaktivitet Fravær fra arbejde på grund af sygdom i blot nogle få måneder kan  

 invalidere.
Da psykiske lidelser og sygdomme i bevægeapparatet udgør over  

 halvdelen af alle årsager til udbetaling af sygedagpenge, kan langvarig  

 passivitet særligt her medføre risiko for udvikling af langvarige lidelser,  

 der kan udløse førtidspension.
 Ballerup kommune fandt derfor, at det var en god investering at anvende  

 ressourcer til opfølgning i sager om sygedagpenge og kontanthjælp.
3. Afdækning af behov for yderligere indsats for at undgå tilkendelse af pension Det har vist sig, at pension ofte vil kunne undgås, hvis der skabes  

 mulighed for beskyttede stillinger og skabes kontakt til arbejdsmarkedet om  

 etablering af pladser til arbejdsprøvning/træning.
 Det er kommunens erfaring, at det derfor er vigtigt at etablere samarbejde  

 mellem kommune og virksomhed og fastholde virksomheden i det sociale  

 medansvar overfor medarbejdere, at samarbejde om etablering af jobs og  

 udbrede viden om offentlige støttemuligheder.
4. Øge mulighederne for at tilbyde førtidspensionister  

 arbejde Kommunen betragter det som en naturlig del af vejledningsarbejdet at kunne  

 tilbyde førtidspensionister arbejde svarende til den resterende erhvervsevne.
 I Ballerup kommune har det været muligt med de faglige organisationer at  

 forhandle sig frem til et antal beskyttede stillinger (1/3 ordninger),  

 ligesom de private arbejdsgivere har været positive overfor ansættelse af  

 førtidspensionister.
 Kommunen har oprettet et lokalt anvisningssystem, så man til enhver tid  

 kan tilbyde job til de førtidspensionister, der ønsker det.
5. Overskuelighed i sagsbehandling og afgørelse Kommunen lægger megen vægt på, at sagsbehandlingen gennemføres i et tæt  

 samarbejde med ansøgeren.
Ansøgeren får tilbud om løbende aktindsigt i alle  

 relevante akter og har mulighed for at kommentere sagsbehandlerens  

 fremstilling af sagen.
 I forlængelse heraf tilbyder kommunen en ansøger at møde op, kommentere og  

 fremlægge sin sag for det udvalg/nævn, der træffer afgørelser om pension.  

 Ansøgeren er ikke med til at træffe afgørelse.
6. Inddrage praktiserende læger i et formaliseret samarbejde I forbindelse med en kortere eller længerevarende sygdom, er egen læge  

 ofte den person, som pågældende først retter henvendelse til.
Ved langvarige  

 sygemeldinger, skal kom-munen vurdere, om pågældende kan vende tilbage til  

 hid-tidig arbejdsplads, eller om der skal iværksættes andre  

 erhvervs/revalideringsmæssige foranstaltninger.
 Hvis det vurderes, at der kan blive tale om tilkendelse af førtidspension,  

 anmodes lægen som hovedregel om at foretage en generel helbredsundersøgelse.  

 Lægen har da - med ansøgerens samtykke - modtaget et socialt resume, som  

 giver lægen bedre mulighed for at foretage undersøgelse og udfærdige  

 erklæring.
 Ballerup kommune har nedsat et kontaktudvalg mellem de praktiserende læger  

 og kommunen.
 Kontaktudvalget består af 4 praktiserende læger, herunder formanden for  

 den lokale lægeforening, samt 2 kontorchefer fra forvaltningen og de 3  

 socialmedicinske lægekonsulenter (sociallæger).
Udvalget mødes ca. 4 - 5 gange årligt, hvor man løbende drøfter fælles  

 socialmedicinske problemer, samarbejdsformer mv.
Udvalget forsøger at skabe  

 konsensus på alle socialmedicinske områder og udgiver efter hvert  

 kontaktudvalgsmøde et blad, hvor beslutningerne offentliggøres.
Bladet  

 udsendes til de praktiserende læger i kommunen.
 Herudover holder kontaktudvalget årlige temamøder for alle de lokale  

 læger, hvor der drøftes aktuelle problemer af fælles karakter.
 Ballerup kommune har fundet, at det har været en god investering at  

 anvende ressourcer på at etablere et tæt samarbejde med de praktiserende  

 læger med henblik på udviklingen af en fælles socialmedicinsk kultur, som  

 bl.a. har medført større præcision i informationsudviklingen og skabt afsæt  

 for forebyggende/sundhedsfremmende tankegange og aktiviteter.
7. Kvalitet i sagbehandlingen Selve afgørelsen om pension har ikke været et centralt spørgsmål for  

 kommunen.
Kvaliteten i sagsbehandlingen, herunder ikke mindst den nødvendige  

 tværfaglighed og det systematiske sagsarbejde, ansøgerens medvirken i  

 processen, samarbejdet med de praktiserende læger og udviklingen af  

 beskæftigelses- og aktiverende foranstaltninger har været det centrale  

 spørgsmål for Ballerup kommune.
Ballerup kommune har lagt vægt på at følge den almindelige  

 tilkendelsespraksis.
Der sker en løbende justering og udvikling i forhold til  

 Den Sociale Ankestyrelses principielle afgørelser.
 Altsammen for at få tilstrækkeligt grundlag for at træffe den for borgeren  

 rigtige afgørelse og hermed sikre borgerens retssikkerhed.
 Ballerup kommune har i den forbindelse prioriteret den socialmedicinske  

 lægekonsulentfunktion højt som en nødvendig og vigtig funktion, bl.a. i den  

 systematiske tværfaglige sagsbehandling og som brobygger/koordinator mellem  

 forvaltningen og det lokale primære/sekundære sundhedsvæsen.
Kommunens socialmedicinske lægekonsulentfunktion - sociallægefunktion - er  

 en integreret del af social- og sundhedsforvaltningen og deltager i de  

 løbende arbejdsopgaver/udviklingsprocesser omkring - samarbejdet med de lokale læger, sygehuse, - revalidering, aktivering, førtidspension, - sygedagpenge, kontanthjælpsopfølgning, - de mange andre socialmedicinske områder, fx indenfor børne-, unge- og  

 ældreområdet, bl.a. med henblik på en lokal samfundsmedicinsk indsats, der prioriterer  

 sundhedsfremme og sygdomsforebyggelse i lokalsamfundet, således at  

 førtidspension fortsat er det sidste alternativ.
8. Sammenfatning Ballerup kommune har konstateret, at de opstillede mål med  

 frikommuneforsøget stort set er nået.
 Det centrale for kommunen har ikke været selve tilkendelseskompetencen,  

 men det væsentlige i forbindelse med udviklingsarbejdet har derimod været de  

 øvrige elementer i målsætningen.
Ballerup Kommune har fundet, at udlægning af kompetencen i sager om  

 mellemste og højeste førtidspension er en naturlig udvikling i  

 decentraliseringen.
Alle kommuner har siden 1992 haft kompetencen i sager om  

 den laveste førtidspension.
 Grundlaget for afgørelse om social pension er både lægeligt og socialt,  

 men da det lægelige grundlag tillægges større vægt i forbindelse med  

 afgørelse om fx mellemste og højeste førtidspension, finder Ballerup Kommune,  

 at det er en forudsætning for udlægning af den fulde kompetence, at det  

 socialmedicinske arbejde prioriteres højt.
------------------------------------------------------------------ Bilag 2 (* 1) Uddrag af den sociale styrelseslov ------------------------------------------------------------------ Bilag 3 (* 1) Bekendtgørelse om sammensætningen af sociale koordinationsudvalg ------------------------------------------------------------------ Bilag 4 KORT OVERBLIK OVER STØTTEORDNINGER FOR ERHVERVSHÆMMEDE M.FL.
PÅ ARBEJDSMARKEDET BISTANDSLOVEN MV.
1. Der kan ydes revalideringshjælp efter  

 bistandslovens § 43, til uddannelse og erhvervsmæssig optræning eller  

 omskoling med henblik på at hjælpe erhvervshæmmede personer ind på eller  

 tilbage til arbejdsmarkedet.
Der kan udbetales en revalideringsydelse på  

 11.075 kr. om måneden (pr. 1. januar 1995), når revalideringen er iværksat  

 efter en fastlagt erhvervsplan.
Unge under 23 år får den halve  

 revalideringsydelse.
 Ved optræning på det almindelige arbejdsmarked kan der ydes løn eller  

 løntilskud afhængig af revalidendens erhvervsevne.
 Der er samtidig mulighed for at yde hjælp til særlige udgifter, der følger  

 af uddannelsen eller handicappet.
 2. Der er endvidere mulighed for at yde hjælp efter  

 bistandslovens § 43 til anskaffelse af arbejdsredskaber og værkstøj samt  

 særlig indretning af arbejdspladsen, forbedre sin erhvervsevne og skaffe sig  

 eller bevare et arbejde.
3. På revalideringsinstitutioner efter bistandslovens  

 § 91, har handicappede og andre erhvervshæmmede personer mulighed for at få  

 erhvervsmæssig optræning og uddannelse samt arbejdsprøvning og omskoling med  

 henblik på beskæftigelse på det almindelige arbejdsmarked.
Der kan ydes  

 kontanthjælp, dagpenge eller ar- bejdsvederlag til revalidenderne.
4. 50/50-ordninger - 1/3 ordninger: Handicappede og  

 andre erhvervshæmmede, som ikke kan fastholde eller opnå normal beskæftigelse  

 på det almindelige arbejdsmarked har mulighed for beskæftigelse på beskyttede  

 virksomheder/værksteder eller i beskyttede arbejdspladser på private  

 virksomheder.
Aflønningen sker efter arbejdsindsatsen eller efter de såkaldte  

 50/50- ordninger, hvor kommune/amt betaler 50 pct. af lønudgiften op til  

 fagets mindsteløn, mens arbejdsgiveren betaler resten af lønnen.
Det bemærkes, at 50/50-ordningen pr. 1. januar 1994 afløste den tidligere  

 40/60-ordning.
Det højere løntilskud til arbejdsgiverne forventes at skabe  

 flere beskyttede arbejdspladser.
 Førtidspensionister i beskyttet beskæftigelse aflønnes efter 1/3- ordning,  

 hvor kommune/amt til- sammen yder et tilskud svarende til 1/3 af  

 mindstelønnen.
 Med henblik på at skabe flere beskyttede arbejdspladser i private  

 virksomheder har kommunerne pr. 1. januar 1992 fået en selvstændig kompetence  

 til at aftale sådanne arbejdspladser med de lokale virksomheder i kommunen.
5. Der er efter lov nr. 928 af 27/12 1991 fastsat  

 regler om tilskud til personlig assistance eller sekretærbistand til  

 handicappede i erhverv med henblik på at skabe samme erhvervsmulighe-der som  

 for ikke-handicappede.
Hjælperen ansættes af arbejdsgiveren, som kan få et  

 tilskud svarende til den overenskomstmæssige studenterlønstimesats for max.  

 20 timer om ugen.
 6. Fra 1. januar 1992 er der sket en ændring i  

 tilkendelsen og finansieringen af førtidspensionerne, således at kommunerne i  

 højere grad er tilskyndet til at satse på revalidering og beskæftigelse af  

 handicappede med henblik på tilbagevenden til arbejdsmarkedet i stedet for  

 tilkendelse af førtidspension.
 7. Kommunerne har endvidere fået en selvstændig ret  

 til arbejdsanvisning af udsatte grupper herunder handicappede personer,  

 således at det bliver muligt at foretage en selektiv arbejdsplacering.
 8. Efter bistandslovens § 30, stk. 2, fastsætter  

 arbejdsministeren regler om fortrinsadgang til visse offentligt regulerede  

 beskæftigelser for handicappede, som har vanskeligt ved at få beskæftigelse  

 på det almindelige arbejdsmarked.
 9. Som en forsøgsordning er der af satspuljemidlerne  

 afsat 15 mill kr. over en 3-årig periode til at ansætte handicapkonsulenter i  

 de regionale AF-kontorer med henblik på at skaffe arbejde på det almindelige  

 arbejdsmarked til personer med handicap.
AKTIVERINGSLOVEN Jobtræning.
Efter aktiveringslovens § 4 kan der ydes løntilskud på 43,77  

 kr. i timen (pr. 1. januar 1995) til kontanthjælpsmodtagere, der som led i en  

 jobtræning ansættes i en privat eller offentlig virksomhed.
Til  

 kontanthjælpsmodtageren udbetaler virksomheden den overenskomstmæssige eller  

 den for tilsvarende arbejde gældende løn.
Individuel jobtræning.
Ved ansættelse af kontanthjælpsmodtagere i private  

 eller offentlige virksomheder efter § 5 i aktiveringsloven kan der udbetales  

 tilskud til virksomheden.
Tilskuddets størrelse aftales med arbejdsgiveren og  

 kan ikke overstige ydelsen til den ledige.
Kontanthjælpsmodtageren afløn- nes af virksomheden med aktiveringsydelse og beskæftigelsestillæg.
Jobrotation.
En ledig kontanthjælpsmodtager kan ansættes i jobtræning med  

 løntilskud, som afløser for en beskæftiget, der er på orlov efter lov om  

 støtte til voksenuddannelse (VUS), lov om orlov eller lov om  

 værnepligtsorlov.
 En ledig kontanthjælpsmodtager, der afløser en beskæftiget på orlov, kan  

 forud for ansættelsen kvalificeres til rotationsstillingen ved at deltage i  

 uddannelse og evt. praktikforløb, for så vidt uddannelsen falder ind under de  

 uddannelsesmuligheder, som findes i lov om kommunal aktivering.
SYGEDAGPENGELOVGIVNINGEN Sygedagpenge er ikke kun beregnet til passiv forsørgelse af sygemeldte  

 medarbejdere.
Loven om sygedagpenge kan også bruges til at hjælpe  

 medarbejdere tilbage til jobbet.
Den mulighed findes, fordi dagpengeperioden kan forlænges ud over 52 uger,  

 hvis det besluttes at tilbyde medarbejderen genoptræning.
Forlængelse kan i  

 øvrigt også komme på tale, hvis medarbejderen er under lægebehandling, hvis  

 medarbejderen venter på hospitalsbehandling (ventetiden indgår nu som  

 »død periode«), eller hvis der er tale om særlig alvorlig sygdom.
Desuden kan der ydes sygedagpenge til en »delvist sygemeldt«  

 medarbejder, dvs. der udbetales dagpenge for de timer, medarbejderen fortsat  

 er sygemeldt.
På denne måde kan medarbejderen arbejde på nedsat tid, indtil  

 sygeperioden ophører.
 Endelig er der mulighed for arbejdsprøvning med sygedagpenge, enten i  

 virksomheden eller på en revalideringsinstitution.
----------------------------------------------------------------- Bilag 5 YDERLIGERE INSPIRATION Yderligere inspiration kan søges hos:
- - - Den Sociale Ankestyrelse Amaliegade 25 1256 København K Tlf. 33 15 64 01 - - - Formidlingscenter Århus Ørumsgade 9 8000 Århus C.
Tlf. 86 12 88 55 - - - Formidlingscenteret Storkøbenhavn Brolæggerstræde 11 1211 København K.
Tlf. 33 93 44 50 - - - - - - - - - - - - - -- - - - Der kan endvidere henvises til følgende publikationer/rapporter:
- - - Der er brug for alle Kristensen, O.S., Ahlgreen B. & Skou, C.V. 1993.
- - - Aktivering kan lykkes.
Kommuneprojektet »Der er brug for alle« er slut, men erfaringerne kan bruges af andre kommuner Socialministeriet, august 1993.
- - - Der er brug for alle.
En evaluering af aktiveringsindsatsen i syv kommuner København: Socialforskningsinstituttet.
Rapport 94:3.
- - - Idekatalog.
Aktivering af kontanthjælpsmodtagere.
 Socialministriet 1995.
- - - Genvej til beskæftigelse? - en sammenfatning af evalueringer af aktiveringsindsatsen for langtidsledige København: Socialforskningsinstituttet.
Rapport 92:14.
- - - Kommunernes brug af revalideringsydelsen København: Socialforskningsinstituttet.
Rapport 93:7.
 Socialt engagement i danske virksomheder - en pilotundersøgelse.
Arbejdsrapport fra formidlingscenter Århus Århus, juni 1993.
- - - Virksomhedernes sociale engagement - en eksempelsamling Formidlingscenter Århus, maj 1994.
- - - Virksomhedernes sociale engagement - en interviewundersøgelse.
Erfaringer og holdninger hos ledelse og medarbejdere Formidlingscenter Århus, maj 1994.
