Skriftlig fremsættelse (10. december 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af  


  

 pvc-afgiftsloven, registreringsafgiftsloven  

 og andre afgiftslove (forenkling af miljø- og punktafgifter og forlængelse af  

 afgiftsfritagelserne for el-drevne køretøjer) (Lovforslag nr.
L 110).
Som led i Skatteministeriets fortsatte arbejde med  

 regelforenkling foreslås ændringer i forskellige afgiftslove.
Herudover  

 foretages en række mindre ændringer.
Der foreslås blandt andet ændringer i pvc-afgiftsloven, hvor  

 afgiften på den hårde pvc foreslås ophævet.
Dette sker på baggrund af, at  

 Miljøstyrelsen i efteråret har forhandlet en aftale på plads med branchen om  

 genanvendelse og indsamling af hårde pvc-produkter.
Endvidere foreslås  

 indført  

 afgift på plastisolcoatede profilplader, der på linie med andre pvc og  

 ftalat-holdige produkter giver anledning til miljøproblemer ved anvendelse og  

 bortskaffelse.
 Endvidere foreslås en forenkling af afgiften på glødelamper  

 (i forbrugsafgiftsloven), hvor der indføres en bagatelgrænse på 3.000 kr. for  

 registrering, hvilket betyder, at det bliver lettere for ca. 250  

 virksomheder,  

 der har begrænset import af afgiftspligtige glødelamper.
 Endvidere indeholder forslaget en ændring af  

 affaldsafgiften, hvor det foreslås, at der sker en forlængelse af  

 afgiftsfritagelsen for affaldsafgift ved deponering af aske og slagge fra  

 forbrænding af kød- og benmel, hvilket sker som et fortsat led i bekæmpelsen  

 af  

 BSE.
Endelig indeholder forslaget ændringer af afgiften på  

 industrielle drivhusgasser og chokoladeafgiftsloven.
I afgiften på  

 industrielle  

 drivhusgasser sker der en opdatering af afgiftssatserne på baggrund af nye  

 oplysninger FNs klimapanel.
Herudover sker der en afgiftsfritagelse for  

 afgiften på CFC ved import af køleskabe, der destrueres.
I chokoladeafgiftsloven indføres en mulighed for  

 registrering som oplagshaver for iscremeproducenter, der anvender  

 overtrækschokolade i produktionen af konsumis.
Herudover foreslås en mulighed  

 for fradrag i den afgiftspligtige vægt ved anvendelse af afgiftspligtige  

 kaffeprodukter i chokoladeproduktion.
Afgiftsfritagelserne for el-drevne køretøjer foreslås  

 forlænget.
Afgiftsfritagelserne for el-drevne køretøjer udløber med udgangen  

 af  

 2003. De foreslås forlænget med yderligere 3 år til udgangen af 2006.  

 El-drevne  

 køretøjer har den ubetingede fordel for nærmiljøet, at der ikke er direkte  

 udstødning.
 Det foreslås, at lovforslaget træder i kraft den 1. marts  

 2004  dele af lovforslaget har dog virkning allerede fra den 1. juli  

 2003. Det  

 gælder forlængelse af afgiftsfritagelsen for affaldsafgift ved deponering af  

 aske og slagge fra forbrænding af kød- og benmel, hvilket sker som et fortsat  

 led i bekæmpelsen af BSE.
Forslaget skønnes med usikkerhed at være provenuneutralt, Forslaget skønnes i øvrigt at være i overensstemmelse med  

 EU-retten.
 Med disse bemærkninger skal jeg anbefale forslaget til  

 Folketingets velvillige behandling.
