Formål § 1.  Forsvarets Pædagogiske Råd har som formål at  

 virke som et rådgivende og inspirerende organ for den pædagogiske aktivitet  

 inden for forsvaret.
Organisation § 2.  Rådet henhører direkte under  

 Forsvarsministeriet.
Dets medlemmer udpeges af Forsvarsministeren, jf. § 3.  

 Udpegningen gælder normalt for en periode af 3 år, idet genudpegning kan  

 finde sted.
 § 3.  Rådet sammensættes således:
- en civil formand med bred pædagogisk og psykologisk indsigt, - et civilt medlem med særligt kendskab til ungdoms- og voksenpædagogik, - et civilt medlem med særligt kendskab til socialpsykologi, - et medlem fra Forsvarsministeriets departement, - fire medlemmer indstillet af Forsvarschefen således:
- et medlem fra Forsvarsstaben, - et medlem fra Forsvarsakademiet, - et medlem fra Forsvarets Center for Lederskab, - et medlem fra en af værnenes officersskoler, - et medlem indstillet af Hjemmeværnsledelsen.
Stk. 2.  Om muligt skal de militære medlemmer indstillet  

 af Forsvarschefen være fra forskellige værn.
Mindst et af disse medlemmer  

 skal have særlig indsigt i værnepligtsforhold.
 Stk. 3.  Den fornødne sekretærhjælp for rådet stilles  

 til rådighed af Forsvarsministeriet.
Virksomhed § 4.  Rådet har til opgave at følge udviklingen inden  

 for de i denne henseende relevante pædagogiske og psykologiske områder samt  

 inden for forsvarets personel-, uddannelses- og ledelsesstruktur.
 Stk. 2.  Rådet skal overveje mulighederne for og  

 inspirere til en praktisk nyttiggørelse af denne udvikling og derved medvirke  

 til at fremme såvel et tilfredsstillende arbejdsklima som anvendelse af  

 hensigtsmæssige pædagogiske og psykologiske uddannelsesprincipper inden for  

 forsvaret.
 Stk. 3.  Det er desuden rådets opgave at søge at  

 gennemføre egnede støtteforanstaltninger for samarbejdsordninger inden for  

 forsvaret og søge at koordinere uddannelsesvirksomhed i forbindelse hermed.
 § 5.  Forsvarets Pædagogiske Råd kan over for  

 Forsvarsministeriet stille konkrete forslag til udvikling eller ændring af  

 forhold af pædagogisk, psykologisk og samarbejdsmæssig karakter.
 § 6.  Rådet orienteres løbende om forhold, herunder  

 ændringer eller påtænkte ændringer i forhold af pædagogisk, psykologisk og  

 samarbejdsmæssig karakter samt om forhold, der i øvrigt må skønnes at have  

 rådets interesse.
 § 7.  Rådet er beføjet til at samarbejde med enhver  

 person eller myndighed i og uden for forsvaret, herunder til at indkalde  

 personer og myndigheder til drøftelse samt til at aflægge besøg.
 Stk. 2.  Endvidere bemyndiges rådet til ved udførelse af  

 sit arbejde at indhente den fornødne faglige bistand hos de i rådet  

 repræsenterede militære myndigheder og institutioner.
 Stk. 3.  Ved behov for indhentning af faglig bistand fra  

 andre myndigheder og institutioner end de ovenfor anførte skal rådet,  

 forinden bistanden indhentes, forhandle spørgsmålet med Forsvarsministeriet.
 § 8.  Forsvarets Pædagogiske Råd afgiver årligt  

 beretning om sin virksomhed til Forsvarsministeren.
 Ikrafttrædelse mv.
 § 10.  Kundgørelse for Forsvaret B.2-4 af 1. juli 1989  

 ophæves.
 P.M.V.
 E.B.
