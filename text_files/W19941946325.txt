Maskeret udlodning - Maskeret udlodning Ligningsrådet blev spurgt om følgende:
1. Vil den nedenfor nærmere skitserede og planlagte  

 kapitalforhøjelse til overkurs i A Aps være skattefri for A, jf.  

 selskabsskattelovens § 13, stk. 1, nr. 1? 2. Vil den nedenfor nærmere skitserede og planlagte  

 kapitalforhøjelse til overkurs i A Aps være skattefri for A i  

 forbindelse med selve forhøjelsen, således at  

 kapitalforhøjelsen først får direkte skattemæssig  

 betydning for A i forbindelse med en eventuel senere likvidation af A  

 Aps? Sagens omstændigheder er følgende:
A ejer 50 pct. af anpartsselskabet A ApS.
De øvrige 50 pct.  

 tilhører E.
A har ejet sine anparter nom. 40.000 kr. i A ApS siden 1-2  

 1990, medejeren siden 1/4 1989. Alle anparter er anskaffet til kurs 100.
 A ApS er holdingselskab for B A/S, idet A ApS pr. 25/3 1991 erhvervede 81  

 pct. af aktierne i B A/S, som tidligere havde været et skuffeselskab  

 uden aktivitet.
B A/S blev erhvervet for at etablere et samarbejde med det udenlandske  

 selskab C Inc.
Fra april 1991 ejede C Inc. 19 pct. af aktierne i B A/S,  

 hvilke aktier C Inc. efterfølgende har afhændet til A ApS.
 A's revisor har endvidere oplyst, at B A/S til 31/12 1992 har optjent en  

 egenkapital på ca. 10,0 mio. kr., og at samarbejdet med C Inc.  

 ophørte pr. denne dato.
 A og E påtænker nu at ændre den fremtidige  

 selskabsstruktur, idet de ikke vil deltage i hinandens erhvervsmæssige  

 risiko, og hver har deres planer med de midler, de som ejere har optjent i B  

 A/S.
A's revisor tilføjer, at det ikke ved den påtænkte  

 strukturændring er hensigten at overføre midler fra B A/S til A  

 eller E personligt.
Forinden den fremtidige struktur etableres, ønsker  

 skatteyder Ligningsrådets stillingtagen til de 2 stillede  

 spørgsmål, idet den fremtidige struktur skitseres  

 således:
 A og E stifter hver deres anpartsselskab, A Aps og E ApS med en kapital  

 på nom. 200.000 kr. i hvert selskab.
 B A/S foretager herefter ved nytegning en kapitalforhøjelse i hvert  

 selskab på nom. 10.000 kr. til kurs 40.000 kr., svarende til 4 mio. kr.  

 Tegningen af anparter sker ved kontantindskud på 4 mio. kr.
 Efter nytegningen er den nominelle anpartskapital 210.000 kr. i hvert  

 selskab.
 A og E vil nu hver eje 95,24 pct. af kapitalen i de 2 nye selskaber og B  

 A/S 4,76 pct.
 A og E kan herved fortsætte deres erhvervsmæssige karriere  

 næsten uafhængig af hinanden.
 Ligningsrådet finder ikke, at den i A Aps og E ApS  

 påtænkte kapitalforhøjelse til overkurs er skattefri for A  

 og E, idet den skattemæssigt anses for at være udlodning af  

 maskeret udbytte fra det af A og E dominerede selskab A ApS, jf.  

 ligningslovens § 16 A, stk. 1. Der er herved henset til, at der ved  

 dispositionen overføres værdier fra den af D og E ejede koncern  

 til A Aps og E ApS.
