Cirkulæreskrivelse  

 om halvautomatiske salonrifler, US-carabiner, blyhagl samt gasvåben og  

 kombinerede gas- og signalvåben 1. Våbentilladelse  

 til halvautomatiske salonrifler Det fremgår af  

 våbencirkulærets § 19, stk. 3, jf. stk. 1, nr. 3 (cirkulære nr. 8 af 26.  

 januar  

 2000 om våben og ammunition mv.), at tilladelse til halvautomatiske rifler  

 kun  

 kan gives til jagt.
Våbencirkulærets § 19, stk.  

 3, 1. pkt., jf. stk. 1, nr. 3, er ikke begrænset til alene at gælde for  

 halvautomatiske rifler til brug for jagt.
Bestemmelsen må forstås således, at  

 den tilsvarende gælder for halvautomatiske rifler, der bruges til andre  

 aktiviteter omfattet af  

  

 jagtlovgivningen  

  

 , herunder regulering efter  

 reglerne i Miljø- og Energiministeriets bekendtgørelse nr. 801 af 22.  

 september  

 1999 om vildtskader.  


1) Justitsministeriet skal dog  

 henlede opmærksomheden på, at tilladelse til f.eks. halvautomatiske  

 salonrifler  

 til brug for regulering kun kan gives under ganske særlige omstændigheder,  

 jf.  

 § 19, stk. 1, i våbencirkulæret.
Dette indebærer, at der ved afgørelsen af,  

 om  

 en ansøgning i henhold til våbenlovens § 2 (lovbekendtgørelse nr. 67 af 26.  

 januar 2000 om våben og eksplosivstoffer) kan imødekommes, skal foretages en  

 nærmere vurdering af, om ansøgeren har en rimelig interesse i  

 våbenbesiddelsen.  

 I den forbindelse bør det undersøges, om ansøgningen om våbentilladelse  

 dækker  

 over et reelt behov hos ansøgeren, eller om ansøgningen modsat er udtryk for  

 et  

 ønske fra ansøgers side om at omgå våbenlovgivningens skærpede regler  

 vedrørende  

 tilladelse til visse våbentyper.
2. Våbentilladelse  

 til US-carabiner Ifølge § 19, stk. 3, 2. pkt.,  

 i våbencirkulæret skal det fremgå af en tilladelse til halvautomatisk riffel,  

 der er konstrueret til at indeholde mere end to patroner, at riflen kun må  

 anvendes til jagt i Danmark, hvis den er forsynet med en permanent anordning,  

 der sikrer, at den højst kan indeholde 2 patroner.
Der er således ikke  

 mulighed  

 for at meddele tilladelse til en halvautomatisk riffel til jagtbrug i  

 Danmark,  

 hvis den ikke er forsynet med en permanent anordning, der sikrer, at den  

 højst  

 kan indeholde 2 patroner.
 Justitsministeriet har i en  

 række sager om tilladelse til US-carabin til jagtbrug i Danmark forelagt  

 Rigspolitichefen spørgsmålet, om US-carabiner kan forsynes med en sådan  

 permanent anordning.
Rigspolitichefen har udtalt,  

 at han er af den opfattelse, at en  

  

 US-carabin  

  

 er en halvautomatisk  

 riffel, der ikke umiddelbart kan forsynes med en permanent anordning, der  

 sikrer, at den højst kan indeholde 2 patroner.
En US-carabin vil derimod  

 kunne  

 omdannes til et repetérvåben, hvorefter reglerne om halvautomatiske rifler i  

 §  

 19 i våbencirkulæret ikke finder anvendelse.  

 Justitsministeriet er enig heri.
 Der er endvidere ikke  

 mulighed for at meddele tilladelse udelukkende til  

  

 besiddelse  

  

 af halvautomatiske  

 rifler, da det fremgår af våbencirkulærets § 19, stk. 3, 1. pkt., at  

 tilladelse  

 efter cirkulærets § 19, stk. 1, nr. 3, kun kan gives til jagt.
3. Tilladelse til  

 blyhagl Reglerne for besiddelse af blyhagl blev skærpet ved  

 våbencirkulærets ikrafttræden den 10. februar 2000.
 Det fremgår af våbenlovens § 2, stk. 1, jf. § 1, stk.  

 1, nr. 2, jf. hertil § 2a, stk. 1, nr. 3, sidste pkt., at det er forbudt uden  

 tilladelse fra justitsministeren eller den, ministeren bemyndiger dertil, ved  

 overdragelse  

 at erhverve, besidde, bære eller anvende blyhaglpatroner.
 Ifølge våbencirkulærets § 9 kan tilladelse til  

 blyhaglpatroner kun gives til personer, der godtgør at skulle anvende  

 blyhaglpatroner til flugtskydning i de afdelinger under Dansk Flugtskydnings  

 Forbund, der har dispensation fra Skov- og Naturstyrelsen til at anvende  

 blyhaglpatroner på deres skydebaneanlæg.
Våbencirkulærets § 9 fastlægger udtømmende, hvornår der  

 kan gives tilladelse til blyhaglpatroner.
Bestemmelsen indebærer således, at  

 der  

 ikke kan gives tilladelse til blyhaglpatroner til brug i udlandet.
4. Afslag på  

 tilladelse til signalvåben i forbindelse med linedanceshows og  

 opvisninger og  

 lignende Justitsministeriet har i dag stadfæstet en afgørelse  

 truffet af Politidirektøren i København om afslag på anvendelse af  

 signalvåben  

 i forbindelse med linedanceshows og opvisninger.
 Politidirektøren i Københavns og Justitsministeriets  

 afgørelser vedlægges i anonymiseret form.
 På denne baggrund skal Justitsministeriet anmode om, at  

 de forhold, der er anført i ministeriets afgørelse, indgår ved vurderingen af  

 fremtidige ansøgninger om tilladelse til signalvåben og kombinerede gas- og  

 signalvåben i forbindelse med linedanceshows og -opvisninger o. lign efter §  

 2  

 i våbenbekendtgørelsen (bekendtgørelse nr. 66. af 26 januar 2000 om våben og  

 ammunition), jf. § 1, stk. 1, nr. 7, i våbenloven og § 6 i våbencirkulæret.
Justitsministeriet har endvidere orienteret  

 Beredskabsstyrelsen om ministeriets afgørelse.
Beredskabsstyrelsen  

 administrerer fyrværkeriloven (lov nr. 193 af 24. maj 1972 med senere  

 ændringer  

 om fyrværkeri), der bl.a. indeholder nærmere regler om tilladelse til  

 løsskudsammunition til bl.a. signalvåben.
Med venlig hilsen Justitsministeriet, den 17. maj 2002 Mogens Hendriksen 1)  

 Det fremgår f.eks. af § 8 i bekendtgørelse nr. 801 af 22. september 1999 om  

 vildtskader, at der til regulering af rågeunger i rågekolonier uden for reden  

 må anvendes salonrifler, der kan indeholde mere end 2 patroner, herunder  

 halvautomatiske salonrifler.
