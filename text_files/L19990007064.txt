Bekendtgørelse  

 af  

 aftale af 18. juni 1998 mellem Grønland/Danmark, Island og Norge om  

 loddebestanden i farvandene mellem Grønland, Island og Jan Mayen Den 18. juni 1998 undertegnedes i Reykjavik aftaler mellem  

 henholdsvis Grønland/Danmark, Island og Norge om loddebestanden i  

 farvandene mellem Grønland, Island og Jan Mayen, og bilateralt  

 arrangement mellem Grønland og Norge samt aftale om gensidigt fiskeri  

 i Grønlands og Islands fiskerizoner, jf.
Udenrigsministeriets  

 bekendtgørelse nr. 90 af 17. september 1992, Lovtidende C.
 Aftalerne har følgende ordlyd:
AFTALE  

 MELLEM GRØNLAND/DANMARK, ISLAND OG NORGE OM LODDEBESTANDEN I  

 FARVANDENE MELLEM GRØNLAND, ISLAND OG JAN MAYEN Artikel 1 Parterne skal samarbejde om bevaring og forvaltning af  

 loddebestanden i farvandene mellem Grønland, Island og Jan Mayen.
Artikel 2 Parterne skal søge at blive enige om den  

 største totalfangst (TAC) for lodde for hver enkelt sæson.
Hvis  

 der ikke opnås enighed skal Island som den part, som har den  

 største interesse i loddebestanden, fastsætte den største  

 tilladte fangstmængde.
Norge og Grønland skal imidlertid ikke  

 være bundet af denne fastsættelse, dersom den er åbenbart  

 urimelig.
Man skal inden 1. juni og 1. december hvert år forsøge  

 at fastsætte henholdsvis den foreløbige og den endelige TAC for  

 den sæson, som begynder 20. juni og varer til 30. april det  

 efterfølgende år.
Artikel 3 Den største tilladte totalfangst skal fordeles  

 mellem parterne som følger:
Grønland:	11 procent Island:	81 procent Norge:	8 procent Artikel 4 1.	Efter sæsonstart har Grønland og Norge adgang til at  

 fiske sine respektive andele af den TAC, som antages at ville blive fastsat  

 for hele sæsonen (den forventede TAC). Ved vurderingen lægger  

 parterne de retningslinier til grund, som er vedtaget af ICES om, at den  

 foreløbige TAC for sommer- og efterårsperioden som regel skal  

 udgøre 2/3 af den endelige TAC for hele sæsonen.
 2.	Hvis det viser sig, at de norske og grønlandske kvoter ikke  

 opfiskes, tillades Island at fiske det resterende kvantum.
Artikel 5 Hvis det viser sig, at Grønland og/eller Norge i  

 henhold til bestemmelserne i artikel 4 har fisket et større kvantum  

 end disse parters disponible kvoter, skal det overskydende kvantum  

 fratrækkes disse parters kvoter i den efterfølgende sæson  

 og overføres til Island.
Artikel 6 1.	Hvis den endelige TAC fastsættes højere end den  

 forventede TAC, og Grønland og/eller Norge ikke fisker sin andel af  

 tillægskvoten, som dermed er til disposition for dem, tillades Island  

 at fiske det resterende kvantum.
I så tilfælde skal  

 Grønland og/eller Norge få kompensation fra Island i den  

 følgende sæson, som svarer til henholdsvis 11 procent og 8  

 procent af Islands fangst af tillægskvoten.
 2.	En eventuel kompensation i henhold til punkt 1 reduceres i det  

 omfang Grønland og/eller Norge har fisket af sin  

 tillægskvote.
 3.	Hvis Island, direkte eller indirekte, har fået overført  

 kvote fra Grønland og/eller Norge medregnes dette kvantum ikke ved  

 beregning af kompensationen.
 4.	Hvis kompensationen i henhold til denne artikel i en sæson  

 fører til en fordeling, som er klart urimelig, skal parterne  

 søge at blive enige om, på hvilken måde kompensationen  

 skal gennemføres.
Artikel 7 1.	Hvis en af parterne beslutter at overføre sin kvote, helt  

 eller delvist, skal de øvrige parter informeres om dette.
2.	Overførte kvoter fratrækkes den overførende  

 parts kvote.
Fangster fratrækkes de samlede kvoter, som den modtagende  

 part har til disposition.
Artikel 8 Parterne skal tillade landing af loddefangster i de  

 respektive parters havne.
Artikel 9 Parterne skal senest den 15. i hver måned informere  

 de øvrige parter om fiskeriet i forrige måned, fordelt på  

 zoner.
Artikel 10 Parterne skal i lyset af behandlingen af satellitsporing  

 indenfor NEAFC konsultere vedrørende gensidig sporing af  

 fiskefartøjer i parternes respektive fiskerizoner med sigte på  

 implementering af et lignende system fra 1. januar 2000.
Artikel 11 Parterne skal bl.a. samarbejde om gennemførelse af  

 videnskabelig forskning vedrørende loddebestanden.
Videre skal  

 parterne informere om de tiltag, som de iværksætter indenfor egne  

 zoner for at værne om smålodde og andre bevaringstiltag.
Artikel 12 1.	Parterne skal have gensidig adgang til at fiske i hinandens  

 fiskerizoner, i samme omfang som parterne måtte blive enige om.  

 Fiskeadgangen i de andre parters respektive fiskerizoner skal udgøre  

 35 procent af de respektive kvoter parterne har fået tildelt jf.  

 artikel 3, samt overførelsen fra en af parterne, dersom parterne ikke  

 har bestemt andet i bilaterale aftaler eller arrangementer.
 2.	Supplerende bestemmelser om fiskeadgang og andre betingelser for  

 udøvelse af fiskeri i henhold til punkt 1, vil kunne aftales efter  

 bilaterale aftaler eller arrangementer mellem parterne.
Artikel 13 Parterne skal mødes en gang om året, på  

 skift i hvert af de tre lande, for at drøfte gennemførelsen af  

 aftalen.
Artikel 14 Aftalen skal anvendes midlertidigt fra og med 20. juni  

 1998. Aftalen træder i kraft, når alle parter skriftligt har  

 meddelt hinanden gennem diplomatiske kanaler, at de nødvendige  

 konstitutionelle krav for ikrafttrædelsen er opfyldt.
Aftalen skal  

 gælde til og med 30. april 2001, og forlænges med 2 år ad  

 gangen, medmindre en af parterne opsiger aftalen senest 6 måneder  

 før aftalens oprindelige periode, eller en tillægsperiode  

 udløber.
Reykjavik, den 18. juni 1998 For Grønland/Danmark Klaus Otto Kappel For Norge Knut Elias Taraldset For Island Jóhann Sigurjónsson Bilateralt arrangement mellem Grønland og  

 Norge I tilknytning til trepartsaftalen om forvaltningen af  

 lodde i farvandene mellem Grønland, Island og Jan Mayen, indgået  

 i Reykjavik 18. juni 1998, er Grønland og Norge enige om, at  

 følgende bilaterale arrangement for den i perioden nævnte  

 trepartsaftale er gyldig:
 1.	Grønland giver på årlig basis norske  

 fiskefartøjer fri adgang til at fiske lodde i grønlandsk  

 fiskerizone i ICES- områderne XIV og V, nord for 64°30' N inden for  

 rammen af det totalkvantum, som står til disposition for Norge for det  

 antal fiskefartøjer, norske myndigheder søger fiskeritilladelse  

 for.
 2.	Norge giver tilsvarende på årlig basis  

 grønlandske fartøjer fri adgang til at fiske lodde i  

 fiskerizonen ved Jan Mayen, inden for rammen af det totalkvantum, som  

 står til disposition for Grønland for det antal  

 fiskefartøjer, grønlandske myndigheder søger  

 fiskeritilladelse for.
 3.	Norge vil tilskrive Grønland om de elementer parterne er  

 blevet enige om, knyttet til fleksibilitetsspørgsmål for  

 bundfisk (i Barentshavet) i forbindelse med de årlige Protokoller fra  

 møderne i Det norsk-grønlandske kontaktudvalg.
Reykjavik, 18. juni 1998 For Grønland Klaus Otto Kappel For Norge Knut Elias Taraldset AFTALE  

 om gensidigt fiskeri i Grønlands og Islands fiskerizoner Artikel 1 Denne aftale omfatter grønlandske fartøjers  

 loddefiskeri og fiskeri efter rødfisk i Islands fiskerizone og  

 islandske fartøjers loddefiskeri og fiskeri efter rødfisk i  

 Grønlands fiskerizone.
Artikel 2 Fartøjer, som er registrerede i Grønland, og  

 som opfylder den grønlandske fiskerilovs krav til ejerskab, tillades  

 at fiske lodde på grønlandsk kvote i islandsk fiskerizone indtil  

 15. februar, nord for 64°30' N.
Efter 15. februar og syd for 64°30' N  

 gælder denne adgang kun for 23.000 tons.
 Fartøjer, som er registrerede i Island, og som  

 opfylder den islandske fiskerilovs krav til ejerskab, tillades at fiske lodde  

 på islandsk kvote i Grønlands fiskerizone øst for Kap  

 Farvel og nord for 64°30' N.
Artikel 3 Fartøjer, som er registrerede i Island, og som  

 opfylder den islandske fiskerilovs krav til ejerskab, tillades at fiske  

 pelagisk rødfisk i Grønlands fiskerizone øst for Kap  

 Farvel inden for 50% af den islandske kvote.
 Fartøjer, som er registrerede i Grønland, og  

 som opfylder den grønlandske fiskerilovs krav til ejerskab, tillades  

 at fiske pelagisk rødfisk i islandsk fiskerizone inden for 50% af den  

 grønlandske kvote.
Artikel 4 Fiskristofa i Reykjavik og Grønlands Fiskeri Licens  

 Kontrol i Nuuk behandler ansøgninger og udstedelser af licenser.
Artikel 5 Et grønlandsk fartøj, der fisker inden for  

 Islands fiskerizone, og et islandsk fartøj, der fisker inden for  

 Grønlands fiskerizone, skal ud over eksisterende lovgivning for den  

 pågældende zone overholde følgende:
 1:	Melding sendes på forhånd om ankomst til fiskerizonen  

 med angivelse af position for meldingens afsending og forventet position for  

 indsejling i zonen samt med angivelse af fangst om bord.
 2:	På daglig basis informeres mellem kl. 10:00 og 12:00 UTC om  

 aktuel position og foregående døgns fangst.
 3:	Ved udsejling af fiskerizonen informeres om den totale fangst om  

 bord.
Artikel 6 Hver af Parterne udleverer til den anden Part alle de  

 regler, som er relevante for fiskeri efter lodde og rødfisk i sin  

 fiskerizone.
Videre udleveres en oversigt, som beskriver de gældende  

 regler.
Parterne skal herudover søge at samordne relevante regler i  

 så høj grad som muligt.
Artikel 7 Aftalen skal anvendes midlertidigt fra og med 20. juni  

 1998. Aftalen træder i kraft, når Parterne skriftligt har meddelt  

 hinanden gennem diplomatiske kanaler, at de nødvendige  

 konstitutionelle krav for ikrafttrædelse er opfyldt.
Aftalen skal  

 gælde til og med 30. april 2001 og forlænges med 2 år ad  

 gangen, medmindre en af Parterne opsiger aftalen, senest 6 måneder  

 før udløbet af aftalens oprindelse periode, eller en  

 tillægsperiode.
Reykjavik, den 18. juni 1998 For Grønland/Danmark Klaus Otto Kappel For Island Jóhann Sigurjónsson Aftalen skal i medfør af artikel 14 anvendes  

 midlertidigt fra og med den 20. juni 1998 og træder endeligt i kraft,  

 når de nødvendige konstitutionelle krav for  

 ikrafttrædelsen er opfyldt.
Aftalen gælder til og med den 30.  

 april 2001.
