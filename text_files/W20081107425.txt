Ligestillingsnævnets afgørelse J.nr. 2008-1644 Det var i strid med ligestillingsloven, at et bibliotek holdt en bogbytteaften kun for kvinder.
En mand klagede over, at et bibliotek annoncerede med og afholdt en bogbytteaften, der udelukkende var forbeholdt kvinder.
Manden mente, at dette arrangement var i strid med ligestillingsloven, idet der var tale om brug af offentlige lokaler og offentlige midler til at afholde et arrangement, der udelukkede personer alene på grund af deres køn.
Biblioteket gjorde gældende, at de afholder mange forskellige arrangementer for at nå ud til forskellige målgrupper, og at de i dette tilfælde ønskede at forkæle nogen af dem, der ofte benytter biblioteket.
 Ligestillingsnævnet fandt, at den pågældende bogbytteaften var i strid med ligestillingsloven, idet der ikke fandtes et lignende tilbud for mænd.
