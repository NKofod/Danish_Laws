Bilag 1 Bilag 2 Bilag 3 Bilag 4 Bilag 5 Vejledning om kommunernes opgørelse af driftsudgifter ved aktivering af kontant- og starthjælpsmodtagere m.fl.
1. Indledning Denne vejledning har til formål at præcisere lovgivningens bestemmelser om refusion af kommunernes driftsudgifter ved aktivering af kontant- og starthjælpsmodtagere, herunder dels klarlægge hvilke områder, som giver adgang til statsrefusion, dels områder som er undtaget for refusion.
 Vejledningen gælder for såvel kommunale projekter som projekter afholdt af andre aktører.
 Baggrunden for vejledningen er bekendtgørelse nr. 1246 af 15. december 2008 om statsrefusion mv. (Regnskabsbekendtgørelsen). Heri står i § 50, stk. 3, bl.a., at Arbejdsmarkedsstyrelsen udarbejder en vejledning om dokumentationskrav vedr. opgørelse og refusion af driftsudgifter efter §§ 118-119 i lov om en aktiv beskæftigelsesindsats, herunder vejledning om afgrænsning af refusionsberettigede driftsudgifter fra de i § 4 nævnte administrationsudgifter m.v.
 Vejledningen er opbygget som følger:
I afsnit 2 er de lovgivningsmæssige rammer beskrevet.
I afsnit 3 er nævnt nogle generelle bemærkninger.
I afsnit 4 er opstillet de områder, som er undtaget for refusion.
I afsnit 5 er opstillet en positivliste over de refusionsberettigede driftsudgifter i forbindelse med aktivering af kontant- og starthjælpsmodtagere.
I afsnit 6 er de nærmere regler for tidsregistrering og fordeling af medarbejdertimer beskrevet.
I afsnit 7 er fordelingen af udgifter til forskellige kommunale målgrupper beskrevet.
I afsnit 8 foretages en afgrænsning af anlægsudgifter versus driftsudgifter.
I afsnit 9 er reglerne vedrørende huslejeudgifter præciseret.
Og i afsnit 10 foretages en præcisering af reglerne for inventar mv. med en levetid udover et regnskabsår.
2. De lovgivningsmæssige rammer De refusionsmæssige bestemmelser vedrørende finansiering af udgifter i relation til kommunerne fremgår dels af finansieringsbestemmelserne i Lov om en aktiv beskæftigelsesindsats (LAB) kapitel 23 samt af Regnskabsbekendtgørelsen.
 Den første afgrænsning af hvilke udgifter, der kan medtages i kommunernes refusionsopgørelse af driftsudgifter til kontant- og starthjælpsmodtagere m.fl. findes i LAB § 117 og § 4 i Regnskabsbekendtgørelsen, der definerer, hvilke udgifter, der ikke er refusionsberettigede.
 Af § 117 i LAB samt § 4 i Regnskabsbekendtgørelsen fremgår således, hvilke udgifter, der fuldt ud afholdes af kommunerne.
 Både LAB § 117 og Regnskabsbekendtgørelsens § 4 vedrører alle målgrupper.
 LAB § 117 bestemmer, at kommunen endeligt afholder udgifterne til vejledning, sagsbehandling og det individuelle kontaktforløb, til udarbejdelse af jobplaner, godtgørelse efter § 50a og til administration i øvrigt, herunder lægeerklæringer m.v.
 Bestemmelsen i LAB § 117 tydeliggøres yderligere i § 4 i Regnskabsbekendtgørelsen, hvoraf det fremgår, at Kommuner afholder endelige udgifter til rådgivning, tilsyn og administration m.v., som finder sted i forvaltningen, samt uden for forvaltningen i tilknytning til eller som led i et tilbud eller udbetaling af en ydelse eller et tilskud, jf. dog stk. 4 og 5.
 Det anføres i stk. 2 i samme bestemmelse, at udgifterne i stk. 1 omfatter følgende:
 Vejledning  Sagsbehandling  Det individuelle kontaktforløb  Udarbejdelse af jobplaner  Konsulentstøtte  Lægeerklæringer  Regnskabsføring  Revision  Særligt tilrettelagt rådgivning eller vejledning evt. tilrettelagt som opsøgende arbejde.
Ovennævnte bestemmelser udelukker utvivlsomt udførelse af myndighedsopgaver fra refusion, men også en lang række øvrige sagsbehandlingsopgaver er undtaget fra refusion i medfør af bestemmelserne.
Dette vedrører bl.a. den type opgaver, man kan kalde faktiske forvaltningsopgaver, hvor der ikke umiddelbart træffes afgørelse, men hvor opgaven indgår som en del af den sagsbehandling, der kan/vil føre til en afgørelse.
 Bestemmelserne om, hvilke driftsudgifter, der er refusionsberettigede, fremgår af §§ 118 og 119 i LAB.
 Refusionsberettigede driftsudgifter vedrørende målgruppen i LAB § 2, nr. 2 og 3, hvilket vil sige både kontanthjælpsmodtagere eller starthjælpsmodtagere med og uden problemer udover ledighed, fremgår af § 118.
Fra 1. marts 2007 er også personer i målgruppen i LAB § 2, nr. 10 (selvforsørgende) omfattet.
Ordningen er indført for at der kan gives tilbud om aktivering til personer, som ikke er i beskæftigelse, og som er selvforsørgende, det vil sige personer, der ikke modtager dagpenge, kontant- eller starthjælp.
 Af bestemmelsens stk. 1 fremgår det, at staten inden for et rådighedsbeløb refunderer 50 pct. af en kommunes driftsudgifter i forbindelse med tilbud efter kapitel 10 (vejledning og opkvalificering) til personer, der er omfattet af lovens § 2, nr. 2, 3 og 10.
 Det fremgår endvidere af samme bestemmelse, at der indenfor rådighedsbeløbet ydes 50 pct. refusion fra staten til udgifter efter LAB kap. 14 og §§ 83, 99 og 101 til samme målgruppe, hvilket vil sige tilskud til hjælpemidler (undervisningsmateriale, arbejdsredskaber og arbejdspladsindretninger), samt aktiveringsgodtgørelse, opkvalificering i forbindelse med ansættelse i løntilskud og tilskud til udgifter til introduktion ved ansættelse (mentorordningen).
 Af § 118, stk. 2, fremgår det, at staten refunderer 65 pct. af kommunens udgifter til løntilskud efter kapitel 12 til personer, der er omfattet af § 2, nr. 2, 3 og 10.
 Der ydes en statsrefusion på 65 pct. til kommunens udgifter til beskæftigelsestillæg (tillæg i forbindelse med virksomhedspraktik) efter § 45, stk. 3 i LAB, jf. § 118, stk. 3.
 Refusion til dækning af udgifter til løntilskud og beskæftigelsestillæg er ikke forbundet med rådighedsbeløbet.
 Af § 119 stk. 1 fremgår, at staten inden for et rådighedsbeløb refunderer 50 pct. af en kommunes driftsudgifter efter kapitel 10 til personer, der er omfattet af § 2, nr. 4 (revalidender) og nr. 5 (sygedagpengemodtagere).
 Lovgivningens bestemmelser om, hvorvidt en driftsudgift er refusionsberettiget eller ej, drejer sig således udelukkende om bestemmelse af hvilken opgave, der udføres, og for hvilken målgruppe.
 Lovgivningen sondrer ikke på noget tidspunkt mellem, hvem der udfører de givne opgaver, eller hvor opgaverne udføres.
3. Generelle bemærkninger Alle driftsudgifter, der udtrykkeligt er undtaget fra refusion i medfør af lovgivning, herunder Regnskabsbekendtgørelsen, jf. afsnit 4, kan aldrig medtages i refusionsopgørelsen.
Opgaver, der er undtaget fra refusion i medfør af lovgivningen, kan ikke medtages i refusionsopgørelsen, uanset hvor de udføres eller af hvem.
Det er opgavens art, der bestemmer, om den er refusionsberettiget, og ikke hvorvidt den udføres i forvaltningen, på jobcentret, på projekter/tilbud eller af andre aktører.
Med andre ord er adgangen til refusion afhængig af opgaven, og ikke af hvem som løser den, eller hvor den løses.
Såfremt en medarbejder eller anden aktør udfører både refusionsberettigede opgaver og ikke-refusionsberettigede opgaver, skal der ske en fordeling af den medgåede tid til de enkelte opgaver således, at udgifter kan fordeles til henholdsvis konto 5 og konto 6 (administrative opgaver, jf. den kommunale kontoplan).) Kun udgifter til løn, herunder resultatløn og bonus fordeles på baggrund af tidsregistreringen, idet kun disse udgifter har direkte relation til den tidsmæssige fordeling af opgaveløsningen, mens de øvrige udgifter formodes at være uafhængige af opgavefordelingen.
 De driftsudgifter, der kan refunderes, er nettodriftsudgifterne, dvs. kommunens driftsudgifter efter fradrag af eventuelle driftsindtægter, men før fradrag af statsrefusion.
 Driftsindtægterne omfatter fx tilskud til andre ministeriers lovgivning, tilskud fra EU, tilskud fra puljer og fonde, indtægter fra salg af produktion og indtægter fra serviceordninger.
4. Udgifter undtaget for refusion Udgifter i forbindelse med udførelse af nedenstående opgaver kan aldrig medtages i refusionsopgørelsen, uanset om disse udføres i forvaltningen, på kommunale tilbud/projekter eller hos andre aktører:
  Vejledning: dvs. den vejledning som hører under kommunens lovmæssige vejledningsforpligtelse, samt vejledning der finder sted i forbindelse med sagsbehandling.
  Sagsbehandling: dvs. den sagsbehandling, som kommunen er forpligtet til at udføre i henhold til lovgivningen, herunder LAB, Aktivloven, Integrationsloven, og Retssikkerhedsloven) såsom:
 Journalføring  Indlæggelse og redigering af CV  Registrering i Arbejdsmarkedsportalen  Det individuelle kontaktforløb: alle elementer i det individuelle kontaktforløb er undtaget fra refusion, herunder afholdelse af samtaler, selvom de afholdes af et kommunalt aktiveringstilbud eller anden aktør, da de er en del af sagsbehandlingen.
 Udarbejdelse af jobplan: alle elementer i udarbejdelsen af en jobplan er altid undtaget fra refusion, da de er en del af sagsbehandlingen.
Dette gælder, uanset om den udarbejdede jobplan har karakter af et forslag, der efterfølgende skal godkendes af en myndighed (sagsbehandler).
 Rådighedsvurdering  Konsulentstøtte: støtte fra konsulenter er undtaget fra refusion, uanset om konsulenten er ansat i kommunen eller ej.
Dette gælder f.eks. jobkonsulenter, misbrugskonsulenter m.v.
  Lægeerklæringer: udgifter i forbindelse med indhentning af lægelige oplysninger er aldrig refusionsberettigede.
  Kompetenceudvikling af medarbejdere: dette gælder også for medarbejdere, der helt eller delvist udfører refusionsberettigede opgaver.
  Administrative omkostninger i forvaltningen forbundet med administration af et projekt, f.eks. løn- og personaleadministration.
  Regnskabsføring: uanset om regnskabsopgaver, herunder bogføring, er placeret decentralt på f.eks. et kommunalt aktiveringstilbud, er udgifter forbundet hermed aldrig refusionsberettigede.
  Revision: udgifter forbundet med revision er aldrig refusionsberettigede.
  Særligt tilrettelagt rådgivning eller vejledning evt. tilrettelagt som opsøgende arbejde: alle udgifter forbundet med kommunens udførelse af lovpligtige sagsbehandlings- eller vejledningsopgaver er undtaget fra refusion, uanset om opgaverne indgår som et led i en særligt tilrettelagt indsats.
5. Refusionsberettigede driftsudgifter  positivlisten Følgende driftsudgifter i forbindelse med aktivering af kontant- og starthjælpsmodtagere m.fl. efter LAB kap. 10 og tillægsydelser efter kap. 14 kan medtages i refusionsopgørelsen:
 Alle udgifter, der udtrykkeligt fremgår af lovgivningen  Lønudgifter, herunder resultatløn og bonus i forbindelse med udførelse af følgende opgaver:
  Direkte projektrelaterede aktiviteter som f.eks. undervisning, værkstedsaktiviteter m.v.
  Generel bistand til projektdeltagere i form af f.eks. undervisning eller individuel bistand, der går udover, hvad kommunen lovmæssigt er forpligtet til, f.eks. hjælp til udarbejdelse og indlæggelse af CV, udarbejdelse af ansøgning m.v.
 Afrapportering til myndighed i form af skriftlige og mundtlige tilbagemeldinger.
Dette gælder dog aldrig journalføring, der altid er undtaget fra refusion.
  Udarbejdelse af specifikke og generelle statistikker, der er relateret til det konkrete tilbud f.eks. fremmødelister og udslusningsstatistikker.
 Ledelse af Konto 5- tilbud i det omfang, der er tale om direkte ledelse i forhold til at drive tilbuddet.
Retten til refusion for ledelse er uafhængig af, hvor den pågældende leder fysisk er placeret.
 Såfremt lønudgifterne afholdes til medarbejdere, der udfører både refusionsberettigede og ikke-refusionsberettigede opgaver, skal disse udgifter fordeles på baggrund af en tidsregistrering, jf. afsnit 6, og kun de lønudgifter, der henholder sig til udførelsen af refusionsberettigede opgaver, kan medtages i refusionsopgørelsen  Udgifter til korte vejlednings- og afklaringsforløb efter LAB kap. 10 der har til formål at vejlede og afklare borgere i forhold til erhvervs- og uddannelsesmæssige ressourcer og muligheder Udgifter forbundet med udførelse af ikke-refusionsberettigede opgaver kan dog ikke medtages i refusionsopgørelsen.
  Lovpligtige ansvars- og arbejdsskadeforsikringer i forbindelse med tilbud efter LAB kapitel 10.
 Huslejeudgifter forbundet med aktiveringstilbud.
Såfremt aktiveringstilbuddet har til huse i kommunens egne bygninger, kan der i refusionsopgørelsen medtages en fiktiv lejeudgift, såfremt denne er baseret på markedsprisen, jf. særskilt afsnit 9.
 Udgifter forbundet med selvforsikring.
Såfremt kommunen vælger at være selvforsikrende, kan kommunen medtage en anslået forsikringsudgift i refusionsopgørelsen.
Faktiske udgifter i forbindelse med skade i selvforsikrende kommuner kan ikke medtages i refusionsopgørelsen  Udgifter til inventar, materialer m.v. når disse er direkte relateret til driften af et aktiveringstilbud, jf. dog særskilt afsnit 10.
 Betaling af uddannelsespladser Kun pladser, der faktisk er forbrugt, kan medtages i refusionsopgørelsen.
Dette gælder uanset om, der er foretaget betaling for uforbrugte pladser.
 Betaling af ordinære uddannelsesforløb til revalidender, der under revalideringen modtager revalideringsydelse eller starthjælp, og forrevalidender, der modtager sygedagpenge, ledighedsydelse eller særlig ydelse efter lov om aktiv socialpolitik for uddannelse, samt til aktiverede og personer, som under forrevalidering modtager kontanthjælp eller starthjælp.
Revalidender, som får dækket deres leveomkostninger på anden vis f.eks.
SU og som får særlig støtte til udgifter, der er en nødvendig følge af uddannelsen eller en nedsat fysisk eller psykisk funktionsevne, er ikke omfattet, da de ikke betales af kommunen.
 Tillægsudgifter til hjælpemidler i form af undervisningsmateriale, arbejdsredskaber og mindre arbejdspladsindretninger til kontant- og starthjælpsmodtagere m.fl. til tilbud efter kapitel 10-12  Udgifter til mentorer til start- og kontanthjælpsmodtagere i tilbud efter kapitel 10-12. Mentorstøtte kan i virksomheder med under 10 ansatte varetages af en ekstern konsulent.
Udgifter hertil kan medregnes i opgørelsen.
  Deltagerbetaling for korte vejlednings- og opklaringsforløb, særligt tilrettelagte projekter og uddannelsesforløb samt ordinære uddannelsesforløb efter lovens § 32.
 Deltagerbetaling i forbindelse med uddannelse efter lov om aktiv socialpolitik § 12, hvor start- og kontanthjælpsmodtagere med kommunalbestyrelsens samtykke deltager i f. eks.
Folkeskolens 8.-10. klassetrin og Hf-enkeltfagsundervisning i under 23 timer om ugen.
6. Tidsregistrering og fordeling af medarbejdertimer til henholdsvis refusionsberettigede og ikke-refusionsberettigede udgifter I Regnskabsbekendtgørelsen fremgår kravene til dokumentation af en kommunes driftsudgifter af § 44, stk. 1 og 2.
Af § 44, stk. 2 fremgår, at driftsudgifterne til tilbud skal være dokumenterede, og der skal foreligge tidsregistreringer for hver enkelt medarbejder med antal timer på projektet.
Tidsregistreringen skal attesteres af projektleder.
 Med denne vejledning præciseres det, at tidsregistreringen udelukkende skal bruges til fordeling af refusionsberettigede driftsudgifter vedrørende:
 lønudgifter  udgifter til bonusordninger og resultatløn Alle øvrige driftsudgifter forbundet med aktivering af kontant- og starthjælpsmodtagere kan medtages i refusionsopgørelsen med det fulde beløb.
Dette gælder f.eks. huslejeudgifter og udgifter til indkøb af materialer m.v. ud fra en betragtning om, at kommunen kun har disse udgifter, fordi de har etableret et tilbud/projekt eller har indgået aftale med andre aktører om aktivering af kontant- og starthjælpsmodtagere.
 I kommunale aktiveringstilbud og i tilbud udbudt af andre aktører skal tidsregistreringen foregå som beskrevet nedenfor (se endvidere bilag 1 og 2):
 Tidsregistrering skal kun ske for personer, der udfører både refusionsberettigede og ikke refusionsberettigede arbejdsopgaver, så der kan etableres en dokumenteret fordelingsnøgle for udgifterne.
Tidsregistrering skal ske i repræsentativ periode på 14 dage.
Første tidsregistrering i eksisterende projekter skal ske inden for 3 måneder fra vejledningens ikrafttrædelsestidspunkt.
 For så vidt angår nye projekter skal der ske tidsregistrering i 14 dage inden for de første 3 måneder af projektets levetid.
 Såfremt der sker væsentlige ændringer i indholdet af et eksisterende projekt, betragtes det som et nyt projekt, hvorfor der skal ske tidsregistrering i 14 dage inden for de første 3 måneder efter ændringen.
Tidsregistreringen skal foretages på daglig basis.
Tidsregistreringen skal indeholde alle projektets opgaver således, at der kan tages stilling til fordelingen af udgifter på henholdsvis refusionsberettigede og ikke-refusionsberettigede udgifter.
 Tidsregistreringen skal tage udgangspunkt i den opgavefordeling mellem refusionsberettigede og ikke-refusionsberettigede udgifter, der fremgår af herværende vejledning.
 Således skal tidsregistreringen indeholde følgende opgaver, der bliver udført på projektet:
 Ikke-refusionsberettigede opgaver  Lovpligtig vejledning og vejledning i forbindelse med sagsbehandling  Sagsbehandling, herunder  journalføring  indlæggelse og redigering af CV  registrering i Arbejdsmarkedsportalen  det individuelle kontaktforløb  udarbejdelse af jobplan  rådighedsvurdering  Konsulentstøtte  Kompetenceudvikling af medarbejdere  Regnskabsføring  Særligt tilrettelagt rådgivning eller vejledning evt. tilrettelagt som opsøgende arbejde  Refusionsberettigede opgaver  Direkte projektrelaterede aktiviteter (f.eks. undervisning, værkstedsaktiviteter m.v.)  Generel bistand til projektdeltagerne (f.eks. i udarbejdelse og indlæggelse af CV, udarbejdelse af ansøgning m.v.)  Afrapportering til myndighed i form af skriftlige og mundtlige tilbagemeldinger, der ikke har karakter af journalføring  Udarbejdelse af specifikke og generelle statistikker, der er relateret til det konkrete tilbud f.eks. fremmødelister og udslusningsstatistikker.
Dog ikke rådighedsvurdering, der er en myndighedsopgave og ikke er refusionsberettiget.
  Ledelse af aktiveringstilbud.
 Kommunerne skal skriftligt kunne dokumentere, at der er foretaget tidsregistrering for medarbejdere, der udfører konto 5 og konto 6 opgaver på alle aktiveringstilbud, dvs. både kommunale tilbud og tilbud, der udbydes af andre aktører som beskrevet ovenfor.
Tidsregistreringen skal attesteres af projektleder, jf.
Regnskabsbekendtgørelsens § 50 stk. 2.
Tidsregistreringen skal i lighed med øvrigt regnskabsmateriale gemmes i 5 år som dokumentation for fordelingen af udgifter til henholdsvis konto 5 og konto 6, jf.
Budget- og regnskabssystem for kommuner.
7. Fordeling af udgifter til forskellige kommunale målgrupper i LAB Af finansieringsbestemmelserne i LAB kapitel 23 fremgår de refusionsmæssige bestemmelser vedrørende ydelser til de forskellige målgrupper i LAB og udgifter til tillægsydelser samt tilbud efter LAB.
 Det fremgår, at der er refusionsmæssige forskelle, både for så vidt angår refusionssatsen, betingelserne for at oppebære refusion og hvilke udgifter, der kan oppebæres refusion for.
 Det er derfor væsentligt, at driftsudgifter kan henføres til de forskellige målgrupper i LAB.
 Med denne vejledning præciseres det, at målgruppedefinitionerne i lovgivningen lægges til grund for fordelingen af udgifter, da lovgivningens målgruppedefinitioner danner baggrund for refusionssatser og betingelser for at oppebære refusion.
 Kommunerne skal foretage en fordeling af udgifterne til de forskellige målgrupper i henhold til lovgivningen på baggrund af en opgørelse af helårspersoner på det omhandlede tilbud.
Fordelingen foretages ud fra en opgørelse af tilmeldte personer på tilbuddet således, at den enkelte deltager medregnes så længe pågældende er tilmeldt projektet, uanset om pågældende er fraværende pga. af sygdom eller andet, og uanset om der er tale om lovligt eller ulovligt fravær.
Først når myndigheden reelt har afmeldt projektdeltageren, medregnes pågældende ikke.
 De enkelte projektdeltagere i de forskellige målgrupper omregnes herefter til helårspersoner, som efterfølgende omregnes til en andel af det samlede antal helårspersoner på tilbuddet.
 Det vil desuden være relevant, at foretage en fordeling på grupper, der ikke er omfattet af LAB-loven, som f. eks. personer omfattet af integrationsloven, forsikrede ledige og personer, der ikke modtager offentlige forsørgelsesydelser (det gælder bl.a. deltagere på produktionsskoler - og daghøjskoler).
8. Afgræsning af anlægsudgifter versus driftsudgifter Reglerne omkring sondring mellem drifts- og anlægsudgifter er beskrevet i Budget- og regnskabssystemer for kommuner.
Som det fremgår heraf, er der ikke en udtømmende beskrivelse af sondringen mellem drift og anlæg, hvorfor denne sondring vil bero på en konkret vurdering af situationen.
 Der er nævnt følgende generelle forhold, der kan indgå i overvejelserne omkring sondring mellem drift og anlæg:
  En vurdering af udgiftens størrelse og karakter (type) i forhold til den pågældende institutions eller aktivitets sædvanlige udgiftsniveau.
  En vurdering af om der som følge af udgiften sker en væsentlig ændring i den pågældende institutions eller aktivitets sædvanlige udgiftsniveau.
  Styringsmæssige overvejelser, jf. det ovenfor anførte.
  Nybyggeri af større omfang bør altid henføres til anlægssiden.
 Udgifter til ombygning, renovering m.v. vedrørende lejede lokaler bør som hovedregelhenføres til driftssiden.
Der kan dog forekomme situationer, hvor lejemålets længde og udgiftens størrelse kan begrunde en henføring til anlægssiden.
Vejledende for om en udgift til vedligeholdelses- og ombygningsarbejder bør henføres under drift eller under anlæg, er dels om arbejdet indebærer væsentlige ændringer i bestående bygninger eller anlæg, dels om formålet med eller brugen af bygningen m.v. ændres væsentligt.
Er dette tilfældet, bør udgiften konteres under anlæg.
Udgifter til anskaffelser af materiel, inventar m.v. bør som hovedregel henføres under drift.
Anskaffelser, der medfører en væsentlig forskydning af institutionens driftsudgiftsniveau, bør dog henføres under anlæg.
Vægten lægges således ikke på, om den konkrete anskaffelse er ordinær eller ekstraordinær.
Anskaffelser af materiel og inventar i forbindelse med kommunalt nybyggeri afholdes i alle tilfælde som en del af byggeudgiften.
I denne vejledning præciseres det, at ombygning af kommunens egne bygninger som led i etablering af et projekt skal kunne medtages i refusionsopgørelsen som en driftsudgift.
Det er dog en forudsætning, at ombygningen er sket i projektøjemed, og at ombygningen er nødvendig for etablering af projektet.
Ved ombygninger, der er et led i projektets indhold, medtages udgifter til autoriserede håndværkere ikke, idet kommuner ikke skal kunne opnå en refusionsmæssig gevinst ved at foretage ombygninger som en del af aktivering af kontant- og starthjælpsmodtagere.
Endvidere er håndværkerne som udgangspunkt ikke ansat i projektet og varetager derfor typisk ikke opgaver i relation til projektdeltagerne.
For så vidt angår større indkøb som led i etableringen af et projekt, skal udgifter forbundet hermed medtages som en refusionsberettiget driftsudgift, såfremt der er tale om indkøb, der er foretaget i projektøjemed, og som anvendes i projektet.
Det gælder dog kun, såfremt udgiften kan behandles som en driftsudgift, jf. de generelle overvejelser ovenfor.
 Det er også et krav for at kunne medtage ovenstående udgifter som refusionsmæssige driftsudgifter, at kommunen anvender de samme principper ved ombygning og indkøb, som der i øvrigt anvendes i kommunen ved sondringer mellem anlæg og drift, og at de generelle overvejelser om sondringen mellem anlæg og drift peger i retning af, at der er tale om en driftsudgift.
 Ovenstående udgifter skal medtages som refusionsmæssige driftsudgifter, uanset om nytteværdien af det anskaffede/ombyggede må antages at kunne være længere end projektets levetid.
9. Præcisering vedrørende huslejeudgifter Der er ingen lovgivningsmæssige retningslinjer omkring huslejeudgifter i forhold til driftsudgifter.
I vejledning nr. 39 af 5. marts 1998 om lov om aktiv socialpolitik fremgår det dog af pkt. 467, at driftsudgifter eksempelvis omfatter huslejeudgifter.
I denne vejledning præciseres det, at alle huslejeudgifter relateret til projekttilbud i forbindelse med aktivering af kontant- og starthjælpsmodtagere kan/skal medtages som en refusionsberettiget driftsudgift.
Det gælder i følgende situationer:
 huslejeudgifter afholdt til en ekstern udlejer  huslejeudgifter, som fastsættes på baggrund af markedsprisen på tilsvarende lejemål, når kommunen selv ejer den bygning, som aktiveringstilbuddet anvender.
Huslejeudgiften til kommunen selv skal kunne medtages i refusionsopgørelsen, uanset om der faktisk betales husleje eller ej.
10. Præcisering vedrørende inventar mv. med en levetid udover et regnskabsår Der foreligger ingen lovgivningsmæssige rammer for registrering af inventar med levetid ud over et år i forbindelse med driftsudgifter.
Hovedreglen for anskaffelser af materiel og inventar er, at dette bør henføres til driften, medmindre anskaffelsen medfører en væsentlig forskydning af institutionens driftsudgiftsniveau.
I et udgiftsregnskab vil det betyde, at udgiften afholdes fuldt ud i det år, anskaffelsen sker.
I denne vejledning præciseres det hermed, at udgifter til inventar med en levetid udover et år, kan medtages fuldt ud som en refusionsberettiget driftsudgift i det år, hvor det er indkøbt og udgiften afholdt.
Dette gælder dog under forudsætning af, at kommunen anvender sit sædvanlige regnskabsprincip, og at inventaret er indkøbt i projektøjemed og anvendes af projektet, jf. de generelle bemærkninger under afsnit 8.
Arbejdsmarkedsstyrelsen, den 30. januar 2009 Søren Tingskov Bilag 1 Forslag til timeseddel vedr. refusion af driftsudgifter ved aktivering.
Afrapporteringsskema Hermed godkendes ovennævnte tidsopgørelse / _________________________________________________ Medarbejder/Daglig leder Bilag 2 Paradigma til Vejledning til medarbejderne i udfyldelse af timeseddel Tidsregistrering 2009  Tidsopgørelsen bygger på med­arbejdernes registreringer af deres tidsanvendelse på en række aktiviteter i forbindelse med aktiveringsindsatsen.
 Formålet er at få en præcis opgørelse af refusionsberettigede og ikke refusionsberettigede udgifter til beskæftigelsesindsatsen.
Regelgrundlaget er § 50, stk. 3 i Bekendtgørelse nr. 1246 af 15.december 2008 Bekendtgørelse om statsrefusion og tilskud, samt regnskabsaflæggelse og revision på Velfærdsministeriets, Beskæftigelsesministeriets og Ministeriet for Flygtninge, Indvandrere og Integrations ressortområder Aktivitetsområder Tidsforbruget fordeles på to forskellige aktivitetsområder.
1) Refusionsberettigede udgifter 2) Ikke - refusionsberettigede udgifter Definitionerne af aktivitetsområderne fremgår af skemaet nedenfor.
Hvordan og hvornår skal tidsregistreringsskemaet udfyldes? Øverst på timesedlen er der 6 kategorier:
1) E-mail adresse 2) Navn 3) Medarbejderkategori 4) Kontor 5) Team 6) Ugenummer Til hver af disse kategorier er der tilknyttet en tilhørende svarboks, som er udfyldt på forhånd/skal udfyldes.
Timesedlen udfyldes hver dag ved arbejdstidens slutning.
Du får udleveret/tilsendt timesedlen pr. mail.
Detal­jeringsgraden i registreringen er på 15 minutter.
Hvis du i løbet af 15 minutter udfører flere småopgaver af kortere varighed, er det den længstvarende opgave, du skal registrere tiden for.
Da der i løbet af en arbejdsdag kan være flere typer af arbejdsopgaver, kan du med fordel printe en kopi af skemaet ovenfor ud og løbende påføre tidsforbruget på de enkelte arbejdsopgaver.
På den måde vil du lette udfyldelsen af timesedlen ved arbejdsdagens afslutning samt minimere risikoen for fejlagtige tidsregistreringer på de enkelte opgaver.
 Følgende aktiviteter er ikke er nævnt som opgaver:
 pauser i form af frokostpauser, kaffepauser med videre  ikke-aktivitetsrettede opgaver som oprydning på arbejdspladsen, udfyldelse af timesedler med videre Tidsforbruget til disse aktiviteter registreres således:
 tidsforbruget registreres sammen med den aktivitet, der ligger u­mid­delbart før, du startede på pausen eller arbejdsopgaven, men  hvis den arbejdsopgave, der ligger umiddelbart før er meget kortvarig, skal pausen registreres under dagens længstvarende aktivitet.
Summen af timer i tidsregistreringskemaet skal svare til det antal timer, du har været på arbejde den pågældende dag.
Det betyder:
 at flextimer ud over normal arbejdstid/overarbejde registreres ligesom resten af arbejdstiden  at afspadsering af overarbejde og flexfri timer/dage registreres ikke.
 Kommer du i den situation, at summen af timerne er mindre end eller ­over­sti­ger din arbejds­tid den pågældende dag, skal du op- eller nedrunde timetallet under de enkelte aktiviteter, således at summen svarer til dagens timetal.
Vær ærlig i din tidsregistrering.
Udfyld det faktiske tidsforbrug og ikke det "ønskede" tidsforbrug­.
Kun herved sikres, at ­resultaterne er så retvisende som muligt.
Rigtig god fornøjelse med udfyldelsen! Bilag 3 Opgørelse af antal helårspersoner, som ligger til grund for opgørelsen af rådighedsbeløbet i § 118 i lov nr. 419 af 10. juni 2003 om en aktiv beskæftigelsesindsats for regnskabsårene 2008 og 2009 1. Opgørelse af antal helårspersoner i 2008 I følge § 118 i lov om aktiv beskæftigelsesindsats opgøres rådighedsbeløbet som 19.672 kr. pr. år gange antallet af personer, der er omfattet af § 2, nr. 2 - 4, herunder personer, der deltager i tilbud efter kapitel 12.
 Antallet af personer, der er omfattet af § 2, nr. 2, 3 og 4 herunder personer, der deltager i tilbud efter kapitel 12, opgøres som antal helårspersoner, hvilket vil sige antallet af konteringsmåneder divideret med 12 på følgende grupperinger efter Indenrigsministeriets autoriserede kontoplan for kommunernes budget- og regnskabssystem gældende fra budget 2008:
 Funktion 5.57.73 dranst 1:
Kontanthjælp gruppering 001: Kontant- og starthjælp til personer som er visiteret til fleksjob, ikke refusionsberettiget (§ 100, stk. 1, 104, stk. 1, § 104, stk. 2 og § 104a i Lov om aktiv socialpolitik) gruppering 002: Kontant- og starthjælp til personer uden rettidigt tilbud efter reglerne i kapital 17 i lov om aktiv beskæftigelsesindsats, ikke refusionsberettiget (§ 100, stk. 2, i lov om aktiv socialpolitik) gruppering 013: Kontanthjælp til forsørgere og starthjælp til gifte og samlevende fyldt 25 år (Lov om aktiv socialpolitik § 25, stk.1, nr.1, § 25, stk. 2, § 25, stk. 5 og stk. 7, § 25, stk. 12 nr. 1 og stk. 13, § 25 a, § 26, stk. 5 og § 29).
gruppering 016: Særlig støtte (§ 34 Lov om aktiv socialpolitik) gruppering 018: Kontanthjælp til ikke-forsørgere og starthjælp til enlige fyldt 25 år (§ 25, stk. 1, nr. 2, § 25, stk. 3, § 25, stk. 5 og stk. 7, § 25, stk. 12, nr. 2 og stk. 13, § 25 a, § 26, stk. 5 og § 29) gruppering 019: Kontanthjælp til personer fyldt 60 år uden ret til social pension og til asylansøgere (§§ 25 a, 27 og 27 a i Lov om aktiv socialpolitik) gruppering 020: Kontanthjælp og starthjælp til unge mv. (§ 25, stk. 1, nr. 3 og 4, § 25, stk. 4, § 25, stk. 12, nr. 3 og 4 og stk. 13, § 25 a, § 26, stk. 5 i Lov om aktiv socialpolitik) Funktion 5.57.74 dranst 1:
Kontanthjælp vedrørende visse grupper af flygtninge gruppering 004: Hjælp til uledsagede flygtningebørn og handicappede flygtninge med 100 pct. refusion (lov om aktiv socialpolitik §§ 25, 25 a, 26, 27, 27 a, 34 og lov om en aktiv beskæftigelsesindsats § 63).
 gruppering 005: Hjælp til uledsagede flygtningebørn og handicappede flygtninge med 100 pct. refusion (lov om aktiv socialpolitik §§ 52, 63, 64 og 65 og lov om en aktiv beskæftigelsesindsats § 63).
 Funktion 5.57.75 dranst 1:
Aktiverede kontanthjælpsmodtagere gruppering 004: Særlig støtte (§ 34 i lov om aktiv socialpolitik, jf. §§ 92-96 i lov om en aktiv beskæftigelsesindsats) gruppering 007: Godtgørelse efter § 83 med 50 pct. refusion.
gruppering 010: Forsørgelse af personer i tilbud efter kapitel 10 og 11 (lov om en aktiv beskæftigelsesindsats §§ 38, stk. 2 og 45, stk. 2 og 3) gruppering 011: Løntilskud til personer i tilbud efter kapitel 12 (lov om en aktiv beskæftigelsesindsats (§§ 63, jf. § og 64, stk. 3 i lov om en aktiv beskæftigelsesindsats) gruppering 014: Kontanthjælp og starthjælp under forrevalidering ( §§ 25, 25 a og 26, stk.5, jf. §§ 46, stk. 1, 3. pkt. og 47, stk. 4 og 5) Funktion 5.58.80 dranst 1:
Revalidering gruppering 002: Revalideringsydelse med 65 pct. refusion (lov om aktiv socialpolitik § 52) gruppering 008: Løntilskud i forbindelse med revalidenders ansættelse med løntilskud med 65 pct. refusion (lov om aktiv beskæftigelsesindsats § 51, stk. 3, jf. § 64, stk. 4 og lov om aktiv socialpolitik § 51, stk. 2) gruppering 011: Revalideringsydelse i forbindelse med virksomhedspraktik med 65 pct. refusion (lov om aktiv socialpolitik § 52 og lov om en aktiv beskæftigelsesindsats § 45, stk. 2) Funktion 5.58.81 dranst 1:
 gruppering 101: Løntilskud for kontanthjælpsmodtagere med længerevarende ledighed efter § 67d i lov om en aktiv beskæftigelsesindsats.
gruppering 102: Særlig løntilskudsordning for personer over 55 år efter § 67a i lov om en aktiv beskæftigelsesindsats Konteringsmånederne skal renses for dobbelttællinger af samme CPR-nummer inden for den enkelte måned.
Dvs. en person skal kun tælles med én gang, selvom personen eksempelvis i én måned har været registeret både under funktion 5.57.73 og 5.57.75. Det samme gælder, hvis personen i samme måned har modtaget både kontanthjælp og særlig støtte.
2. Opgørelse af antal helårspersoner i 2009 I følge § 118 i lov om aktiv beskæftigelsesindsats opgøres rådighedsbeløbet som 20.282 kr.(foreløbigt tal) pr. år gange antallet af personer, der er omfattet af § 2, nr. 2 - 4, herunder personer, der deltager i tilbud efter kapitel 12.
 Antallet af personer, der er omfattet af § 2, nr. 2, 3 og 4 herunder personer, der deltager i tilbud efter kapitel 12, opgøres som antal helårspersoner, hvilket vil sige antallet af konteringsmåneder divideret med 12 på følgende grupperinger efter Indenrigsministeriets autoriserede kontoplan for kommunernes budget- og regnskabssystem gældende fra budget 2009:
 Funktion 5.57.73 dranst 1:
Kontanthjælp gruppering 001: Kontant- og starthjælp til personer som er visiteret til fleksjob, ikke refusionsberettiget (§ 100, stk. 1, 104, stk. 1, § 104, stk. 2 og § 104a i Lov om aktiv socialpolitik) gruppering 002: Kontant- og starthjælp til personer uden rettidigt tilbud efter reglerne i kapital 17 i lov om aktiv beskæftigelsesindsats, ikke refusionsberettiget (§ 100, stk. 2, i lov om aktiv socialpolitik) gruppering 013: Kontanthjælp til forsørgere og starthjælp til gifte og samlevende fyldt 25 år (Lov om aktiv socialpolitik § 25, stk.1, nr.1, § 25, stk. 2, § 25, stk. 5 og stk. 7, § 25, stk. 12 nr. 1 og stk. 13, § 25 a, § 26, stk. 5 og § 29).
gruppering 016: Særlig støtte (§ 34 Lov om aktiv socialpolitik) gruppering 018: Kontanthjælp til ikke-forsørgere og starthjælp til enlige fyldt 25 år (§ 25, stk. 1, nr. 2, § 25, stk. 3, § 25, stk. 5 og stk. 7, § 25, stk. 12, nr. 2 og stk. 13, § 25 a, § 26, stk. 5 og § 29) gruppering 019: Kontanthjælp til personer fyldt 60 år uden ret til social pension og til asylansøgere (§§ 25 a, 27 og 27 a i Lov om aktiv socialpolitik) gruppering 020: Kontanthjælp og starthjælp til unge mv. (§ 25, stk. 1, nr. 3 og 4, § 25, stk. 4, § 25, stk. 12, nr. 3 og 4 og stk. 13, § 25 a, § 26, stk. 5 i Lov om aktiv socialpolitik) Funktion 5.57.74 dranst 1:
Kontanthjælp vedrørende visse grupper af flygtninge gruppering 004: Hjælp til uledsagede flygtningebørn og handicappede flygtninge med 100 pct. refusion (lov om aktiv socialpolitik §§ 25, 25 a, 26, 27, 27 a, 34 og lov om en aktiv beskæftigelsesindsats § 63).
 gruppering 005: Hjælp til uledsagede flygtningebørn og handicappede flygtninge med 100 pct. refusion (lov om aktiv socialpolitik §§ 52, 63, 64 og 65 og lov om en aktiv beskæftigelsesindsats § 63).
 Funktion 5.57.75 dranst 1:
Aktiverede kontanthjælpsmodtagere gruppering 004: Særlig støtte (§ 34 i lov om aktiv socialpolitik, jf. §§ 92-96 i lov om en aktiv beskæftigelsesindsats) gruppering 007: Godtgørelse efter § 83 med 50 pct. refusion.
gruppering 010: Forsørgelse af personer i tilbud efter kapitel 10 og 11 (lov om en aktiv beskæftigelsesindsats §§ 38, stk. 2 og 45, stk. 2 og 3) gruppering 011: Løntilskud til personer i tilbud efter kapitel 12 (lov om en aktiv beskæftigelsesindsats (§§ 63, jf. § og 64, stk. 3 i lov om en aktiv beskæftigelsesindsats) gruppering 014: Kontanthjælp og starthjælp under forrevalidering ( §§ 25, 25 a og 26, stk.5, jf. §§ 46, stk. 1, 3. pkt. og 47, stk. 4 og 5) Funktion 5.58.80 dranst 1:
Revalidering gruppering 002: Revalideringsydelse med 65 pct. refusion (lov om aktiv socialpolitik § 52) gruppering 008: Løntilskud i forbindelse med revalidenders ansættelse med løntilskud med 65 pct. refusion (lov om aktiv beskæftigelsesindsats § 51, stk. 3, jf. § 64, stk. 4 og lov om aktiv socialpolitik § 51, stk. 2) gruppering 011: Revalideringsydelse i forbindelse med virksomhedspraktik med 65 pct. refusion (lov om aktiv socialpolitik § 52 og lov om en aktiv beskæftigelsesindsats § 45, stk. 2) Funktion 5.58.81 dranst 1:
 gruppering 101: Løntilskud for kontanthjælpsmodtagere med længerevarende ledighed efter § 67d i lov om en aktiv beskæftigelsesindsats.
gruppering 102: Særlig løntilskudsordning for personer over 55 år efter § 67a i lov om en aktiv beskæftigelsesindsats Konteringsmånederne skal renses for dobbelttællinger af samme CPR-nummer inden for den enkelte måned.
Dvs. en person skal kun tælles med én gang, selvom personen eksempelvis i én måned har været registeret både under funktion 5.57.73 og 5.57.75. Det samme gælder, hvis personen i samme måned har modtaget både kontanthjælp og særlig støtte.
Bilag 4 Autoriserede grupperinger på den kommunale kontoplan, der er omfattet af rådighedsbeløbet Ved opgørelse af loftet for rådighedsbeløbet skal følgende autoriserede grupperinger i den kommunale kontoplan medtages.
