 I henhold til kongelig resolution af 15. september 1989 har Danmark  

 ratificeret en i Strasbourg den 27. november 1963 undertegnet konvention om  

 samordning af visse dele af den materielle patentret.
 Konventionen har følgende ordlyd:
Oversættelse KONVENTION OM SAMORDNING AF VISSE DELE AF DEN MATERIELLE PATENTRET  

 Europarådets medlemsstater, som har undertegnet denne konvention, er ud fra den betragtning, at Europarådets mål er at opnå større samhørighed  

 mellem dets medlemmer, blandt andet med det formål at fremme deres økonomiske  

 og sociale udvikling gennem overenskomster og fælles indsats på økonomiske,  

 sociale, kulturelle, videnskabelige, retlige og administrative områder; ud fra den betragtning, at samordningen af visse dele af den materielle  

 patentret er egnet til at støtte industrien og opfinderne og til at fremme  

 den tekniske udvikling og bidrage til skabelse af et internationalt patent; under henvisning til artikel 15 i konventionen om beskyttelse af  

 industriel ejendomsret, undertegnet i Paris den 20. marts 1883, revideret i  

 Bruxelles den 14. december 1900, i Washington den 2. juni 1911, i Haag den 6.  

 november 1925, i London den 2. juni 1934 og i Lissabon den 31. oktober 1958, blevet enige om følgende:
ARTIKEL 1 I de kontraherende stater skal der kunne meddeles patenter på alle  

 opfindelser, som kan udnyttes industrielt, som er nye, og som har  

 opfindelseshøjde.
En opfindelse, som ikke opfylder disse betingelser, kan  

 ikke være genstand for et gyldigt patent.
Et patent, som kendes ugyldigt som  

 følge af, at opfindelsen ikke opfylder disse betingelser, betragtes som  

 ugyldigt fra begyndelsen.
ARTIKEL 2 De kontraherende stater er ikke forpligtede til at give adgang til  

 meddelelse af patenter på ARTIKEL 3 En opfindelse anses for at kunne udnyttes industrielt, hvis den kan  

 fremstilles eller anvendes i nogen form for produktiv virksomhed, herunder  

 landbrug.
ARTIKEL 4 1. En opfindelse anses for ny, hvis den ikke henhører  

 under den kendte teknik.
 2. Med forbehold af bestemmelserne i stk. 4 anses den  

 kendte teknik at omfatte alt, hvad der er blevet almindeligt tilgængeligt  

 gennem skriftlig eller mundtlig beskrivelse, udnyttelse eller på anden måde  

 forud for indleveringsdagen for patentansøgningen eller for en ansøgning i et  

 andet land, på grundlag af hvilken der gyldigt begæres prioritet.
 3. Enhver kontraherende stat kan anse indholdet af de  

 i den pågældende stat indleverede patentansøgninger eller meddelte patenter,  

 som er blevet offentliggjort officielt på eller efter den i stk. 2 nævnte  

 dag, som henhørende under den kendte teknik, for så vidt dette indhold har en  

 tidligere prioritetsdag.
 4. Et patent kan ikke nægtes eller kendes ugyldigt  

 alene på grundlag af, at opfindelsen inden for et tidsrum af seks måneder før  

 ansøgningens indlevering er blevet almindeligt tilgængelig, hvis dette  

 direkte eller indirekte var en følge af:
ARTIKEL 5 En opfindelse anses for at have opfindelseshøjde, hvis den ikke er  

 nærliggende i forhold til den kendte teknik.
Til brug ved afgørelsen af,  

 hvorvidt en opfindelse har opfindelseshøjde, kan dog enhver kontraherende  

 stats lovgivning, enten generelt eller for så vidt angår særlige former for  

 patenter eller patentansøgninger, f.eks. tillægspatenter, bestemme, at den  

 kendte teknik ikke omfatter alle eller nogen af de i artikel 4, stk. 3,  

 nævnte patenter eller patentansøgninger.
ARTIKEL 6 Enhver kontraherende stat, som ikke gør brug af bestemmelsen i artikel 4,  

 stk. 3, er desuagtet forpligtet til at foreskrive, at ingen opfindelse kan  

 opnå gyldig beskyttelse, for så vidt den indeholder noget, som er eller har  

 været gyldigt beskyttet af et i den pågældende stat meddelt patent, som uden  

 at henhøre under den kendte teknik med hensyn til det pågældende indhold har  

 en tidligere prioritetsdag.
ARTIKEL 7 Enhver gruppe af kontraherende stater, der indfører et system med fælles  

 patentansøgninger, kan anses som en enkelt stat i henseende til  

 bestemmelserne i artikel 4, stk. 3, og artikel 6.
ARTIKEL 8 1. Patentansøgningen skal indeholde en beskrivelse af  

 opfindelsen tillige med de for forståelsen af opfindelsen nødvendige  

 tegninger, hvortil der henvises i beskrivelsen, samt et eller flere krav, der  

 angiver, hvad der søges beskyttet.
 2. Beskrivelsen skal forklare opfindelsen på en så  

 tydelig og fuldstændig måde, at en fagmand på grundlag deraf kan udøve  

 opfindelsen.
3. Patentbeskyttelsens omfang bestemmes af kravenes  

 ordlyd.
Beskrivelsen og tegningerne tjener dog til fortolkning af kravene.
ARTIKEL 9 1. Denne konvention står åben for undertegnelse af  

 Europarådets medlemsstater.
Den skal ratificeres eller accepteres.  

 Ratifikations- eller acceptinstrumenterne deponeres hos Europarådets  

 generalsekretær.
 2. Denne konvention træder i kraft tre måneder efter  

 datoen for deponeringen af det ottende ratifikations- eller acceptinstrument.
 3. For en signatarstat, som ratificerer eller  

 accepterer konventionen på et senere tidspunkt, træder den i kraft tre  

 måneder efter datoen for deponeringen af den pågældende stats ratifikations-  

 eller acceptinstrument.
ARTIKEL 10 1. Efter denne konventions ikrafttræden kan  

 Europarådets ministerudvalg opfordre ethvert medlem af Den internationale  

 Union til beskyttelse af industriel ejendomsret, som ikke er medlem af  

 Europarådet, til at tiltræde konventionen.
 2. En sådan tiltrædelse finder sted ved deponering hos  

 Europarådets generalsekretær af et tiltrædelsesinstrument, som får virkning  

 tre måneder fra datoen for dets deponering.
ARTIKEL 11 1. Enhver kontraherende part kan samtidig med  

 undertegnelsen eller ved deponeringen af sit ratifikations-, accept- eller  

 tiltrædelsesinstrument angive det eller de territorier, på hvilke denne  

 konvention skal finde anvendelse.
 2. Enhver kontraherende part kan ved deponeringen af  

 sit ratifikations-, accept- eller tiltrædelsesinstrument eller på et hvilket  

 som helst senere tidspunkt i en meddelelse stilet til Europarådets  

 generalsekretær udvide denne konvention til at omfatte et andet eller andre i  

 erklæringen angivne territorier, for hvis internationale forhold den  

 pågældende part er ansvarlig, eller på hvis vegne den er berettiget til at  

 handle.
 3.En erklæring afgivet i henhold til stk. 2 kan tilbagekaldes for ethvert  

 territorium angivet i erklæringen under iagttagelse af bestemmelserne i  

 artikel 13 i denne konvention.
ARTIKEL 12 1. Uanset bestemmelserne i denne konvention kan enhver  

 kontraherende part, samtidig med undertegnelsen eller ved deponeringen af sit  

 ratifikations-, accept- eller tiltrædelsesinstrument for det nedenfor anførte  

 begrænsede tidsrum midlertidigt, forbeholde sig ret til:
2. Det i stk. 1 nævnte begrænsede tidsrum er ti år i  

 det under (a) nævnte tilfælde og fem år i det under (b) nævnte  

 tilfælde.
Det regnes fra denne konventions ikrafttræden for den pågældende  

 kontraherende part.
3. Enhver kontraherende part, som tager forbehold i  

 medfør af denne artikel, skal tage forbeholdet tilbage, så snart  

 omstændighederne tillader det.
Tilbagetagelsen finder sted ved meddelelse til  

 Europarådets generalsekretær og får virkning en måned fra datoen for  

 modtagelsen af meddelelsen.
ARTIKEL 13 1. Denne konvention skal forblive i kraft i ubegrænset  

 tid.
 2. En kontraherende part kan for sit vedkommende  

 opsige denne konvention ved meddelelse til Europarådets generalsekretær.
 3. Opsigelse får virkning seks måneder fra datoen for  

 generalsekretærens modtagelse af meddelelsen.
ARTIKEL 14 Europarådets generalsekretær giver Europarådets medlemsstater, enhver  

 stat, som har tiltrådt denne konvention, samt direktøren for Det  

 internationale Bureau til beskyttelse af industriel ejendomsret meddelelse  

 om:
 Til bekræftelse heraf har undertegnede behørigt befuldmægtigede  

 undertegnet denne konvention.
Udfærdiget i Strasbourg den 27. november 1963 på engelsk og fransk, begge  

 tekster med samme gyldighed, i eet eksemplar, som forbliver deponeret i  

 Europarådets arkiver.
Generalsekretæren fremsender bekræftede genparter til  

 alle stater, som har undertegnet og tiltrådt konventionen, og til direktøren  

 for Det internationale Bureau til beskyttelse af industriel ejendomsret.  

 Overenskomsten trådte i medfør af artikel 15, stk. 2, i kraft den 30.  

 december 1989.
 Overenskomsten er foruden af Danmark ratificeret eller tiltrådt af:
 Irland, Italien, Liechtenstein, Luxembourg, Kongeriget Nederlandene,  

 Schweiz, Storbritannien, Sverige, Frankrig (gældende for alle oversøiske  

 departementer og territorier), Tyskland.
 Der er afgivet følgende erklæringer og forbehold:
 Italien: I overensstemmelse med artikel 12, stk. 1 (a) forbeholder  

 den italienske regering sig ret til ikke at give adgang til meddelelse af  

 patenter på næringsmidler og lægemidler som sådanne samt på fremgangsmåder  

 til anvendelse inden for landbrug, bortset fra dem, på hvilke bestemmelsen i  

 artikel 2. (b) finder anvendelse.
