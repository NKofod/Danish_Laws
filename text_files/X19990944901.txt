God revisorskik KENDELSE:
Ved kendelse afsagt den  5. februar 1997 af  

 Disciplinærnævnet for Registrerede  Revisorer (sag nr.
R-24/1995)  

 blev registreret revisor Erik Wulff på baggrund af en klage fra Ove  

 Vejl Jensen pålagt en bøde på  kr. 10.000,00 for ikke at  

 have udført sit arbejde med den fornødne omhu og  

 nøjagtighed samt i overensstemmelse med god revisorskik.
 Ved skrivelse af  3. maj 1997 har indklagede i  

 medfør af lov om registrerede revisorer § 11 b rettidigt indbragt  

 kendelsen for Revisornævnet.
 Klageren er ved Revisornævnets skrivelse af  23.  

 juni 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 13. februar 1998 med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer § 19, stk. 3.
 Indklagede har i sin indbringelsesskrivelse  

 anført:
 "                     ..
 Da man åbenbart ikke har taget min  

 helbredsmæssige tilstand med i betragtning, skal jeg hermed endnu en  

 gang redegøre for denne:
 Den 25. januar 1995 kl. ca. 15.00 blev jeg pludselig ramt  

 af en blodprop og min søn som tilfældigvis var til stede  

 på kontoret bragte mig til Herlev Sygehus, hvor jeg omgående blev  

 bragt under behandling.
Regnskabet blev endeligt færdiggjort af min  

 daværende assistent og indsendt til Erhvervs- og Selskabsstyrelsen  

 forsynet med min hustrus underskrift, med Styrelsens tilladelse.
Da jeg ikke  

 selv var i stand til dette.
Desværre blev påtegningen ikke rettet, selvom  

 alle kendte til forholdene.
Ove Vejl Jensen har ved et møde forklaret,  

 at han ikke havde nogen debitorer eller kreditorer, hvilket også har  

 påvirket momsberegningen.
Jeg håber at den nye revisor har taget  

 hensyn til dette i det redigerede regnskab.
Jeg ved ikke hvor de nævnte  

 debitorer og kreditorer stammer fra..
 Da regnskabet er blevet udskrevet er påtegningen fra  

 sidste års regnskab ikke slettet i EDB anlægget og er derfor ikke  

 rettet.
." Klageren har for Revisornævnet anført at  

 regnskabsmaterialet var behæftet med fejl.
Han har navnlig henvist til  

 fejlene på mellemregningerne, sagens bilag C1.
 Ove Vejl Jensen gav møde for  

 Revisornævnet.
 Han forklarede, at materialet til brug for  

 regnskabsaflæggelsen var færdigt i august måned, og han  

 kunne ikke forstå, hvorfor der skulle gå så lang tid,  

 før regnskabet kunne blive gjort færdig.
Indklagede har haft nøjagtig det samme materiale,  

 som den nye revisor fik.
Det er derfor uforklarligt, at varedebitorer og  

  kreditorer er anført med 0 i det regnskab, indklagede har udarbejdet.  

 Da klageren efter brevene af 27. oktober og 25. november 1994 spurgte  

 indklagede, hvad det var, han manglede, svarede indklagede, at der blot var  

 tale om standardbreve, som klageren ikke skulle tage sig af.
Klageren forsøgte flere gange forgæves, bl.a.  

 ved juletid, at få indklagede i tale med henblik på en gennemgang  

 af regnskabet.
Han følte sig nærmest tvunget til at underskrive  

 regnskabet dagen før fristens udløb.
Indklagede var vist syg.
Klageren fik en kopi af  

 regnskabet med hjem og kunne ved at sammenligne med kassekladden se, at  

 tallene ikke stemte.
 Revisornævnets bemærkninger:
 Som sagen er oplyst, må også  

 Revisornævnet lægge til grund, at regnskabet, der vedrørte  

 en igangværende virksomhed, var behæftet med væsentlige  

 fejl, herunder bl.a. at varedebitorer og  kreditorer var anført med 0.
 Herefter og i øvrigt af de af  

 Disciplinærnævnet anførte grunde tiltrædes det, at  

 indklagede ikke har udført sit arbejde med den fornødne omhu og  

 nøjagtighed og således ikke handlet i overensstemmelse med god  

 revisorskik.
Bøden findes passende.
Der er herved taget hensyn  

 til, at indklagede på det pågældende tidspunkt var inde i  

 en sygdomsperiode.
 I medfør af bekendtgørelsen om  

 Revisornævnet § 11, stk. 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse  

 stadfæstes.
Bilag Indklagede havde på trods af påstået mangelfuldt  

 regnskabsmateriale forsynet et regnskab med blank revisionspåtegning.  

 Nævnet fandt, at indklagede burde have taget et klart forbehold i sin  

 påtegning på regnskabet, der var behæftet med en  

 række fejl, og således ikke havde udført sit arbejde med  

 den fornødne omhu og nøjagtighed samt i overensstemmelse med  

 god revisorskik.
Indklagede blev herfor pålagt en bøde på  

 10.000 kr.
 Under denne sag har Ove Vejl Jensen ved skrivelse af 1. august 1995  

 anmodet nævnet om at tage stilling til en klage over registreret  

 revisor Erik Wulff.
 Erhvervs- og Selskabsstyrelsen har oplyst, at indklagede blev optaget i  

 Revisorregistret den 16. april 1971.
Det fremgår af sagen, at indklagede har været revisor for  

 klageren og dennes anpartsselskab, J.H.
Johansen Eftf.
ApS, siden 1974.  

 Klageren er direktør i anpartsselskabet.
Klagen angår det af  

 indklagede udarbejdede årsregnskab for selskabet for 1993/94.
 Forinden udarbejdelsen af regnskabet skrev indklagede den 27. oktober  

  1994 til klageren bl.a.:
"Bogføringen og bilagsmaterialet er ikke tilfredsstillende.  

 Det må understreges, at postkvitteringer og checkgennemslag ikke kan  

 erstatte originalfakturaer.
Endvidere mangler bilag undertiden, ligeledes  

 mangler der af og til tekst i kassekladderne.
Der mangler totalt  

 lønbilag; der forefindes kun én girokvittering til told og skat  

 pr. måned.
Alle lønoplysninger skal med.
 Bilagsmaterialets nuværende standard er af sådan beskaffenhed,  

 at det må frygtes, at skattevæsenet ved en gennemgang vil  

 tilsidesætte regnskabet og angive overskud efter skøn  

  ".
 Den 25. november 1994 skrev indklagede på ny til klageren og  

 anførte bl.a., at der manglede "bogføring,  

 statusoplysninger med videre, for at kunne færdiggøre  

 regnskabet".
 Indklagede udarbejdede årsregnskabet, der fremsendtes til Erhvervs-  

 og Selskabsstyrelsen ved en skrivelse af 27. januar 1995 fra indklagedes  

 kontor.
 Regnskabet er forsynet med følgende  

"Revisionspåtegning og revisionsberetning":
 "Jeg har revideret selskabets årsregnskab for 1993/94  

 omfattende tiden 1. juli 1993 - 30. juni 1994.
 Resultatopgørelsen udviser som årets resultat et underskud  

 på kr. 6.264 og balancen en egenkapital på kr. 107.005.
Revisionen er udført i overensstemmelse med anerkendte  

 revisionsprincipper, og jeg har herunder overbevist mig om aktivernes  

 tilstedeværelse og værdiansættelsens forsvarlighed, ligesom  

 jeg har påset at de forpligtelser der mig bekendt påhviler  

 selskabet, er kommet til udtryk i regnskabet.
Jeg anser regnskabet for aflagt  

 i overensstemmelse med vedtægternes og lovgivningens  

 regnskabsbestemmelser.
Regnskabet indeholder efter min opfattelse de  

 oplysninger som er nødvendige til bedømmelse af selskabets  

 økonomiske stilling pr. 30. juni 1994.
 Jeg har ikke medvirket ved optællingen af varelageret.
 Herlev, den 4. januar 1995.
Erik Wulff registreret revisor FRR".
 I noterne til regnskabet under "anvendt regnskabspraksis"  

 anføres bl.a., at regnskabet "er aflagt i
overensstemmelse med de i årsregnskabslovens af 1981 gældende  

 bestemmelser".
 Erhvervs- og Selskabsstyrelsen meddelte ved skrivelse af 10. februar 1995  

 klageren, at regnskabet var modtaget 1 dag for sent, og pålagde  

 klageren at betale en afgift på 500 kr. i medfør af  

 årsregnskabslovens § 62, stk. 5 og 6.
 Da klageren fandt, at regnskabet var behæftet med fejl, skiftede han  

 revisor til registreret revisor Nina Fjelstrup, der den 22. juni 1995  

 udarbejdede nyt årsregnskab for selskabet for 1993/94. Det  

 fremgår af revisionspåtegningen på dette regnskab, at den  

 nye revisor tog forbehold "for regnskabets fuldstændighed og  

 rigtighed, specielt hvad angår de opførte igangværende  

 arbejder og varelager, som vi   ikke har kunnet indhente behørig  

 dokumentation for".
 Registreret revisor Nina Fjelstrup har på klagerens foranledning ved  

 skrivelse af 4. december 1995 til disciplinærnævnet bl.a. oplyst  

 følgende:
 "I forbindelse med nævnets behandling af ovennævnte  

 klage finder vi det på sin plads hermed at fremkomme med vore  

 udtalelser omkring det af revisor Wulff aflagte årsregnskab for  

 1993/94.
 Ud fra vor efterfølgende gennemgang og omgøring af det  

 pågældende regnskab mener vi, at regnskabet og revisionen har  

 været behæftet med så væsentlige fejl og mangler, at  

 især følgende bør komme til nævnets kundskab.
Debitorer/kreditorer I regnskabet er såvel debitorer som kreditorer opført til  

 kr. 0, uagtet at virksomhedens betalingsbetingelser for såvel debitorer  

 som de fleste varekreditorer sædvanligvis er min. 30 dage I forbindelse med den senere omgørelse af regnskabet har vi opgjort  

 beløbene til hhv. 340.611 i debitorer og 195.200 i varekreditorer.
I forbindelse med denne udarbejdelse/omgørelse af  

 årsregnskabet, har vi endvidere konstateret, at debitorer/kreditorer  

 pr. 30/6 1993 var  ombyttet . Forklaringen på dette er sandsynligvis,  

 at Ove Vejl Jensen i sine opgørelser har forvekslet begreberne.
Dette  

 viser således tydeligt, at heller ikke pr. 30/6 1993 har revisoren  

 foretaget nogen som helst revision af hverken debitorer eller kreditorer.
Igangværende arbejder Igangværende arbejder er af kunden opgjort til 165.000. Ved vor  

 forespørgsel til kunden har vi fået oplyst, at der ikke  

 foreligger nogen form for specifikation af beløbet.
Heller ikke en  

 gennemgang af de efter regnskabsåret udfakturerede arbejder har kunnet  

 give os nogen begrundet overbevisning om disse igangværende  

 arbejder.
 Der er ikke af revisor Wulff taget nogensomhelst forbehold for  

 værdien af de igangværende arbejder.
Mellemregning med hovedanpartshaveren Det skal   bemærkes, at vi ved omgøringen af regnskabet har  

 opgjort de samlede lønudgifter til kr. 320.066. I regnskabet var  

 anført lønudgifter med kr. 238.000.
Bogføringen generelt Revisoren har foretaget såvel kontering som EDB-bogføring ud  

 fra kundens daglige kasserapporter På trods af, at man således har foretaget  

 EDB-bogføringen og i denne forbindelse har haft alle kontoudtog fra  

 såvel bank som giro, har man tilsyneladende ikke foretaget nogen form  

 for afstemning, men blot reguleret saldiene ind via mellemregningen.
 ".
 Klageren har anført, at indklagede har afleveret regnskabet for  

 sent og uden indklagedes underskrift, samt at regnskabet - som anført  

 af revisor Nina Fjelstrup - er fyldt med fejl, idet intet stemmer.
Indklagede har oprindeligt anført, at det  

 regnskabsmateriale, som han modtog fra klageren, var meget mangelfuldt og  

 altid blev afleveret i sidste øjeblik.
Regnskabet blev ved  

 indsendelsen til Erhvervs- og Selskabsstyrelsen - ifølge aftale med  

 styrelsen på grund af indklagedes sygdom og hospitalsindlæggelse  

 - underskrevet af hans hustru.
Han har betalt hele gebyret på 500 kr.  

 til Erhvervs- og Selskabsstyrelsen - uagtet at klageren efterfølgende  

 fra styrelsen har fået refunderet de 300 kr. - og han gav den 18. april  

 1995 klageren en kreditnota på 17.875 kr.
Dette dækker mere end  

 honoraret for udarbejdelsen af årsregnskabet, hvorfor ethvert krav fra  

 klageren må afvises.
 Under sagens behandling besluttede disciplinærnævnet at  

 rette henvendelse til indklagede, idet man ved skrivelse af den 4. december  

 1996 bad ham om at oplyse:
 Indklagede besvarede nævnets skrivelse ved et brev af 7. januar  

 1997. I brevet anførte indklagede bl.a.:
 "Efter igen at have brugt en masse tid i en travl periode, anmoder  

 jeg nævnet om at gennemgå de 2 regnskaber igen.
 Når man ser på resultatet før skat er mit resultat kr.  

 8.310 og den anden revisors kr. 5.653 altså en forskel på kr.  

 2.657.
 Renteudgifter er specificeret i mit regnskab til kr. 24.426 medens det er  

 uspecifiseret i anden revisors regnskab til kr. 27.089, altså en  

 forskel på kr. 2.663 totalt giver det en forskel på kr.  

 6,00.
 Forskellen i selskabsskatten andrager kr. 1.595.
 Jeg har ikke modtaget nogen liste over debitorer og kreditorer men derimod  

 en udtalelse om, at der ikke var hverken debitorer eller kreditorer.
 JEG KRÆVER DERFOR, AT OVE VEJL JENSEN INDBETALER, HVAD HAN  

 URETMÆSSIGT HAR FÅET KREDITNOTA PÅ SAMT TILBAGEBETALINGEN  

 FRA ERHVERVS- OG SELSKABSSTYRELSEN, I alt kr. 18.175.
 Med hensyn til de sidste fremsatte spørgsmål, må jeg  

 anmode om, at man gennemgår den tidligere korrespondance i denne  

 sag".
 Disciplinærnævnet skal udtale:
I overensstemmelse med indklagedes erkendelse og de foreliggende  

 oplysninger må det lægges til grund, at det omhandlede  

 årsregnskab blev afleveret én dag for sent til Erhvervs- og  

 Selskabsstyrelsen, hvilket udløste en afgift på 200 kr.
Da det  

 imidlertid må antages, at forsinkelsen skyldtes indklagedes sygdom,  

 ligesom indklagede har betalt afgiften til Erhvervs- og Selskabsstyrelsen,  

 finder nævnet ikke, at der i denne forbindelse er udvist forhold af en  

 sådan karakter, at det bør udløse et disciplinært  

 ansvar.
Med hensyn til selve udarbejdelsen og revisionen af det omhandlede  

 regnskab bemærkes i øvrigt, at indklagede ikke har bestridt at  

 have påtegnet regnskabet, der som påpeget af klagerens nye  

 revisor har været behæftet med en række - til dels  

 elementære - fejl.
Indklagede har alene anført, at fejlene  

 navnlig skyldes, at det fremsendte regnskabsmateriale altid blev afleveret i  

 sidste øjeblik og i øvrigt var meget mangelfuldt.
Indklagede  

 har endelig henvist til, at nettoforskellen mellem de 2 regnskabers  

 resultater er uhyre beskeden.
Hertil bemærkes for det første, at såfremt revisor  

 mangler oplysninger eller materiale fra klienten for at kunne udføre  

 sin opgave, bør han oplyse klienten herom.
Hvis de manglende  

 oplysninger m.v. ikke fremkommer, må revisor orientere klienten om  

 konsekvenserne og enten udarbejde de pågældende opgørelser  

 på det foreliggende grundlag med de nødvendige forbehold eller  

 afstå fra opgaven og tilbagelevere eventuelt modtaget materiale til  

 klienten.
 Udover at de anførte fejl i årsregnskabet for klagerens  

 virksomhed er af en sådan karakter, at de ikke alene kan antages at  

 skyldes mangler i det foreliggende regnskabsmateriale, bemærkes, at  

 indklagede - hvis materialet havde været så mangelfuldt,  

 som det påstås - burde have taget et klart forbehold i sin  

 påtegning på regnskabet med eventuelle supplerende oplysninger,  

 jf. den dagældende påtegningsbekendtgørelses §§ 2 og 3,  

 jf. nu §§ 5 og 6 i bekendtgørelse nr. 90 af 22. februar 1996.  

 Indklagede har imidlertid forsynet regnskabet med en blank  

 revisionspåtegning.
 Da det endvidere findes uden betydning, at fejlene i regnskabet eventuelt  

 - efter det oplyste som følge af en tilfældighed - ikke har  

 betydet nogen væsentlig forskel i relation til det af klagerens nye  

 revisor efterfølgende opgjorte resultat for virksomheden før og  

 efter skat, findes indklagede derfor ikke at have udført sit arbejde  

 med den fornødne omhu og nøjagtighed samt i overensstemmelse  

 med god revisorskik, jf. lov om registrerede revisorer § 4 a, stk. 2.
Indklagede har følgelig for så vidt tilsidesat de pligter,  

 som stillingen som revisor medfører.
Da der ikke er grundlag for at  

 antage, at disse forhold har haft nogen forbindelse med indklagedes sygdom,  

 findes han derfor i medfør af § 11 a, stk. 1, i loven om registrerede  

 revisorer at burde ikendes en bøde.
 Bøden fastsættes efter omstændighederne til 10.000  

 kr.
 T h i   b e s t e m m e s :
 Indklagede, registreret revisor Erik Wulff, pålægges en  

 bøde på 10.000 kr.
