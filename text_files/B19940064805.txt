 I medfør af § 3, stk. 5, i lov nr. 933 af 28. november 1992 om midlertidig  

 opholdstilladelse til visse personer fra det tidligere Jugoslavien m.v., som  

 senest ændret ved lov nr. 425 af 1. juni 1994, fastsættes:
§ 1.  Såfremt en person med opholdstilladelse i medfør  

 af lov om midlertidig opholdstilladelse til visse personer fra det tidligere  

 Jugoslavien m.v. tager lønnet beskæftigelse i henhold til lovens § 3, stk. 3,  

 og den pågældende tager ophold uden for de i § 7 nævnte indkvarteringscentre,  

 kan Direktoratet for Udlændinge undlade at dække udgifterne til den  

 pågældendes underhold og ophold, såfremt den pågældende har tilstrækkelige  

 midler hertil.
Direktoratet for Udlændinge kan bestemme, at en person med  

 opholdstilladelse i medfør af lov om midlertidig opholdstilladelse til visse  

 personer fra det tidligere Jugoslavien m.v. skal tage ophold efter  

 direktoratets nærmere bestemmelse.
 § 2.  Direktoratet for Udlændinge kan pålægge en  

 person med opholdstilladelse i medfør af lov om midlertidig opholdstilladelse  

 til visse personer fra det tidligere Jugoslavien m.v., der tager lønnet  

 beskæftigelse i henhold til lovens § 3, stk. 3, at betale de i lovens § 7,  

 stk. 1, nævnte udgifter til den pågældendes underhold og ophold, såfremt den  

 pågældende har tilstrækkelige midler hertil.
 § 3.  Direktoratet for Udlændinge kan efter anmodning  

 fra Dansk Flygtningehjælp pålægge en person med opholdstilladelse i medfør af  

 lov om midlertidig opholdstilladelse til visse personer fra det tidligere  

 Jugoslavien m.v., der tager lønnet beskæftigelse i henhold til lovens § 3,  

 stk. 3, at betale for udgifterne til individuelle ønsker om undervisning, der  

 falder uden for det særligt tilrettelagte aktiveringsprogram.
 § 4.  Direktoratets afgørelser efter §§ 1-3 kan  

 påklages til indenrigsministeren.
 § 5.  Denne bekendtgørelse træder i kraft ved  

 bekendtgørelsen i Lovtidende.
