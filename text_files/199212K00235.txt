Nr LSF 235 Forslag til Lov om ændring af lov om ændring af lov om social bistand m.v.  

 (Udskydelse af revision af reglerne om private børnepasningsordninger og  

 udlægning af tilkendelseskompetencen i sager om førtidspension) Fremsat af socialministeren (Karen Jespersen) Ændringsforslag stillet den  

 21. maj den 17. marts 1993 Vedtaget ved tredjebehandling den 3. juni 1993 Lov nr. 350 af 09/06/1993 § 1 I lov nr. 277 af 2. maj 1990 om ændring af lov om social bistand. (Øget  

 fleksibilitet med hensyn til dagpasningsordninger for børn samt tilskud til  

 private børnepasningsordninger) ændres i § 2, stk. 2,  

 »1992-93« til: »1993-94«.
§ 2 I lov nr. 399 af 6. juni 1991 om ændring af den sociale styrelseslov og  

 lov om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.), som ændret ved lov  

 nr. 259 af 17. april 1992 og § 2 i lov nr. 497 af 24. juni 1992, ændres i  

§ 14, stk. 7, »1992-93« til: »1993-94«.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 277 af 2. maj 1990 om ændring af lov om social bistand ændres i  

§ 2, stk. 2, »1992-93« til: »1993-94«.
§ 2 I lov nr. 868 af 23. december 1987 om ændring af lov om social pension  

 ændres i § 2, stk. 2, »1992-93« til: »1994-95«.
§ 3 I lov nr. 399 af 6. juni 1991 om ændring af lov om ændring af den sociale  

 styrelseslov og lov om social pension m.v., som ændret ved lov nr. 259 af 17.  

 april 1992, ændres i § 14, stk. 7, »1992-93« til:  

 »1993-94«.
§ 4 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget indeholder forslag, der udskyder revisionen af 1) bistandslovens § 70 (private børnepasningsordninger/puljeordninger), 2) pensionslovens bestemmelser om varmetillæg og 3) pensionslovens bestemmelser om udlægning af tilkendelseskompetencen.
 Ad 1). Udskydelse af revisionsbestemmelsen til § 70 om private  

 pasningsordninger/puljeordninger.
 Dette forslag indeholder en udskydelse af revisionsbestemmelsen til  

 bistandslovens § 70 om private pasningsordninger for børn til folketingsåret  

 1993-94.
 Ved lov nr. 277 af 2. maj 1990 om ændring af bistandsloven fik  

 kommunalbestyrelserne mulighed for at yde et tilskud pr. barn til private  

 pasningsordninger for børn (»puljeordninger«).
 Der blev samtidig indsat en revisionsbestemmelse, hvorefter  

 socialministeren inden udgangen af folketingsåret 1992-93 fremsætter forslag  

 om revision af reglerne om private pasningsordninger.
Baggrunden for revisionsbestemmelsen var, at der var tale om en nydannelse  

 inden for dagpasningsområdet.
Med henblik på at kunne følge udviklingen blev  

 kommunalbestyrelserne i § 70, stk. 3, pålagt at underrette Socialministeriet  

 om sådanne pasningsordninger, inden der gives tilskud.
De indhøstede  

 erfaringer skulle danne grundlag for revision af bistandslovens § 70.
 Reglerne om private pasningsordninger trådte i kraft den 4. maj 1990.
 Formålet er dels at skabe yderligere fleksibilitet for kommunerne med  

 hensyn til dækning af efterspørgslen efter dagtilbud, dels at give forældre  

 og andre bedre betingelser for på egne præmisser at dække behovet for  

 pasning.
 Socialministeriet har fulgt udviklingen inden for puljeordningerne gennem  

 de underretninger, som efter § 70, stk. 3, skal sendes til Socialministeriet.  

 Socialministeriet har desuden i september 1992 gennemført en  

 spørgeskemaundersøgelse i de kommuner, som har givet underretning om  

 etablering af puljeordninger.
 Desuden har Bureau 2000 for FOA, BUPL og PMF foretaget en undersøgelse af  

 puljeordninger: »Rapport om puljeordninger«, 6. februar 1992.
 Ved udgangen af 1992 er der oprettet ca. 130 puljeordninger med plads til  

 ca. 3000 børn fordelt på 66 kommuner.
 På baggrund af undersøgelserne tegner der sig et meget varieret billede af  

 puljeordninger rundt i landet - en variation som er i overensstemmelse med  

 intentionerne bag vedtagelsen af § 70 om større fleksibilitet.
Undersøgelserne påpeger samtidig, at der er enkelte områder, hvor der er  

 behov for en nærmere vurdering af det eksisterende regelsæt og dets virkning  

 i praksis.
Regeringen ønsker på denne baggrund at vurdere behovet for mulige  

 ændringer i reglerne om private pasningsordninger.
Det foreslås derfor at  

 udsætte revisionen til folketingsåret 1993-94.
 Ad 2). Udskydelse af revisionsbestemmelse om varmetillæg.
Som en del af samspilsløsningen, jf. lov nr. 390 af 10. juni 1987, indgik  

 nye regler for beregning af personlige tillæg.
For så vidt angår varmetillæg,  

 skulle der fastsættes ensartede regler for tildeling af ydelsen.  

 Socialministeren fik ved lovændringen bemyndigelse til at fastsætte disse  

 regler, gældende fra 1. januar 1988.
 Ved en senere lovændring, jf. lov nr. 868 af 23. december 1987, fik  

 kommunerne - via en bemyndigelsesbestemmelse i pensionslovens § 17, stk. 2,  

 3. pkt. - mulighed for at bibeholde de tidligere gældende, interne  

 retningslinier for varmetillæg af hensyn til de pensionister, der tidligere  

 havde fået mere i varmetillæg end efter de ensartede regler, fastsat af  

 socialministeren.
 Samtidig med denne lovændring blev det fastsat, at forslag til revision af  

 reglen i § 17, stk. 2, 3. pkt., om varmetillæg skal fremsættes for  

 Folketinget senest i folketingsåret 1992-93.
 Regeringen foreslår, at revision af de særlige regler for varmetillæg  

 udskydes, således at lovforslag bør fremsættes senest i folketingsåret  

 1994-95.
 Ad 3). Udskydelse af revionsbestemmelse om udlægning af  

 tilkendelseskompetencen i førtidspensionssager m.v.
 Ved Lov nr 399 af 6. juni 1991 om ændring af den sociale styrelseslov og  

 lov om social pension m.v., der trådte i kraft 1. januar 1992, blev der  

 foretaget en række ændringer, der vedrørte omlægning af refusionssatser,  

 tilkendelseskompetence og ankestruktur.
Der blev ved denne lov indført en fælles refusionssats for sociale  

 ydelser, der i et vist omfang kan erstatte hinanden.
Omlægningen blev  

 sammenkædet med en decentralisering af tilkendelseskompetencen i sager om  

 almindelig og forhøjet almindelig førtidspension.
Under behandlingen af lovforslaget (L62) blev der fra flere sider udtrykt  

 betænkelighed ved, at kommunerne på det foreliggende grundlag fik tillagt  

 kompetencen til at træffe afgørelser i sager om tilkendelse af mellemste og  

 højeste førtidspension mv.
Der var i Folketinget bred enighed om, at der  

 skulle tages endelig stilling til spørgsmålet om tilkendelseskompetencen i  

 folketingssamlingen 1991/92. Grundlaget for Folketingets stillingtagen skulle  

 være et udvalgsarbejde.
Den daværende regering nedsatte i juni 1991 et  

 »Førtidspensionsudvalg«, der bl.a. skulle vurdere og opstille  

 modeller for udlægning af tilkendelseskompetencen for sager vedrørende  

 mellemste og højeste førtidspension m.v.
I udvalget deltog repræsentanter for  

 bl.a.
De samvirkende Invalideorganisationer, DA, LO, FTF, Kommunernes  

 Landsforening og Amtsrådsforeningen.
 Det var hensigten, at udvalget skulle færdiggøre sit arbejde i december  

 1991 med henblik på lovgivning i foråret 1992. Udvalget kunne ikke afslutte  

 sit arbejde før februar 1992, hvorfor det ved L 259 af 17. april 1992 blev  

 vedtaget at udskyde tidspunktet for revisionen af bestemmelserne om  

 tilkendelseskompetencen m.v. til folketingsåret 1992-93.
Det forventes, at et kommende lovforslag ikke blot vil betyde en ændring  

 af tilkendelseskompetencen, men også af ankestrukturen, ligesom Regeringen  

 vil overveje forskellige former for sikring af borgernes retssikkerhed og af  

 deres krav på rigtige og hurtige afgørelser.
På denne baggrund finder  

 Regeringen, at en så omfattende omlægning kræver, at Folketinget får den  

 nødvendige tid til en grundig behandling af de komplicerede problemstillinger  

 og deres følger, samt at Regeringen inden har haft lejlighed til at drøfte de  

 påtænkte ændringer med berørte organisationer.
Det foreslås derfor, at  

 tidspunktet for revision af bestemmelserne om tilkendelse mv. udskydes til  

 folketingsåret 1993-94.
 Administrative og økonomiske konsekvenser.
 Forslagene har ikke væsentlige administrative eller økonomiske  

 konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov nr. 277 af 2. maj 1990 om ændring af lov om social bistand ændres i  

§ 2, stk. 2, »1992-93« til: »1993-94«.
§ 2. - - - Stk. 2. Socialministeren fremsætter forslag for Folketinget om  

 revision af bistandslovens § 70 inden udgangen af folketingsåret 1992-93.
§ 2 I lov nr. 868 af 23. december 1987 om ændring af lov social pension  

 (Varmetillæg) ændres i § 2, stk. 2, »1992-93« til:  

 »1994-95«.
§ 2. - - - Stk. 2. Forslag om revision af § 17, stk. 2, 3. pkt., jf. denne  

 lovs § 1, nr. 1, fremsættes for Folketinget senest i folketingsåret 1992-93.
§ 3 I lov nr. 399 af 6. juni 1991 om ændring af lov om den sociale  

 styrelseslov og lov om social pension m.v., som ændret ved lov nr. 259 af 17.  

 april 1992, ændres i § 14, stk. 7, »1992-93« til:  

 »1993-94«.
§ 14. - - - Stk. 7. Socialministeren fremsætter forslag for Folketinget om  

 revision af tilkendelseskompetencen m.v. efter lov om social pension og lov  

 om social bistand inden udgangen af folketingsåret 1992-93.
Efter 2. behandling den 28. maj 1993 § 1 I lov nr. 277 af 2. maj 1990 om ændring af lov om social bistand. (Øget  

 fleksibilitet med hensyn til dagpasningsordninger for børn samt tilskud til  

 private børnepasningsordninger) ændres i § 2, stk. 2,  

 »1992-93« til: »1993-94«.
§ 2 I lov nr. 399 af 6. juni 1991 om ændring af den sociale styrelseslov og  

 lov om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.), som ændret ved lov  

 nr. 259 af 17. april 1992 og § 2 i lov nr. 497 af 24. juni 1992, ændres i  

§ 14, stk. 7, »1992-93« til: »1993-94«.
§ 3 Loven træder i kraft dagen efter bekendtgørelsen i Lovtidende.
Ændringsforslag Af socialministeren :
 Til titlen 1) I titlen udgår ordene »og lov om ændring af lov  

 om social pension«.
 2) I undertitlen udgår », varmetillæg«.
 Til § 2 3) Paragraffen udgår.
Bemærkninger Til nr. 1-3 Bestemmelsen, der ville have udskudt revisionen af de særlige  

 overgangsregler om varmetillæg til senest i 1994-95, udgår, fordi  

 socialministeren foreslår denne revision foretaget i indeværende folketingsår  

 i forbindelse med forslag nr.
L 314 til lov om ændring af social pension m.v.  

 (Ændringer som følge af skatteomlægning, ændret satsregulering m.v.).
