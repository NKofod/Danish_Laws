Tilføjelse til betænkning afgivet af Retsudvalget den 27.  

 maj 2004 Tilføjelse til betænkning over Forslag til  

 folketingsbeslutning om forbedring af voldtægtsofres  

  

 retsstilling før og under retssagen [af Anne Baastrup (SF), Elisabeth  

 Arnold (RV) og Line Barfod (EL)] 1. Ændringsforslag Socialistisk Folkepartis medlem af udvalget har stillet 2  

 ændringsforslag.
2. Udvalgsarbejdet Beslutningsforslaget blev fremsat den 2. december 2003 og var  

 til 1. behandling den 16. marts 2004. Beslutningsforslaget blev efter 1.  

 behandling henvist til behandling i Retsudvalget.
Beslutningsforslaget var  

 til  

 2. behandling den 27. maj 2004. 2. behandling blev afbrudt, og  

 beslutningsforslaget  

 blev henvist til fornyet behandling i Retsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 vedtagelse  

  

 med de i tilføjelsen til betænkningen stillede ændringsforslag.  

 Mindretallet er bekendt med, at justitsministeren uden for tilføjelsen til  

 betænkningen vil stille ændringsforslag, som mindretallet også kan støtte.
V, DF og KF er enige med forslagsstillerne i, at der skal gøres  

 en stor indsats for at støtte de personer, som bliver ofre for en voldtægt.  

 Intet voldtægtsoffer bør så meget som overveje at lade være med at anmelde  

 voldtægten, fordi man frygter at skulle igennem retsmaskineriet.
V, DF og KF  

 er  

 således enige med forslagsstillerne i, at det er påkrævet at overveje de  

 gældende regler også ud fra et offerperspektiv.
Forslagsstillerne peger på flere relevante og væsentlige emner,  

 som kalder på et politisk initiativ.
Nogle af de konkrete løsningsforslag har  

 imidlertid både praktisk og principielt en sådan vidtrækkende karakter, at  

 der  

 bør sikres et bredere beslutningsgrundlag, inden man lægger sig fast på  

 bestemte  

 løsninger.
 Med hensyn til spørgsmålet om bistandsadvokaters rolle og  

 inddragelse i efterforskningsfasen og under retssagen samt med hensyn til  

 spørgsmålet om fremgangsmåden ved afhøring af voldtægtsofre i retten har V,  

 DF  

 og KF noteret sig, at justitsministeren allerede har anmodet  

 Strafferetsplejeudvalget  

 om at foretage en generel gennemgang af ofres processuelle retsstilling i  

 forbindelse med straffesager og fremkomme med forslag til eventuelle  

 ændringer.  

 Dette omfattende arbejde vil først kunne være afsluttet om nogen tid, men  

 justitsministeren har over for udvalget tilkendegivet, at ministeren vil være  

 indstillet på at anmode Strafferetsplejeudvalget om hurtigt at afgive en  

 særskilt udtalelse om de specifikke problemstillinger, der er nævnt i  

 beslutningsforslagets nr. 1-3, således at der på grundlag heraf kan tages  

 stilling til, hvilke initiativer der bør tages, og således at forslag til  

 lovændringer  

 i givet fald vil kunne fremsættes allerede i det kommende folketingsår,  

 2004-05.
V, DF og KF er enige med forslagsstillerne i, at  

 sagsbehandlingstiderne i voldtægtssager bl.a. af hensyn til offeret skal  

 nedbringes, og man er også enig i, at opstilling af tidsfrister ligesom på  

 voldsområdet vil kunne være et egnet middel til at sikre dette.
V, DF og KF  

 lægger imidlertid vægt på, at behandlingen af voldtægtssager og voldssager  

 ikke  

 umiddelbart kan sammenlignes, jf. justitsministerens besvarelse af spørgsmål  

 nr. 10. De fleste voldtægtssager er også efter, at en mistænkt er  

 identificeret, langt vanskeligere at efterforske end voldssager, bl.a. fordi  

 der sjældent er vidner til forbrydelsen og ofte ikke er synlige mærker efter  

 vold.
Dette kan vanskeliggøre bevis for forsæt, og disse sager kræver derfor  

 erfaringsmæssigt flere genafhøringer.
I sager, hvor der er fysiske tegn på  

 vold, vil bevisførelsen ofte kræve, at der indhentes retsmedicinske  

 erklæringer.
DNA-test og mentalundersøgelser er jævnligt nødvendige i disse  

 sager og tager for lang tid til, at en 30-dages-frist vil kunne være  

 realistisk.
 V, DF og KF kan derfor tilslutte sig det ændringsforslag, som  

 justitsministeren vil stille uden for tilføjelsen til betænkningen til  

 beslutningsforslagets nr. 5. Dette ændringsforslag indebærer, at  

 sagsbehandlingstiden  

 i voldtægtssager skal nedbringes, og at der på samme måde som for voldssager  

 skal opstilles konkrete målsætninger for sagsbehandlingstiden, men at  

 Folketinget ikke på forhånd lægger sig fast på, hvor lange fristerne bør  

 være.  

 V, DF og KF har i den forbindelse noteret sig, at justitsministeren er  

 indstillet på efter drøftelse med de berørte myndigheder hurtigt at udarbejde  

 et udkast til målsætninger for sagsbehandlingstiden og drøfte disse med  

 Retsudvalget.
 For så vidt angår beslutningsforslagets nr. 6 vedrørende  

 Erstatningsnævnets praksis med hensyn til anvendelsen af 24-timers-reglen i  

 offererstatningsloven, finder V, DF og KF, at det bør sikres, at nævnets  

 praksis ud over at varetage et hensyn til behovet for bevissikring i sagerne  

 også tager rimeligt hensyn til den særlig vanskelige og belastende situation,  

 som voldtægtsofre typisk står i.
 V, DF og KF har i den forbindelse noteret sig justitsministerens  

 redegørelse for Erstatningsnævnets praksis, hvoraf det fremgår, at nævnet  

 allerede i dag efter en konkret vurdering tillægger det betydning, hvis et  

 voldtægtsoffer i første omgang har henvendt sig til et center for  

 voldtægtsofre, når der her er afgivet forklaring og foretaget relevante  

 lægeundersøgelser m.v. og dermed er foretaget den bevissikring, som ofte er  

 nødvendig for politiets muligheder for at efterforske forbrydelsen og få den  

 skyldige dømt.
V, DF og KF finder imidlertid, at der bør foretages en nærmere  

 undersøgelse af de sager, hvor Erstatningsnævnet i 2003 meddelte afslag på  

 erstatning på grund af for sen anmeldelse.
Det kan på grundlag af en sådan  

 nærmere undersøgelse vise sig hensigtsmæssigt at præcisere retsstillingen i  

 loven.
 Et  

  

 andet mindretal  

  

 i  

 udvalget (S, SF, RV og EL) indstiller beslutningsforslaget til  

  

 vedtagelse  

  

 med de af Socialistisk  

 Folkeparti stillede ændringsforslag.
S, SF, RV og EL bemærker  

 vedrørende beslutningsforslagets nr. 5, at målsætningen om en hurtig  

 behandling  

 af voldtægtssager for politiet  i lighed med den målsætning, som gælder  

 for  

 voldssager  indebærer, at det samlede tidsforbrug, fra  

 voldtægtsanmeldelsen  

 modtages (gerningsmanden er identificeret), til sagen indbringes for  

 retten, ikke bør overstige 30 dage.
S, SF, RV og EL er opmærksomme på og  

 accepterer, at det i enkelte sager konkret kan være nødvendigt for politiet  

 at  

 overskride 30-dages-fristen for at kunne foretage en ordentlig og forsvarlig  

 efterforskning og sagsbehandling.
Det ændrer imidlertid ikke ved, at den  

 foreslåede målsætning kan være et nyttigt redskab til at få nedbragt  

 sagsbehandlingstiden  

 i voldtægtssager.
 Et  

  

 tredje mindretal  

  

 i udvalget (KD)  

 indstiller beslutningsforslaget til  

  

 vedtagelse  

                                                                         .  

                                                                            Par  

 Partiet ser det gerne vedtaget uændret, men vil dog stemme for de af SF  

 stillede ændringsforslag, såfremt dette kan muliggøre, at  

 beslutningsforslaget  

 bliver vedtaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 flertal  

  

 (det øvrige udvalg med undtagelse af KD):
Til teksten 1)  


  

 Nr.  

 2  

  

 udgår.
[Forslaget om at forbedre voldtægtsofrenes retsstilling ved at  

 udvide bistandsadvokatens adgang til at deltage i sagens behandling ved  

 domstolene udgår af beslutningsforslaget] 2)  


  

 Nr.  

 4  

  

 udgår.
[Forslaget om at opprioritere mulighederne for at få etableret  

 konfliktråd udgår af beslutningsforslaget] Bemærkninger Til nr. 1 Forslaget om at forbedre voldtægtsofrenes retsstilling ved at  

 udvide bistandsadvokatens adgang til at deltage i sagens behandling ved  

 domstolene udgår af beslutningsforslaget.
Til nr. 2 Forslaget om at opprioritere mulighederne for at få etableret  

 konfliktråd udgår af beslutningsforslaget.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KD)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
