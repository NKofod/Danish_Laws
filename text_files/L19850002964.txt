 Ved noteveksling i New Delhi den 9. juli og den 18. august 1984 er der  

 indgået en overenskomst mellem Danmark og Indien om dansk bistand til et  

 projekt, som har til formål at oprette en veterinær sundhedstjeneste for  

 malkekvægbruget i den indiske delstat Maharashtra, omfattende forebyggende  

 vaccination og konsulentvirksomhed.
 Til projektet yder den danske regering 4.800.000 kroner, som vil blive  

 anvendt til etablering af et projekthovedkvarter/laboratorium støttet af 3  

 veterinære kontrolcentre og 16 landsbyklinikker samt til iværksættelse af en  

 veterinær konsulenttjeneste.
