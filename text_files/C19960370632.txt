Forsørgelsesgrundlaget under længerevarende vejledningsforløb Der kan under visse betingelser bevilges uddannelsesgodtgørelse til  

 længerevarende vejledningsforløb Som bekendt blev § 62 a i lov om arbejdsløshedsforsikring m.v. ved  

 årsskiftet ændret således, at undervisning kun kan følges med dagpenge,  

 såfremt undervisningen er på under 20 timer om ugen.
Hvis undervisningen er  

 på over 20 timer om ugen, kan dagpengene dog bevares, såfremt forløbet har en  

 varighed på under 2 uger.
 Vejledningsforløb efter lov om en aktiv arbejdsmarkedspolitik er omfattet  

 af § 62 a og således undergivet ovennævnte begrænsninger.
 Styrelsen har ved tidligere lejligheder tilkendegivet, at da  

 uddannelsesgodtgørelse er knyttet til et tilbud om uddannelse, jf.  

 aktivlovens kapitel 6, kan der ikke bevilges uddannelsesgodtgørelse til  

 vejledningsforløb efter kapitel 3.
 Idet ændringen af § 62 a imidlertid har medført, at der for ledige, der  

 deltager i vejledningsforløb af længere varighed, ikke længere er noget  

 forsørgelsesgrundlag, har problemet været drøftet mellem Arbejdsministeriets  

 departement, DfA og styrelsen.
 På baggrund af disse drøftelser har styrelsen besluttet, at der i  

 forbindelse med tilbud om vejledning i en individuel handlingsplan kan  

 bevilges uddannelsesgodtgørelse til vejledningsforløb på over 2 uger og med  

 mindst 20 timer om ugen.
 Styrelsen forudsætter herved, at der i længerevarende vejledningsforløb  

 indgår undervisning.
 Styrelsen vil ved førstkommende revision af lov om en aktiv  

 arbejdsmarkedspolitik over for departementet foreslå en præcisering af  

 ovenstående.
