Cirkulære om hovedaftale mellem Finansministeriet og Hovdorganisationen af Officerer i Danmark Generelle bemærkninger Finansministeriet og Hovedorganisationen af Officerer i Danmark har den 19. maj 2014 indgået vedlagte hovedaftale.
 Hovedaftalen er indgået i tilknytning til indgåelse af overenskomst for officerer i forsvaret og det statslige redningsberedskab mellem Forsvarets Personeltjeneste og Hovedorganisationen af officerer i Danmark, samt i tilknytning til indgåelse af aftale om vilkår for militære chefer og chefer i det statslige redningsberedskab mellem Finansministeriet og Hovedorganisationen af officerer i Danmark.
Ikrafttræden Cirkulæret har virkning fra 19. maj 2014.
Moderniseringsstyrelsen, den 19. maj 2014 Mogens Esmarch Hovedaftale mellem Finansministeriet og Hovedorganisationen af Officerer i Danmark 1. Parterne bekræfter ved sine underskrifter tilslutning til Hovedaftale mellem Finansministeriet og AC-organisationerne af 28. maj 1991 med følgende tilføjelse til § 5, stk. 5, for Hovedorganisationen af Officerer i Danmarks forhandlingsområde.
d. arbejdsstandsning kan endvidere ikke omfatte militært ansat personel, herunder auditørfuldmægtige, samt personel ved det statslige redningsberedskab. 2. Hovedaftalen har virkning fra underskrivelsen og kan opsiges efter bestemmelserne i den i punkt 1. nævnte hovedaftale.
