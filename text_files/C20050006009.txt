Cirkulære  

 om genoptagelse af skatteansættelsen vedrørende skattefri rejsegodtgørelse,  

 jf.  

 ligningslovens § 9 A, og fradrag for rejseudgifter, hvor der ikke har  

 været udgifter til sædvanlig bolig  

1) 1. Efter ligningslovens § 9 A, stk. 1,  

 skal  

 godtgørelser til dækning af rejseudgifter, der påføres lønmodtageren, fordi  

 lønmodtageren på grund af afstanden mellem bopæl og et midlertidigt  

 arbejdssted  

 ikke har mulighed for at overnatte på sin sædvanlige bopæl, ikke medregnes  

 ved  

 indkomstopgørelsen, såfremt godtgørelsen ikke overstiger satser, der er  

 fastsat  

 i stk. 2.
 Den 6. april 2001 udsendte Told- og Skattestyrelsen  

 en  

 meddelelse, SKM2001.188.TSS, hvor det blev tilkendegivet, at det  

 skattemæssige  

 rejsebegreb forudsætter, at den pågældende har udgifter til en sædvanlig  

 bolig.
Efterfølgende har Told- og Skattestyrelsen  

 vurderet, at der ikke var hjemmel til denne fortolkning.
Told- og  

 Skattestyrelsen har på  

 denne baggrund udsendt en meddelelse den 3. september 2004, SKM2004.362.TSS,  

 hvor det blev tilkendegivet, at rejsebegrebet i ligningslovens § 9 A  

 forudsætter, at lønmodtageren har en sædvanlig bolig til rådighed, men at der  

 ikke kan stilles krav om, at den pågældende har udgifter til en sædvanlig  

 bolig.
 2. Skattepligtige, der har fået forhøjet deres  

 skattepligtige  

 indkomst med udbetalte skattefrie godtgørelser eller foretagne fradrag i  

 medfør  

 af ligningslovens § 9 A med den begrundelse, at der ikke var udgifter  

 til  

 sædvanlig bopæl, kan søge genoptagelse af deres skatteansættelse.
 3. Der kan ske genoptagelse af skatteansættelser  

 efter  

 de ordinære regler i skattestyrelseslovens § 34, stk. 2, hvis  

 anmodning herom fremsættes senest den 1. maj i det 4. år efter udløbet af det  

 pågældende  

 indkomstår.
 Er den skattepligtiges indkomstår ikke  

 sammenfaldende med kalenderåret, regnes fristen fra udløbet af det år, som  

 indkomståret træder  

 i stedet for, jf. skattestyrelseslovens § 34, stk. 6.
 4. Hvis fristen for ordinær genoptagelse i  

 skattestyrelseslovens § 34, stk. 2, er udløbet, kan der i henhold  

 til  

 skattestyrelseslovens § 35, stk. 1, nr. 7, endvidere efter  

 anmodning  

 ske ekstraordinær genoptagelse af skatteansættelsen fra og med det  

 indkomstår,  

 der har været til prøvelse, eller fra og med det indkomstår, der er  

 påbegyndt,  

 men endnu ikke udløbet 5 år forud for underkendelse af praksis, som her er  

 den  

 3. september 2004.
5. Anmodning om ekstraordinær genoptagelse skal  

 fremsættes under iagttagelse af fristbestemmelsen i skattestyrelseslovens  

 § 35, stk. 2, det vil sige inden 6 måneder efter det tidspunkt,  

 hvor  

 den skattepligtige har erhvervet kendskab til de omstændigheder, der  

 begrunder  

 genoptagelsen.
Dog kan skatteministeren dispensere fra denne frist, hvis der  

 foreligger særlige omstændigheder, jf. skattestyrelseslovens § 35,  

 stk. 2, sidste pkt.
 6. Anmodning om genoptagelse af skatteansættelserne  

 efter pkt. 2-4 skal indgives til den skatteansættende myndighed, jf.  

 skattestyrelseslovens § 35, stk. 3.
 7. Ligningsmyndighederne bedes genoptage  

 ansættelserne  

 for de pågældende år, hvis de bliver bekendt med, at der er personer, der er  

 lignet forkert, eller hvis de bliver anmodet herom.
 8. Cirkulæret bortfalder den 1. februar 2006.
