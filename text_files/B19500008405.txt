 I medfør af § 6, 2. stk., i lov nr. 65 af 28. februar 1950 om mål og vægt  

 fastsættes herved følgende justerreglement:
 Almindelige bestemmelser.
§ 1 Måle- og vejeredskaber, som henhører under justervæsenets eneret, og hvis  

 fremstilling udbydes i licitation, skal, hvad konstruktion, form, materiale  

 m.m. angår, tilfredsstille de i licitationsbetingelserne for disse stillede  

 krav og nøje svare til de dertil hørende tegninger med beskrivelse og til de  

 i justervæsenet beroende prøver.
§ 2 Måle- og vejeredskaber, der ikke henhøre under justervæsenets eneret, kan  

 begæres justeret af justervæsenet, når de med hensyn til konstruktion,  

 virkemåde m.m. er godkendt til justering og i øvrigt tilfredsstiller de i  

 dette reglement givne bestemmelser samt de særlige bestemmelser, der måtte  

 være gældende for sådanne redskaber.
 For måle- og vejeredskaber kan der fastsættes en minimums-brugskapacitet,  

 der efter justervæsenets bestemmelser kan være angivet på hvert enkelt  

 redskab.
 Rene viservægte til en højeste belastning på 50 kg må ikke benyttes til  

 vejning af mindre varemængder end 3 pct. af den højeste belastning, for  

 hvilken de er bestemt, hvorfor der ikke må være inddelinger på skalaen mellem  

 0 kg og den nævnte minimumsgrænse.
Såfremt det skønnes fornødent, skal der, forinden justering kan foretages,  

 af justervæsenet være udarbejdet og offentliggjort nærmere bestemmelser for  

 redskabernes justering.
Til brug ved udarbejdelsen og trykningen af disse  

 bestemmelser påhviler det rekvirenten at levere de fornødne tegninger og  

 klicheer.
På forlangende skal der til justervæsenet til nærmere undersøgelse  

 og prøvning indleveres et prøveeksemplar af det pågældende måle- og  

 vejeredskab.
§ 3 Måle- og vejeredskaber kan justeres og omjusteres, når deres fejl er inden  

 for de for dem gældende justertolerancer.
For vægte kræves tillige, at de er  

 tilstrækkelige følsomme, det vil sige, at de for en tillægsbelastning, der  

 svarer til den for vedkommende belastning gældende justertolerance, giver et  

 tydeligt og blivende udslag.
For kombinerede vægte med angivelse af over- og  

 undervægt, må udslaget for en tillægsbelastning, der svarer til  

 justertolerancen ved højeste belastning ikke være mindre end 5 mm.
§ 4 Justervæsenet anskaffer de under dets eneret hørende redskaber og  

 forhandler dem derefter i justeret stand, dels fra justervæsenets udsalg i  

 København, dels gennem dets forhandlere i og uden for København.  

 Justervæsenet har ret til at anskaffe andre måle- og vejeredskaber eller  

 redskaber, der benyttes i forbindelse med måle- og vejeredskaber, og  

 forhandle disse.
§ 5 Måle- og vejeredskaber, hvis fejl på grund af slid eller overlast  

 overskrider brugstolerancen, er ikke lovlige i brug.
 Måle- og vejeredskaber, der henhører under justervæsenets eneret, må kun  

 repareres ved justervæsenets foranstaltning.
Når andre måle- og vejeredskaber, der ikke skal justeres efter en  

 reparation, repareres, skal reparatøren efter reparationens udførelse til  

 brugeren afgive skriftlig erklæring om, at redskabets fejl ligger inden for  

 justertolerancen.
Med hensyn til omjusteringspligtige redskaber har  

 reparatøren ansvaret for, at det af ham reparerede redskab bliver justeret  

 snarest muligt.
Hvor det f.eks. drejer sig om en viservægt, der repareres hos  

 brugeren, og som det af en eller anden grund ikke er muligt at få justeret  

 omgående, har reparatøren ansvaret for vægten, indtil den er justeret, og  

 skal imiddelbart efter reparationen til justervæsenet indsende begæring om  

 justering bilagt justerhonoraret for den omhandlende vægt.
 Hvis en fejlvisning på en viservægt kan rettes ved en tarering, opretning  

 af vægten efter waterpas eller libelle, en indstilling af viseren, påfyldning  

 af olie i bremsen eller en rensning af knive og lejer med et stykke blødt  

 stof, er en justering ikke påkrævet.
 I alle andre tilfælde af reparation, eller når justervæsenets plomber på  

 et måle- eller vejeredskab er brudt, er justering nødvendig.
§ 6 Måle. og vejeredskaber, som modtages til justering eller omjustering, kan  

 også modtages til prøvning.
§ 7 Justering, omjustering og prøvning af måle- og vejeredskaber foretages af  

 justervæsenet efter skriftlig begæring og kan efter redskabernes beskaffenhed  

 udføres enten i justervæsenet eller andensteds, hvis forholdene efter  

 justervæsenets skøn gør dette påkrævet.
Rekvirenten må i så fald foruden den  

 gældende takst tillige betale justervæsenet de med justeringens udførelse  

 uden for justervæsenst forbundne særlige udgifter.
 Når der for prøvning ønskes attest, må dette anføres i begæringen.
§ 8 Justervæsenet kan efter anmodning fra offentlige myndigheder og dermed  

 ligestillede efter indhentet bemyndigelse fra ministeriet for handel,  

 industri og søfart autorisere måle- og vejeredskaber til benyttelse i særlige  

 øjemed.
Autorisationen sker, ved at redskabet, efter at det ved en af  

 justervæsenet anstillet prøve har vist sig at tilfredsstille de for hvert  

 redskabs art stillede særlige autorisationsbestemmelser, stemples af  

 justervæsenet med et særligt mærke: Jv.
Desuden forsynes redskabet med  

 angivelse af dets kapacitet og, om muligt, dets bestemmelse.
§ 9 Bestemmelser om, hvorledes måling og vejning skal udføres, gives i de  

 bekendtgørelser, der af justervæsenet udfærdiges for hver godkendt type af  

 måle- og vejeredskaber.
Af hensyn til målingernes og vejningernes nøjagtighed skal ved enhver  

 vejning og måling større måle- og vejeredskaber benyttes ved større målinger  

 og vejninger og mindre måle- og vejeredskaber ved mindre målinger og  

 vejninger.
Dog skal ved udmåling af langvarer ikke større længdemål end  

 halvmeteren, ved udmåling af dråbeflydende varer ikke større målekar end  

 10-literen, ved udmålimg af kul, koks, cinders, mineralier og desl. ikke  

 større målekar end 2-hektoliteren og ved udmåling af andre faste varer, såvel  

 i fintdelt tilstand som i større eller mindre stykker, ikke større målekar  

 end hektoliteren kunne forlanges anvendt.
 Måling af småkornede varer foretages med strøget mål og måling af varer  

 som kul, koks og brænde i velfyldt mål.
 Til måling og vejning af varer med en stor enhedspris skal anvendes måle-  

 og vejeredskaber, hvis tolerancer er de mindst mulige.
§ 10 1ste gangs justering (brugsjustering) er en justering af de i brug værende  

 ujusterede redskaber, hvis fejl ikke må overskride brugstolerancen.
 For vægte, der efter en reparation skal underkastes en 1ste gangs  

 justering, skal reparatøren afgive erklæring om, at redskabets fejl ligger  

 inden for brugstolerancen.
 Lov nr.65 af 28. februar 1950 om mål og vægt forudsætter, at 1ste gangs  

 justeringen er tilendebragt i løbet af 1ste tilsynsperiode.
For de i brug værende vægte til fragt- og portoberegning er tolerancen ved  

 1ste gangs justering +-1:100 af højeste belastning, dog skal alle i brug  

 værende vægte, hvis konstruktion er egnet dertil, og som underkastes  

 reparation, bringes til at følge samme tolerancer som for tilsvarende vægte i  

 handel m.v.
Det samme gælder alle nyanskaffede vægte.
1ste gangs justering, brugsjustering af i brug værende redskaber,  

 foretages enten af justervæsenet eller af politiet.
Ved justeringen må fejlen  

 ikke overstige de fastsatte brugstolerancer.
Taksten for de vægte, som politiet underkaster en 1ste gangs justering,  

 fastsættes til 4 kr. pr. stk., medens taksten for de vægte, som justervæsenet  

 justerer, fastsættes til halvdelen af den almindelige justeringstakst, dog i  

 intet tilfælde mindre end 4 kr. pr. redskab.
Taksten for 1ste gangs justering  

 af vægte med en kapacitet af over 2.000 kg og maskiner til længdemåling er  

 den samme som for almindelig justering.
 Redskaber, der kan justeres.
§ 11 I.
Målestokke m.m.
a.
Målestokke, herunder også nivellerstænger og målstænger til brug ved  

 landmåling, i længder på et helt antal meter fra 1 meter til 5 meter samt på  

 1/2 meter, 4, 3, 2 og 1 decimeter.
b.
Stålmålbånd på 50, 25, 20, 15, 10, 5, 2 og 1 meter.
c.
Præcisionsstålmålebånd på 20 meter til brug ved landmåling.
d.
Målemaskiner til længdemåling (måling af langvarer): Omjustering skal  

 finde sted hvert 3. år.
 II Målekar.
a.
Almindelige målekar af metal med eller overtræk samt af glas i følgende  

 størrelser:
 De kan være af cylindrisk, kegleformet eller lignende form med eller uden  

 krave, men uden inddelinger.
b.
Afbundne målekar af egetræ i følgende størrelser.
 Af buget form.
c.
Målekar til udmåling af kul, koks, cinders, mineraler og andre varer og  

 med eller uden bundklapper til 10, 5, 2 og 1 hektoliter, 50 og 20 liter, 10  

 og 5 hektoliteren er prismatiske, de andre andre enten prismatiske eller  

 cylindriske.
d.
Cylindriske målespande af metalplade med eller uden overtræk og med  

 eller uden inddelinger til 10, 15, 20 liter og større mangefold af 10 liter.
e.
Målekar af glas eller metal eller begge dele med eller uden aftapning i  

 bunden og med eller uden inddelinger til 1 og 2 deciliter, 1/2, 1, 2, 5 og 10  

 liter samt mangefold af 10 liter.
III.
Måleredskaber med mekanisk fyldning.
 Omjustering skal finde sted hvert 3. år.
IV.
Målemaskiner til udmåling af flydende varer.
 Omjustering skal finde sted hvert år.
V.
Præcisionsmålekar af glas og lign. til videnskabelig og teknisk brug.
VI.
Vægtlodder.
a.
Almimdelige handelsvægtlodder:
b.
Cylindriske skivelodder til centesimalvægte:
 5, 2, 1 og 1/2 kilogram.
c.
Cylindriske præcisionslodder:
 fra 20 kilogram til og med 1 gram, og pladelodder fra 500 milligram til og  

 med 1 milligram.
d.
Karatlodder til benyttelse i handel med ædelstene og ægte perler:
 50, 20, 10, 5, 2, 1, 1/2, 1/5, 1/10, 1/20, 1/50 og 1/100 karat. (1 metrisk  

 karat = 200 milligram).
 VII: Vægte.
A.
Handelsvægte.
a.
Ligearmede vægte med hængende skål.
b.
Ligearmede vægte med skålene oven over vægtstængerne (diskvægte).
a.
Decimalvægte.
b.
Centesimalvægte.
c.
Skydelodsvægte.
d.
Bismere uden stativ.
e.
Bismere med stativ.
a.
Rene viservægte med eller uden taraskydelodder.
b.
Kombinerede viservægte =: viservægte kombinerede med et andet  

 vægtsystem, f.eks. med skydelodder eller løse vægtlodder.
c.
Kombinerede vægte (+- vægte) med angivelse af over- og undervægt.  

 Vægtene er kombinerede af en ligearmet vægt eller anden formålstjenlig  

 vægtkonstruktion og en ren viservægt med +- skala af ringe kapacitet.
B.
Præsisionsvægte (ligearmede vægte).
VIII.
Rammemål for brænde (vedmål på 4, 3, 2, 1, og 1/2 kvm) m.m.
IX.
Transportbeholdere for flydende varer.
X.
Fustager.
XI.
Fiskespande.
De ved engroshandlen med fisk benyttede vejespande skal have en vægt på 3,  

 5 eller 8 kilogram, der skal være angivet på spanden.
Omjustering af disse  

 spande skal finde sted hvert 3. år.
Spanden må ikke tages i brug efter en  

 reparation inden forudgående omjustering.
Overgangsbestemmelse: De i brug  

 værende spande skal justeres senest et år efter lovens ikrafttræden.
 Justervæsenets eneret.
§ 12 Justervæsenet har eneret til at anskaffe, justere og forhandle følgende  

 redskaber:
 Justertolerancer og brugstolerancer.
§ 13 I.
Målestokke og stålmålebånd.
 Justertolerancen er:
For målestokke og stålmålebånd, hvis længde er 2 meter og derover, må  

 justertolerancen for afstanden fra en hvilken som helst delestreg (mærke) til  

 nærmeste ende ikke overskride halvdelen af den for hele længden fastsatte  

 tolerance.
Er længden mindre end 2 meter, må justertolerancen for afstanden  

 fra en hvilken som helst delestreg (mærke) til hver af enderne ikke  

 overskride tolerancen for hele længden.
 For afstanden mellem to umiddelbart efter hinanden følgende  

 decimeterstreger tillades en afvigelse fra den rette længde af højst 0,5  

 millimeter.
 For afstanden mellem to umiddelbart efter hinanden følgende  

 centimeterstreger tillades en afvigelse fra den rette længde af højst 0,25  

 millimeter.
 For afstanden mellem to umiddelbart efter hinanden følgende  

 halvcentimeter- og millimeterstreger tillades en afvigelse fra den rette  

 længde af højst 0,2 millimeter.
 For melleminddelingerne er de for almindelige stålmålebånd fastsatte  

 tolerancer gældende.
 Målemaskiner med målevalse og lægmålingsmaskiner:
Længder på 5 meter og derunder ........ +- 12,5 - Længder over 5 meter .................. +- 2,5 promille.
For lægmålingsmaskiner må endvidere gennemsnitsfejlen for 5 vilkårligt  

 valgte længder mellem to læg ikke være større end 5 millimeter II.
Målekar.
 VII: Vægte.
A.
Handelsvægte.
a.
Ligearmede vægte med hængende skåle:
 For vægte til en højeste belastning på 10 kg og derunder er  

 justertolerancen +- 1:1000 af enhver belastning fra den højeste indtil 1/10  

 af denne og derunder den for tiendedelen gældende tolerance.
 For vægte til en højeste belastning på 10 kg er justertolerancen +~ 1:2000  

 af enhver fra den højeste indtil 1/10 af denne og derunder den for  

 tiendedelen gældende tolerance.
b.
Ligearmede vægte med skålene over vægtstængerne (diskvægte).
a.
Decimalvægte.
b.
Centesimalvægte.
c.
Skydelodsvægte.
 For de under 1 b, 2 a, b og c nævnte vægte er justertolerancen +~ 1:1000  

 af enhver belastning fra den højeste indtil 1/10 af denne og derunder den for  

 tiendedelene gældende tolerance.
d.
Bismere uden stativ.
 Justertolerancen er +- 1:500 af højeste belastning for almindelige  

 bismere.
 Justertolerancen er +- 1:1000 af højeste belastning for finere bismere.
e.
Bismere med stativ.
 Justertolerancen er som angivet for skydelodsvægte.
a.
Rene viservægte.
Justertolerancen er for vægte med en kapacitet på For vægte med tarabalancer er justertolerancen for disse den for  

 skydelodsvægte af tilsvarende kapacitet gældende.
b.
Kombinerede viservægte.
 Justertolerancen er +- 1:1000 af enhver belastning fra den højeste og  

 indtil 1/5 af denne og derunder den for femtedelen gældende tolerance, dog  

 ikke mindre end den for viserskalaens område gældende.
c.
Kombinerede vægte (+- vægte):
 Justertolerancen er +- 1:1000 af enhver belastning fra den højeste og  

 indtil 1/5 af denne og derunder den for femtedelen gældende tolerance.
 For de under 4 og 5 nævnte vægte fastsattes justertolerancen dels efter de  

 enkelte fyldningers størrelse og dels efter gennemsnittet af en række på  

 hinanden følgende fyldninger.
B.
Præcisionsvægte (ligearmede vægte).
 Justertolerancen er for:
 Justertolerancen for mindre belastninger end 1/10 af den højeste  

 belastning er den for tiendedelen gældende tolerance.
VIII.
Rammemål for brænde (vedmål).
 Justertolerancen for de indvendige sidelængder på 2, 1 1/2 og 1 meter er +  

 1 cm for sidelængden 1/2 meter + 0,5 cm.
 IX: Transportbeholdere for flydende varer.
 Efter udmåling af rumfanget fradrages af efter dettes størrelse nærmere  

 fastsat antal liter.
 X.Fustager.
 Efter udmåling af rumfanget fradrages et efter dettes størrelse nærmere  

 fastsat antal liter.
 XI: Fiskespande på 3, 5 eller 8 kilogram.
 Justertolerancen er henholdsvis +- 15, +- 25 og +- 40 gram.
§ 14 Brugstolerancerne er altid både positive og negative, og deres numeriske  

 værdi er altid det dobbelte af justertolerancerne.
 Stempling.
§ 15 Ved justering istemples justermærket og årstallet, samt for vægte  

 angivelse af højeste belastning og for målekar rumfanget, på redskaberne  

 enten i selve materialet eller i plomber af tin eller bly, og i øvrigt  

 anbringes sikringsstemplinger efter justervæsenets nærmere anvisning.  

 Præcisionsredskaber stemples desuden med en eller to sekstakkede stjerner.
 Justermærket består af kong Christian d. 5.'s navneciffer med krone.
 Takster for justering, omjustering og  

 afretning m.m.
§ 16 I.
Målestokke og stålmålebånd.
 Justering.
a.
Halvmeterstokke af træ med håndtag ........ 60 øre.
b.
Målestokke, nivellerstænger og almindelige stålmålebånd:
 For hvert redskab betales 1 kr. med tillæg af 15 øre for hver 1/2 meter.
 c.Præcisionsstålmålebånd.
 Taksten er som for almindelige stålmålebånd plus et tillæg for hvert  

 redskab på 12 kr.
d.
Målemaskiner til længdemåling.
 For justering betales for hvert redskab 30 kr.
II.
Målekar.
a.
Almindelige målekar af metal og glas.
§ 17 Prøvning af måle- og vejeredskaber betales med 4/5 af den for justering  

 eller omjustering fastsatte takst.
 Enhver attest betales med kr. 1,50 med tillæg af 15 øre for hver genstand  

 over een.
 For attester indeholdende et større antal enkeltmålinger fastsættes prisen  

 efter nærmere aftaler for hver attest.
§ 18 Når et af justervæsenets eneret ikke omfattet måle- og vejeredskab  

 indleveres til justering eller omjustering, men udviser fejl større end  

 justertolerancen, bliver det afvist og rekvirenten skal da betale den for  

 prøvning af vedkommende redskab fastsatte takst.
Den fornødne istandsættelse  

 og afretning af sådanne redskaber må rekvirenten selv besørge udført,  

 hvorimod justervæsenet for redskaber, der omfattes af dets eneret, enten selv  

 foretager istandsættelsen og afretningen eller besørger dem udført, alt på  

 rekvirentens regning.
Rensning af urene og rustne lodder samt forzinkning af  

 ældre lodder betales særskilt, rensningen efter den anvendte tid,  

 forzinkningen efter de af justervæsenet kontraherede priser.
For redskaber, der indleveres til nærmere undersøgelse, eller hvis vægt  

 eller rumfang ønskes konstateret, betales efter den hertil anvendte tid.
For  

 forundersøgelse af nye måle- og vejeredskaber betales mindst 25 kr. pr.  

 redskab.
§ 19 Såfremt de ovennævnte forretninger udføres uden for justervæsenet i  

 København betales endvidere:
Prøvelodder, normaler m.m. skal, så længe de beror hos rekvirenten,  

 opbevares på et sikkert og tørt sted.
Såfremt noget redskab måtte gå tabt  

 eller blive beskadiget, medens det beror hos rekvirenten, godtgør denne  

 justervæsenet det lidte tab efter regning.
 Efter nærmere aftale stilles den fornødne arbejdshjælp, tarermateriale  

 m.m. til rådighed for justervæsenet.
 Udfører justereren forretning for flere rekvirenter på samme sted, vil  

 justervæsenets udlæg til rejseomkostninger m.m. samt det på rejsedagene  

 faldende antal arbejdstimer være at påligne de enkelte rekvirenter i forhold  

 til den tid, der er medgået hos hver rekvirent, og det antal redskaber, der  

 er blevet justeret, prøvet m.m.
 Justervæsenet kan forlange, at enhver rekvirent til sikkerhed for den  

 behørige overholdelse af ovenstående forpligtelser forud stiller et passende  

 depositum.
§ 20 Ved beregningen af udsalgspriserne for de måle- og vejeredskaber m.m., som  

 justervæsenet forhandler, lægges der til justervæsenets indkøbspris den for  

 justeringen af vedkommende redskab gældende takst, og til den derved  

 fremkomne sum lægges 30 pct. som handelsavance.
 Såfremt de således udregnede priser ikke ender på 0 eller 5, forhøjes de  

 til det nærmeste mangefold af 5, og dette beløb er da genstandens  

 udsalgspris.
Den pris, der lægges til grund ved beregningen af udsalgsprisen, er for de  

 genstande der leveres fuldt færdige til justervæsenet, den samme som  

 indkøbsprisen.
For genstande, der ikke leveres afrettede fra leverandøren,  

 men gøres færdige af justervæsenet, skal der til indkøbsprisen lægges den for  

 afretning m.m. gældende takst.
§ 21 Der tilstås forhandlerne uden for København og Frederiksberg en rabat på  

 15 pct. af udsalgsprisen, mod at de bærer samtlige omkostninger og risikoen  

 ved varernes forsendelse fra København til bestemmelsesstedet.
 Forhandlerne i København og på Frederiksberg tilstås der en rabat på 10  

 pct. af udsalgsprisen, mod at de selv lader varerne afhente.
 Forhandlerne skal modtage tidligere justerede redskaber og besørge dem  

 omjusteret eller prøvet ved justervæsenet mod refusion af de til dette  

 betalte beløb.
 Ved besørgelse af redskaber til omjustering har forhandlerne tilladelse  

 til at beregne sig et rimeligt vederlag for ulejligheden, hvilket beløbs  

 størrelse skal fremgå af regningen.
 Forhandlerne har pligt til at sælge varerne til justervæsenets priser.
 De øvrige bestemmelser for forhandlingen findes i de af ministeriet for  

 handel, industri og søfart fastsatte betingelser.
 Ikrafttræden m.v.
§ 22 Ministeriet for handel, industri og søfart kan, når forholdene taler  

 derfor, tillade afvigelser fra de i dette reglement indeholdte bestemmelser.
§ 23 Denne bekendtgørelse træder i kraft straks.
De i medfør af justerreglement  

 af 12. november 1909 med senere tillæg udfærdigede »Bekendtgørelser fra  

 justervæsenet« forbliver i kraft.
 Hvilket herved bringes til almindelig kundskab.
 Ministeriet for handel, industri og søfart, den 1. marts 1950.
J.
O.
Krag.
J.
Duborg.
