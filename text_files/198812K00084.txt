Nr LSF 84 Forslag til Lov om ændring af lov om dagpenge ved sygdom eller fødsel Fremsat af Agerschou (SF) Carsten Andersen (SF) Lilli Gyldenkilde (SF)  

 Birthe Hansen (SF) Ebba Strange (SF) den 10. november 1988 § 1 I lov om dagpenge ved sygdom eller fødsel, jf. lovbekendtgørelse nr. 949  

 af 23. december 1986, som ændret ved lov nr. 872 af 23. december 1987 og lov  

 nr. 165 af 23. marts 1988, foretages følgende ændringer:
 1. I § 3, stk. 1, ændres »1 uge« til: »3 uger«.
 2. I § 16, stk. 1, nr. 1, § 16, stk. 3, 1. pkt. og § 18, stk.  

 1, ændres »4 uger« til: »2 uger«.
 3. I § 16, stk. 1, nr. 2, § 18, stk. 1, § 21, stk. 2, § 25, stk. 3, nr.  

 2, § 26, stk. 2, nr. 2, og § 27, stk. 1, 4. pkt., ændres »12  

 uger« til: »10 uger«.
 4. I § 16, stk. 3, 3. pkt., ændres »2.-5. fraværsuge«  

 til: »4.-5. fraværsuge«.
§ 2 Loven træder i kraft den 1. januar 1989 og har virkning for  

 sygdomstilfælde, der indtræffer denne dato eller senere.
Bemærkninger til lovforslaget Forslaget medfører, at arbejdsgiverperioden for betaling af sygedagpenge  

 bliver udvidet fra 1 uge til 3 uger.
Baggrunden for lovforslaget er den kendsgerning, at meget sygefravær  

 direkte kan henføres til forhold på arbejdspladsen.
Socialistisk Folkeparti  

 har derfor altid ment, at der bør være et direkte økonomisk incitament for  

 arbejdsgiveren til at indrette arbejdsmiljøet på en måde, så mest mulig  

 sygelighed undgås.
Det kan bl.a. ske ved, at arbejdsgivere i rimelig grad  

 bidrager til udgifterne i forbindelse med sygedagpenge.
Forslaget vil medføre en besparelse på de offentlige udgifter til  

 sygedagpenge på ca. 1,4 mia. kr., hvilket i øvrigt vil bidrage til at lette  

 udgiftspresset på det sociale område - et udgiftspres, der hovedsageligt  

 skyldes den stigende arbejdsløshed.
Det skal yderligere bemærkes, at danske  

 arbejdsgiveres udgifter til sociale formål er af en meget lille  

 størrelsesorden i forhold til de lande, vi normalt sammenligner os med.
