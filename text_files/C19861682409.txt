(Til alle amtsråd og  

 kommunalbestyrelser) I henhold til § 2, nr. 1,b i indenrigsministeriets bekendtgørelse nr. 432  

 af 24. september 1985 om afgrænsning og udligning af udgifter til bekæmpelse  

 af ungdomsarbejdsløsheden i kommuner og amtskommuner fastsættes følgende:
 Kommuner og amtskommuner kan af beskæftigelsesmidlerne yde tilskud til  

 produktionskoler i henhold til lov nr. 269 af 6. juni 1985 om  

 produktionsskoler.
 1. Til etablering kan der ydes tilskud til:
- nødvendige bygningsændringer - materialer og udstyr -andre udgifter der er nødvendige i forbindelse med etablering.
Udgifter til anskaffelse af enkeltudstyr til mere end 90.000 kr. og til  

 anskaffelse af fast ejendom kan ikke afholdes af beskæftigelsesmidlerne; med  

 udstyret eller ejendommen kan på vilkår, der er fastsat i produktionsskolens  

 vedtægter, stilles til rådighed for projektet af amtskommunen, kommunen eller  

 andre.
Væsentlige udgifter til istandsættelse af fast ejendom kan kun  

 afholdes af beskæftigelsesmidlerne, dersom arbejdet udføres enten af  

 deltagerne eller som beskæftigelsesprojekter eller arbejdstilbud for unge  

 arbejdsløse.
 Inden for de første to år efter skolens godkendelse kan der af  

 beskæftigelsesmidlerne ydes et særligt tilskud til dækning af  

 etableringsudgifter og lignende på maksimalt 50.000 kr. pr. budgetteret  

 helårsplads.
 2. Til drift kan der ydes tilskud til:
- aflønning af lærere og instruktører, - andre undervisningsudgifter, - leje- og renteudgifter vedrørende fast ejendom og lejeudgifter  

 vedrørende udstyr, - befordring af deltagerne, - kurser for medarbejdere, - andre udgifter, der er nødvendige for projektets gennemførelse.
 Driftstilskud afholdt af beskæftigelsesmidlerne må normalt ikke overstige  

 50.000 kr. pr. budgetteret helårsplads.
 3. Beskæftigelsesmidlerne kan anvendes til  

 deltagergodtgørelse.
 Cirkulæret har virkning for regnskabsåret 1986.
UNDERVISNINGSMINISTERIET Direktoratet for folkeoplysning, fire grundskoler m.v., den 30. juni 1986 P.d.v.
