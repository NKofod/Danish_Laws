Cirkulære om organisationsaftale for kantineledere Generelle bemærkninger 1. Finansministeriet og Serviceforbundet samt Lederne har indgået vedlagte organisationsaftale af 30. august 2013 for kantineledere.
 2. Organisationsaftalen udgør sammen med den gældende OAO-S-fællesoverenskomst det samlede overenskomstgrundlag.
 3. Organisationsaftalen har virkning fra den 1. april 2013.
 4. Organisationsaftalen er indgået med to selvstændige organisationer.
 Det er op til den enkelte kantineleder ved ansættelsen at tilkendegive, hvilken organisation kantinelederen ønsker at betragte som den forhandlingsberettigede organisation i forbindelse med forhandling af lokale tillæg eller til i givet fald at modtage underretning i forbindelse med en opsigelse.
 Kantinelederens valg af hvilken organisation, pågældende betragter som forhandlingsberettiget, anføres i ansættelsesbrevet ved at anføre personalekategoriens nummer, hvilket vil være PKAT 0265 for Serviceforbundet og PKAT 0289 for Lederne.
 Der er herved ikke pålagt kantinelederen pligt til medlemskab af en organisation.
 Hvis kantinelederen ikke ønsker at foretage ovennævnte valg af forhandlingsberettigede organisation, må ansættelsesmyndigheden rette henvendelse til begge organisationer i de anførte tilfælde.
 5. I forbindelse med aftalefornyelsen er der aftalt følgende ændringer:
 Kantineledere på PKAT 0289 skifter med virkning fra 1. april 2014 pensionsselskab, således at der indbetales pensionsbidrag til Lederpension PFA.
 Alle grundbeløb er justeret til 31. marts 2012-niveau.
6. Cirkulærebemærkninger, der relaterer sig til en enkelt bestemmelse, er opført som bemærkning til denne bestemmelse.
Andre bemærkninger er opført under "Generelle bemærkninger". Uanset placeringen er bemærkningerne Finansministeriets bemærkninger og ikke en del af aftaleteksten.
Ikrafttræden Dette cirkulære har virkning fra 1. april 2013. Samtidig ophæves Finansministeriets cirkulærer om organisationsaftale for kantineledere af 18. april 2011 (Perst. nr. 010-11).
Moderniseringsstyrelsen, den 3. september 2013 David Sembach Organisationsaftale for kantineledere Nedennævnte bestemmelser supplerer og/eller fraviger OAO-S-fællesoverenskomsten.
§ 1. Organisationsaftalens dækningsområde Organisationsaftalen omfatter kantineledere i staten og på institutioner, for hvilke Finansministeriet har kompetence til at fastsætte løn- og ansættelsesvilkår for alle personalegrupper.
 Cirkulærebemærkning til § 1:
 Organisationsaftalen omfatter kantineledere under Serviceforbundet (PKAT 0265) og kantineledere under Lederne (PKAT 0289).
§ 2. Kantinelederens arbejdsområde Kantinelederens arbejde er at tilrettelægge og/eller at udføre det daglige arbejde i forbindelse med indkøb, produktion og salg af kantinens produkter.
 Stk. 2. Kantinelederen kan endvidere være ansvarlig for rengøring af de lokaler og det inventar mv., der er nødvendige for kantinens drift.
Stk. 3. Kantinelederen driver kantinen for institutionens regning og under ansvar over for institutionen.
Institutionen fastsætter åbningstider og priserne på de varer, der forhandles i kantinen.
§ 3. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn jf. § 4, der kan suppleres med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Cirkulærebemærkning til § 3, stk. 2.
 Resultatløn kan være et godt redskab til at tydeliggøre prioriteringer og fremme gennemsigtighed i løndannelsen med klar sammenhæng mellem mål, resultater og løn.
 Hvordan resultatløn konkret anvendes vil bl.a. afhænge af, hvad de lokale parter ønsker at opnå med ordningen, samt opgavetyper og prioriteringer, kultur og andre forhold på arbejdspladsen.
 Stk. 3. Ved ansættelse på deltid ydes forholdsmæssig løn.
Stk. 4. Alle basislønninger er angivet i årligt grundbeløb (niveau 31. marts 2012) Stk. 5. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
§ 4. Basisløn Basislønnen er:
 Ved fuldtidsbeskæftigede medarbejdere forstås her medarbejdere med en beskæftigelsesgrad, der omregnet svarer til kantinelederens.
 Stk. 2. Ved ansættelse som leder af en kantine med 11 eller flere medarbejdere er det en forudsætning, at vedkommende besidder en faglig uddannelse, der er relevant for stillingen.
 I ganske særlige tilfælde kan den enkelte institution dispensere fra kravet om relevant faglig uddannelse.
 Stk. 3. Kantinelederens basisløn ændres, hvis antallet af medarbejdere ændres således, at kantinelederen henføres til en anden løngruppe ifølge stk. 1. Basislønnen ændres med det opsigelsesvarsel, der tilkommer den pågældende kantineleder.
 Stk. 4. Lønnen til kantineledere, der er ansat på skoler og uddannelsesinstitutioner, der har ferielukning i mere end 5 uger, fastsættes ud fra en beskæftigelsesgrad (B), der beregnes som følgende:
 Månedslønnen beregnes som 1/12 x B x årslønnen.
§ 5. Forhandling af lokale tillæg Aftaler om varige og midlertidige tillæg samt engangsvederlag indgås på grundlag af en forhandling mellem ledelsen og den enkelte ansatte.
 Stk. 2. Medarbejderen kan vælge at lade sig bistå af den forhandlingsberettigede organisation under forhandlingen.
Stk. 3. Resultatet af forhandlingen sendes til den forhandlingsberettigede organisation til godkendelse.
Inden for en frist på 21 kalenderdage fra modtagelsen kan den forhandlingsberettigede organisation kræve aftalen forhandlet med ledelsen.
Hvis sådant krav ikke er fremsat inden fristens udløb, anses forhandlingsresultatet for godkendt af organisationen.
 Stk. 4. Hvis den ansatte ikke selv ønsker at forhandle tillæg med ledelsen, føres forhandlingen direkte mellem ansættelsesmyndigheden og den forhandlingsberettigede organisation.
§ 6. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
 § 7. Ikrafttræden mv.
 Denne aftale har virkning fra 1. april 2013 og kan af hver af parterne opsiges skriftligt med 3 måneders varsel til en 31. marts, dog tidligst den 31. marts 2015. Samtidig ophæves organisationsaftalen af 2. marts 2011.
