Måleteknisk direktiv  

 (Vejledning)  

 KONTROLMANUAL, VARMEFORDELINGSMÅLERE  

 MDIR 07.21-01, udg. 2 1.
 Formål:
I henhold til Erhvervsfremme Styrelsens  

 bekendtgørelse nr. 70 af 28. januar 1997 om kontrol med  

 varmefordelingsmålere § 7, skal varmeleverandøren etablere et  

 kontrolsystem.
Kontrolsystemet skal sikre, at  der anvendes korrekt  

 måleskala og væskeampuller til beregning af varmeforbrug.  

 Endvidere skal det sikre, at varmeleverandøren vedligeholder sine  

 varmefordelingsmålere på fornuftig måde og i  

 overensstemmelse med målerleverandørens forskrifter.
 For eksisterende varmesystemer er det specielt vigtigt, at  

 der ikke foretages ændringer (fx udskiftning af målere), som ikke  

 er tilpasset det øvrige system, fordi et varmefordelingssystem kun kan  

 virke retfærdigt, hvis alle målerne giver samme  

 måleresultat for en given varmeafgivelse .
Denne vejledning skal tjene til at beskrive de  

 væsentligste elementer til sikring af ovenstående.
Systemet skal  

 være beskrevet i en kontrolmanual, og de tilsluttede varmeforbrugere  

 skal være informeret om, at den findes, og at relevante informationer  

 heri er tilgængelige for beboerne på anmodning.
 Selve kontrolmanualen samt tilhørende bilag kan  

 helt eller delvist forefindes på edb under forudsætning af, at  

 den enkelte beboer efter ønske kan få adgang til relevante  

 informationer   evt. i form af udskrifter.
 2.
 Målgruppe:
Dette MDIR angår leverandører af varme (i det  

 følgende betegnet "varmeleverandører") til  

 forbrugere, som betaler omkostningerne til varmeforbrug på grundlag af  

 varmefordelingsmålere.
Det er disse varmeleverandører  

 (ejendommens ejer eller ejerforening afhængig af om der er tale om  

 lejer-, andels- eller ejerboliger), der skal etablere en kontrolmanual.
Vejledningen er udformet med henblik på store  

 varmesystemer med mange målere.
For små systemer med få  

 lejere/ejere kan kontrolmanualen gøres væsentligt mere simpel  

 end for større systemer (fx er pkt. 3 "Stamdata"  

 overflødig for de fleste små anlæg).
 For varmeleverandører, som anvender  

 aflæsningsfirmaer, kan kontrolmanualen forenkles i det omfang, at  

 aflæsningsfirmaet har de oplysninger, som skal indgå i  

 kontrolmanualen, idet man i kontrolmanualen kan give en henvisning til en  

 evt. aftale med aflæsningsfirmaet.
 I bilaget til dette direktiv er vist 2 eksempler på  

 hvorledes en kontrolmanual for en varmeleverandør, der benytter et  

 aflæsningsfirma, kan udformes (et for et lille og et for et  

 større system).
 3.
Stamdata Som indledning anføres en række generelle  

 data:
 -	Varmeleverandøren (den der leverer varmen) identificeres i  

 form af navn og adresse.
 -	På et for beboerne tilgængeligt sted (fx på  

 varmemesterens kontor eller ved opslag) skal navn, adresse, telefon,  

 træffetider m.v. fremgå for  relevante personer (administrator,  

 inspektør, varmemester m.v.). Det valgte  sted skal fremgå af  

 manualen.
 -	Det skal i indledningen direkte fremgå, hvor kontrolmanualen  

 skal være placeret (fx på varmemesterens kontor, hos et  

 bestyrelsesmedlem af  en andels- eller ejerforening eller hos administrator),  

 samt i hvilken form den skal være tilgængelig for  

 varmeforbrugerne.
 -	Der skal være anført bestemmelser om, hvorledes og i  

 hvilket omfang varmeforbrugeren orienteres om ændringer i  

 kontrolsystemet.
-	Angivelse af navn og adresse på evt. underleverandører,  

 som anvendes til kontrol, aflæsning mv. i forbindelse med  

 kontrolsystemet.
De omhandlede opgaver skal specificeres evt. ved, at  

 kontrakt med underleverandør indgår i kontrolmanualen, evt. som  

 bilag hertil.
 4.
Dimensionerings grundlag Ved et varmeanlægs dimensionerings grundlag  

 forstås en overordnet redegørelse for/beskrivelse af  

 anlægget med det formål at vurdere, om målerne passer til  

 anlægget.
Dette skal bruges, når et anlæg etableres eller  

 ændres.
 Som minimum skal manualen/bilaget indeholde  

 følgende i relation til dimensioneringsgrundlaget:
 -	Temperatur for hvilket anlægget er udlagt.
 -	Målernes placering på radiatorerne  

 (monteringspunktet).
 -	Anvendt målertype/fabrikat.
 -	Angivelse af antal målere i den enkelte lejlighed,  

 radiatorstørrelse (ved anvendelse af enhedsskala) hhv.  

 skalastørrelse (ved anvendelse af forskellige skalaer). Ved  

 bebyggelser med flere ens lejlighe-der kan angivelserne gøres pr.  

 lejlighedstype under forudsætning af, at radiatorer/målere er  

 ens. -(Radiatorer i fællesrum kræves ikke forsynet med  

 måler).
 -	Såfremt korrektion for udsat beliggenhed er indlagt i  

 måleren, skal det være beskrevet, hvorledes korrektionssystemet  

 fungerer .
 Dimensioneringsgrundlaget anføres i  

 kontrolmanualen, evt. i et bilag.  For eksisterende anlæg kan dette  

 eventuelt udelades, så længe der ikke foretages ændringer i  

 anlægget, som medfører ændringer i beregningssystemet.
 Hvor ændringer i anlægget medfører  

 ændringer i beregningssystemet, skal kontrolmanualens afsnit om  

 dimensioneringsgrundlag etableres i minimum det omfang, som er  

 nødvendigt for at tilpasse ændringen af systemet til det  

 øvrige system.
 5.
 Grundliggende standarder for nye  

 varmefordelingsmålere.
Som danske standarder godkendte Dansk Standard i 1995 to  

 europæiske standarder for varmefordelingsmålere.
De er nu af  

 Dansk Standard udgivet som:
 DS/EN 834 (elektroniske målere) og DS/EN 835  

 (fordampningsmålere).
Begge standarder har afsnit, der angiver forskrifter for  

 vedligeholdelse og aflæsning af målerne.
Disse afsnit har dannet  

 udgangspunkt for de efterfølgende bestemmelser for, hvilke forhold der  

 skal medtages i en kontrolmanual.
Bestemmelser er i sagens natur rettet mod  

 nyere målere.
For i brug værende målere i ældre  

 anlæg må det vurderes i hvilken udstrækning bestemmelserne  

 kan anvendes/tilpasses i forbindelse med det konkrete anlæg.
 Fabrikantens forskrifter for aflæsning og  

 vedligeholdelse skal medtages i kontrolmanualen.
 6.
 Kontrol og aflæsning, elektronisk  

 måler.
6.1 Fysisk kontrol i forbindelse med  

 aflæsning I forbindelse med den årlige aflæsning skal  

 målerens generelle tilstand kontrolleres.
Herunder efterses  

 installationen fx om måleren er flyttet til et andet sted på  

 radiatoren, om plomberingen  er intakt eller om måleren i det hele  

 taget er beskadiget.
Er måleren med eksterne følere, skal det  

 kontrolleres, at følerledningerne ikke er afbrudt.
En elektronisk måler er som regel forsynet med en  

 indbygget funktionstest, hvor det testes, at strømforsyningen er  

 korrekt og at display, beregningsenhed og følere fungerer korrekt.  

 Testresultatet registreres ved fejlkoder.
Fejlkodernes betydning skal  

 fremgå af kontrolmanualen.
 I kontrolmanualen skal proceduren for aflæsning  

 være beskrevet herunder, hvorledes man foretager notering af  

 skalaværdi eller målernummer (til identifikation af  

 måleren) og registrerer målerens tilstand samt hvorledes der skal  

  reageres på aflæste fejlkoder.
 Registrering af målerenes tilstand kan delvis  

 være i form af afkrydsnings skema.
 6.2 Fysisk kontrol af målere, der  

 ikke tilses hvert år.
Der er målere på markedet, hvor  

 aflæsning og registrering af fejlkoder foregår ved  

 fjernaflæsning.
Endvidere er der varmeleverandører, som anvender  

 selvaflæsning dvs., at varmeforbrugere selv aflæser målerne  

 og indberetter resultatet til varmeleverandøren.
 I disse tilfælde skal kontrolmanualen beskrive,  

 hvorledes den fysiske kontrol af målernes tilstand og  

 funktionsprøver skal udføres.
 Ved fastsættelse af proceduren herfor, kan der tages  

 hensyn til følgende:
-	Generelt anbefales fysisk kontrol hvert år, men Erhvervsfremme  

 Styrelsen accepterer, at for målere med indbygget selvcheck kan  

 periodelængden forøges.
Hvor stor periodeforøgelsen kan  

 gøres afhænger af, hvor omfattende selvkontrollen er. (Der  

 henvises til fabrikantens anvisninger.) -	Udføres stikprøvevis kontrol hos nogle forbrugere hvert  

 år, kan dette retfærdiggøre en længere periode end 1  

 år.
 -	Statistisk overvågning af årligt forbrug dvs.  

 sammenligning af det registrerede varmeforbrug med tidligere årsforbrug  

 for hvert enkelt lejlighed, kan også medvirke til, at  

 periodelængden kan forøges.
 -	Perioden for fysisk kontrol bør normalt ikke overskride 5  

 år.
6.3 Levetid For målere, for hvilke fabrikanten har angivet en  

 begrænset levetid, skal kontrolmanualen indeholde bestemmelser for  

  udskiftning af målerne.
 For målere med udskiftelig batteri, skal  

 kontrolmanualen tilsvarende indeholde bestemmelser for udskiftning af  

 batterier.
 7.
 Kontrol og aflæsning,  

 fordampningsmåler.
I forbindelse med den årlige aflæsning og  

 udskiftning af fordampningsrør (væskeampul), skal målerens  

 generelle tilstand kontrolleres.
Herunder efterses installationen, fx om  

 måleren er flyttet til et andet sted på radiatoren, om  

 plomberingen er intakt, eller om måleren i det hele taget er beskadiget  

 og, om der er andre ting at bemærke.
For fordampningsmålere er der specielle hensyn at  

 tage vedr. aflæsningen.
For nogle målere er  

 væskesøjlens overflade buet og det skal være fastlagt om  

 aflæsningen skal foretages ved buens top eller ved dens bund (eller ved  

 et gennemsnit af de to aflæsninger). Den valgte metode skal  

 fremgå af kontrolmanualen.
I det tilfælde, hvor aflæsningen foregår  

 på et tidspunkt, hvor nogle radiatorer er varme og nogle kolde, skal  

 det være fastsat, om man tager hensyn hertil ( på grund af væskens udvidelseskoefficient er  

 radiatorens temperatur ikke uden betydning for  

 aflæsningsresultatet).
Proceduren for udskiftning af væskeampul skal  

 beskrives herunder, hvorledes replomberingen foretages.
Foretages en synlig  

 mærkning, der angiver om væskeampullen er udskiftet efter den  

 årlige aflæsning (fx skift af væskens farve eller anden  

 farvemærkning), skal dette fremgå af kontrolmanualen.
 I kontrolmanualen skal proceduren for aflæsning  

 være beskrevet herunder, hvorledes man foretager notering af  

 skalanummer (til identifikation af måleren) og registrerer  

 målerens tilstand.
 8.
Udskiftning af målere 8.1 Udskiftning af målere i et system  

 med typegodkendte målere.
Ved udskiftning af målere, der er  

 typegodkendte, må det forventes, at målerne fortsat kan  

 anskaffes.
En sådan måler skal så blot placeres i stedet  

 for den måler, der skal udskiftes.
Såfremt også radiatoren  

 skal udskiftes, følges samme procedure som ved supplering.
 Ved supplering skal det sikres, at de nye  

 målere/radiatorer er tilpasset til hinanden i overensstemmelse med  

 øvrige målere/radiatorer i systemet.
8.2 Udskiftning af målere i et  

 gammelt system med ikke-typegodkendte målere Såfremt samme måler, som de i anlægget  

 allerede i brug værende målere, kan anskaffes, kan udskiftning  

 foretages direkte med denne måler som ovenfor anført.
Mindre  

 suppleringer kan også foretages.
Ved mindre suppleringer forstås  

 fx udvidelse af varmeanlægget som følge af, at der inddrages  

 tagetage til lejligheder eller værelser.
Udskiftes måleren  eller  

 radiatoren må det sikres, at de er tilpasset hinanden i  

 overensstemmelse med øvrige målere/radiatorer i systemet.  

 Udvidelse med mere end 25% betragtes ikke som en supplering men som en ny  

 ejendom med selvstændigt varmeregnskab, hvor der skal følges  

 gældende regler om typegodkendte målere.
Såfremt samme målertype og fabrikat, som de  

 allerede installerede målere, ikke kan anskaffes, har Erhvervsfremme  

 Styrelsen mulighed for at give dispensation for kravene til nye  

 varmefordelingsmålere.
Ansøgning  til styrelsen om dispensation  

 foretages mest hensigtsmæssigt via den oprindelige  

  målerleverandør, idet denne kender de måletekniske  

 egenskaber af den måler, som skal erstattes.
 9.
 Kontrolmanualen skal løbende vedligeholdelse  

 således, at de indeholdte oplysninger er korrekte.
 Vedligeholdelse af kontrolmanualen er aktuel, fx når  

 der udskiftes enkelte radiatorer med en anden ydelse, ved  om eller  

 tilbygninger, der ændrer fordelingsgrundlaget, eller ved udskiftning af  

 målersystem.
 For at begrænse behovet for ajourføring  

 anbefales det, at resultater af årlige aflæsninger af  

 varmeforbrug og registreringer i forbindelse med kontrol (jf. pkt. 6 og 7),  

 ikke indføres i selve kontrolmanualen.
Erhvervsfremme Styrelsen, den 6. maj  

 1999 /J.
Kaavé Bilag 1 Eksempel på kontrolmanual for eksisterende lille  

 varmesystem hos varmeleverandør, der anvender et  

 aflæsningsfirma Bilag 2 Eksempel på kontrolmanual for eksisterende  

 større varmesystem hos varmeleverandør, der anvender et  

 aflæsningsfirma Varmeleverandør/administrator  

 Navn:		Adresse:  

 Tlf:		Fax:		e-mail:  

 Træffetid/-sted:
 Varmemester/inspektør  

 Varmeleverandør/administrator  

 Navn:		Adresse:  

 Tlf:		Fax:		e-mail:  

 Træffetid/-sted:
Beskrivelse (evt principskitse) af anlæg Installations-/ibrugtagningstidspunkt Antal radiatorer pr. rum/bolig Varmefordelingsmålere:
 Type/betegnelse:
 Beskrivelse af måler/målerplacering:
Skalastørrelse/radiatorstørrelse Monteringspunkt på radiator Evt. korrektion for udsat beliggenhed 3. Kontrol og aflæsning Foretages af firma xxx 4. Øvrigt Dokumentation for ændringer af anlægget (servicerapporter,  

 reparationsrapporter) arkiveres i xxxxxxxxx, der ikke er en del af  

 kontrolmanualen For anlæg etablerede før 1.  

 februar 1997 kan dette eventuelt udelades så længe der ikke  

 foretages ombygninger/udskiftninger i systemet, herunder ændringer i  

 korrektionssystemet.
