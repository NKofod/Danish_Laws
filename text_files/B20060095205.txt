Bekendtgørelse om  

 kundgørelse af forskrifter udstedt efter lov om sikkerhed til søs I medfør af § 17, stk.  

 6, i lov om sikkerhed til søs, jf. lovbekendtgørelse nr. 627 af 26. juli  

 2002,  

 som ændret ved lov nr. 1465 af 22. december 2004 og efter bemyndigelse fra  

 økonomi- og erhvervsministeren, fastsættes:
 § 1.  

  

 Forskrifter, som Søfartsstyrelsen udsteder i  

 medfør af lov om sikkerhed til søs, kundgøres i Meddelelser fra  

 Søfartsstyrelsen, jf. dog §§ 2-7.
 Stk. 2.  

  

 Søfartsstyrelsen kan beslutte, at forskrifter kundgjort  

 i Meddelelser fra Søfartsstyrelsen tillige skal offentliggøres i Lovtidende,  

 såfremt de pågældende forskrifter retter sig mod en videre brugerkreds.
 § 2.  

  

 Forskrifter, som udstedes såvel i medfør af lov  

 om sikkerhed til søs som i medfør af andre love, kundgøres i Lovtidende, jf.  

 Lovtidendeloven.
 § 3 .  


  

 Søfartsstyrelsen kan beslutte, at forskrifter  

 udstedt i medfør af § 6 i lov om sikkerhed til søs, kundgøres i Lovtidende.  

 Der  

 gives efterfølgende oplysning herom i Meddelelser fra Søfartsstyrelsen.
 Stk. 2.  

  

 Søfartsstyrelsen kan endvidere  

 beslutte, at midlertidige regler samt forbud og påbud af akut karakter  

 udstedt  

 i medfør af § 6 i lov om sikkerhed til søs, kundgøres i Efterretninger for  

 Søfarende.
§ 4.  

  

 Søfartsstyrelsen kan beslutte, at tekniske  

 forskrifter, der retter sig mod en begrænset brugerkreds, kundgøres  

 elektronisk  

 på Søfartsstyrelsens hjemmeside.
Der gives efterfølgende oplysning herom i  

 Meddelelser fra Søfartsstyrelsen.
 § 5.  

  

 Fortegnelser over påbudt indhold af skibsmedicinkister kundgøres ved, at  

 fortegnelserne  

 lægges til gennemsyn hos Søfartsstyrelsen eller lægges elektronisk på  

 Søfartsstyrelsens hjemmeside.
 Stk. 2.  

  

 Når der foretages  

 ændringer i fortegnelserne gives der efterfølgende oplysning herom i  

 Meddelelser  

 fra Søfartsstyrelsen.
§ 6.  

  

 Internationale vedtagelser, der henvises til i  

 Søfartsstyrelsens tekniske forskrifter, kundgøres ved, at de pågældende  

 internationale vedtagelser lægges til gennemsyn hos Søfartsstyrelsen eller  

 lægges elektronisk på Søfartsstyrelsens hjemmeside.  

1) § 7.  

  

 De regler, der henvises til i Søfartsstyrelsens  

 tekniske forskrifter, som er fastsat af anerkendte klassifikationsselskaber  

 om  

 skibes konstruktion, bygning og vedligeholdelse, kundgøres ikke i Meddelelser  

 fra Søfartsstyrelsen, men kan købes hos de pågældende  

 klassifikationsselskaber.
 § 8.  

  

 Bekendtgørelsen træder i kraft den 15. oktober 2006.
 Stk. 2.  

  

 Bekendtgørelse  

 nr. 250 af 7. april 2005 om kundgørelse af forskrifter udstedt i medfør af  

 lov  

 om sikkerhed til søs ophæves.
Søfartsstyrelsen, den 14. september  

 2006 Anne Skov Strüver /Vivi Johansen 1)  

 Internationale  

 vedtagelser vedtaget i FNs internationale søfartsorganisation, IMO, kan  

 i  

 øvrigt erhverves mod betaling ved henvendelse til IMOs sekretariat.  

 Vedtagelserne forhandles endvidere af: Iver C.
Weilbach & Co.
A/S.
