I en afdød ægtefælles bo indgik som aktiv et hidtil uforrentet  

 tilgodehavende hos efterlevende ægtefælle.
Denne - der havde givet afkald på  

 arv og således kun var berettiget til boslod - havde opnået udsættelse med  

 betaling til boet mod forrentning, og blev anset for berettiget til  

 rentefradrag for den del af gælden til boet, som oversteg den udlodning fra  

 boet, som ville tilfalde hende.
 Direktør A klagede over, at de stedlige skattemyndigheder havde anset  

 hende for uberettiget til i indkomstopgørelsen for 1985 at fradrage et beløb  

 på 576.382 kr. for renter til ægtefælles dødsbo for perioden fra den 1. juni  

 1983 til den 31. december 1985.
Det fremgik, at klagerens ægtefælle var afgået ved døden den 1. juni 1983,  

 hvorefter fællesboet, der udelukkende omfattede afdødes bodel, var kommet  

 under skifte ved eksekutor.
Klageren havde givet arveafkald og havde således  

 alene et boslodskrav i boet, medens afdødes særbørn var arvinger.
Afdødes  

 nettoformue ved dødsfaldet var opgjort til ca. 10,5 mio. kr., og i denne  

 opgørelse indgik der i boets aktiver en uforrentet fordring på klageren, ved  

 dødsfaldet opgjort til ca. 2,8 mio. kr.
Ifølge afdødes testamente og en mellem klageren og afdøde indgået aftale  

 var klageren berettiget til inden for sin boslod at kræve heste, løsøre og  

 samtlige stemmeberettigede aktier i B A/S udlagt.
Disse aktier var på  

 dødsdagen vurderet til 3.840.000 kr.
Klageren havde på denne baggrund a conto fået udlagt en motorbåd og heste  

 for i alt ca. 600.000 kr.
Ved aftale med arvingerne havde klageren fået  

 henstand med betaling af den nævnte fordring på ca. 2,8 mio. kr. mod betaling  

 af rente på 8% regnet fra dødsfaldet.
Dette rentebeløb, som for perioden fra  

 den 1. juni 1983 til den 31. december 1985 var beregnet til 576.382 kr.,  

 havde klageren fratrukket ved opgørelsen af sin skattepligtige indkomst.  

 Beløbet var ikke betalt, men indgik på en mellemregningskonto mellem boet og  

 klageren.
De stedlige skattemyndigheder havde - med henvisning til boets  

 succession i afdødes rettigheder - ikke fundet, at der påhvilede klageren  

 nogen juridisk forpligtelse til at betale rente.
Da den omhandlede fordring  

 kunne rummes inden for klagerens forventede boslod på ca. 5,2 mio. kr. var  

 forrentning anset som en skattemyndighederne uvedkommende mellemrente, jf.  

 Højesterets dom af 5. november 1969, hvorfor klageren var nægtet fradrag for  

 de til boet beregnede renter.
 Klagerens advokat anførte, at fordringen, da der ikke forelå anden aftale,  

 var et anfordringstilgodehavende for boet, hvorfor boet var både berettiget  

 og forpligtet til at kræve den omhandlede fordring forrentet, således at  

 klageren som følge heraf måtte være berettiget til fradrag for de beregnede  

 renter.
Advokaten afviste i øvrigt sammenligningen med den af Højesteret den 5.  

 november 1969 afsagte dom, idet der her ikke var tale om udlodning eller  

 acontoudlægning af arv, men om et reelt eksisterende tilgodehavende til boet.  

 Dette fremgik endvidere af en af revisoren udarbejdet foreløbig boopgørelse,  

 hvorefter klageren ved boets afslutning skulle indbetale et beløb kontant til  

 boet.
Der ville som følge heraf heller ikke ved boopgørelsen blive tale om  

 udlodning til klageren af hele den omhandlede fordring.
Efter de for Landsskatteretten foreliggende oplysninger - herunder at den  

 omhandlede fordring ved boets afslutning ikke fuldt ud kunne forventes udlagt  

 til klageren inden for hendes boslod - fandt retten, at klageren ved  

 indkomstopgørelsen var berettiget til fradrag for beregnede renter af den del  

 af gælden, der lå ud over den forventede udlodning, og som af hende skulle  

 indbetales kontant til boet ved boafslutningen.
I den forbindelse bemærkedes,  

 at den endelige fastsættelse af størrelsen af den del af gælden, hvoraf der  

 med skattemæssig virkning kunne beregnes renter, først kunne ske ved boets  

 afslutning.
 LV 1987, B 1.5.4.1.
