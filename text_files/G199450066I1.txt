Formålet med registeret er at give de kommunale forvaltninger terminaladgang til folkeregisteroplysninger, at levere udtræk af folkeregisteroplysninger til de kommunale forvaltninger, at formidle sygesikringsoplysninger til andre enkelt- og fælleskommunale edb-systemer på Århus kommunes IT-afdeling at formidle folkeregisteroplysninger til andre enkelt- eller fælleskommunale edb-systemer på Århus kommunes IT-afdeling og Kommunedata I/S, samt at levere materiale til brug for udarbejdelse af lokale vejvisere.
Personkreds: Registeret må kun indeholde oplysninger om personer, der er eller har været tilmeldt folkeregisteret i kommunen.
Registeret må endvidere indeholde navne- og adresseoplysninger om de personer, der er eller bliver registreret i et enkelt- eller fælleskommunal edb-system, som føres på IT-centralen for en primær- eller amtskommune, der har registreret en aktuel sagsrelation til pågældende.
 Ikrafttrædelsesdato: 25/03/1994. Erstatter tidligere forskrifter.
