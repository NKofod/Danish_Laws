 I medfør af § 5, stk. 9 og § 11 i lov nr. 144 af 21. marts 1973 om Statens  

 Tekniske Prøvenævn som ændret ved lov nr. 45 af 11. februar 1976 fastsættes:
Autoriseret teknisk prøvning § 1.  Ved teknisk prøvning forstås enhver form for  

 bestemmelse af fysiske størrelser og af stoffers og materialers egenskaber,  

 struktur og bestanddele, herunder materialers, færdige produkters og  

 konstruktioners modstandsevne over for ydre påvirkninger, samt enhver form  

 for undersøgelse af færdige produkters og konstruktioners anvendelighed og  

 funktionsdygtighed under forekommende ydre omstændigheder.
 § 2.  Ved autoriseret teknisk prøvning forstås teknisk  

 prøvning, der udføres på hertil af Statens Tekniske Prøvenævn autoriserede  

 laboratorier inden for det prøvningsområde, som er angivet i autorisationen,  

 og under overholdelse af såvel de almindelige for autoriseret teknisk  

 prøvning gældende bestemmelser om de særlige vilkår, der er fastsat i den  

 enkelte autorisation.
 Stk. 2.  Formålet med autoriseret teknisk prøvning er at  

 tilvejebringe et objektivt grundlag for vurderng af materialers, produkters  

 og konstruktioners anvendelighed, sikkerhed og kvalitet med henblik på at  

 dokumentere overholdelsen af krav i lovbestemmelser og offentlige  

 forskrifter, eller med henblik på dokumentationen til brug i kontraktforhold  

 eller ved retslige afgørelser.
Ansøgning og bedømmelse § 3.  I det omfang Nævnet anser det for godtgjort, at  

 der på et prøvningsområde bør være adgang til at få udført autoriseret  

 teknisk prøvning, kan Nævnet efter ansøgning autorisere laboratorier hertil.
 § 4.  Ansøgninger indgives til Nævnets sekretariat i  

 Teknologistyrelsen.
 Stk. 2.  Nævnet fastsætter nærmere regler om, hvilke  

 oplysninger der skal gives i forbindelse med ansøgning om autorisation.
 § 5.  Såvel offentlige som almennyttige selvejende  

 institutioner og private laboratorier kan autoriseres under forudsætning af,  

 at de opfylder betingelserne herfor.
§ 6.  Nævnet nedsætter i fornødent omfang sagkyndige  

 udvalg til inden for det til udvalget henlagte prøvningsområde eller faglige  

 område i øvrigt at bistå Nævnet med faglig ekspertise, herunder at afgive  

 indstillinger vedrørende meddelelse af autorisationer og om kontrol med de  

 autoriserede laboratorier.
Et sagkyndigt udvalg vedrørende autorisation af  

 kalibreringslaboratorier nedsættes efter aftale med Statens Metrologiråd.
Stk. 2.  Ved den faglige bedømmelse af laboratoriets  

 udstyr, kompetence og virksomhed bistås de sagkyndige udvalg af normalt  

 mindst 2 inden for det ansøgte prøvningsområde særligt sagkyndige og uvildige  

 personer.
Laboratoriet har ved første ansøgning om autorisation adgang til at  

 vælge de 2 sagkyndige blandt mindst 3 af det sagkyndige udvalg udpegede  

 sagkyndige.
Anvendes der ved ansøgning om fornyelse af autorisation nye  

 sagkyndige, kan laboratoriet kræve en tilsvarende udskydelsesret vedrørende  

 disse.
Stk. 3.  Inden den faglige bedømmelse for så vidt angår  

 autorisation eller fornyelse af autorisation iværksættes, skal der være  

 indgået aftale med laboratoriet om et autorisationsgebyr, og det opkrævede  

 beløb skal være indbetalt.
Det erlagte gebyr tilbagebetales ikke, såfremt  

 autorisation ikke opnås.
Udstedelse af autorisation § 7.  Det metodemæssige grundlag for autorisation til  

 udførelse af autoriseret prøvning er prøvningsmetoder og -procedurer, som a. er anført eller beskrevet i nationale eller internationale standarder,  

 i lignende formelt udgivne eller vedtagne specifikationer m.v. eller i  

 national lovgivning, b. foreligger tilstrækkelig beskrevet på anden vis og må anses for at være  

 alment anerkendte.
 Stk. 2.  Hvor det må anses for påkrævet for at opfylde  

 formålet med autoriseret prøvning kan Nævnet på særlige vilkår fravige reglen  

 i stk. 1.
§ 8.  Autorisation meddeles særskilt inden for  

 afgrænsede prøvningsområder.
Afgrænsningen fastlægges individuelt for hver  

 enkelt autorisation.
 Stk. 2.  Autorisation meddeles for en periode af indtil  

 3 år ad gangen.
 § 9.  Træffer Nævnet beslutning om tildeling af  

 autorisation, gives der meddelelse herom til det ansøgende laboratorium med  

 angivelse af, på hvilke vilkår autorisationen vil kunne gives.
 Stk. 2.  Såfremt laboratoriet accepterer de anførte  

 vilkår, udfærdiges et autorisationsdokument, i hvilket det pågældende  

 laboratoriums navn, autorisationens registreringsnummer samt  

 autorisationsområdet anføres, og hvori der tillige anføres eller henvises til  

 eventuelle særlige vilkår for autorisationen.
 § 10.  Nævnets afgørelser vedrørende tildeling af  

 autorisation eller afslag på ansøgninger om autorisation kan ikke indbringes  

 for anden administrativ myndighed.
 § 11.  Nævnet udgiver regelmæssiget et register, der  

 indeholder oplysninger om de autoriserede laboratorier og deres  

 prøvningsområder, underskriftberettigede og andre nødvendige oplysninger for  

 brugerne af autoriseret prøvning.
Almene vilkår for autoriserede laboratorier § 12.  Et autoriseret laboratorium skal til stadighed  

 besidde en sådan fagkundskab og prøvningserfaring, en sådan kapacitet og et  

 sådant udstyr samt anvende sådanne interne kontrolforanstaltninger og  

 arbejdsprocedurer og have en sådan uafhængighed, at det inden for det  

 pågældende prøvningsområde kan udøve sin virksomhed på fuldt betryggende og  

 principielt uvildig måde.
 Stk. 2.  Udstyr, der anvendes ved autoriseret prøvning,  

 skal underkastes jævnlig kontrol og kalibrering i overensstemmelse med  

 fastlagte og godkendte procedurer, og resultaterne heraf skal registreres i  

 en journal for udstyret.
 Stk. 3.  Det påhviler laboratoriet i videst muligt  

 omfang at drage omsorg for, at de enkelte prøveemner fremtræder anonymt,  

 medens de er i laboratoriets varetægt.
Stk. 4.  Forløbet af en autoriseret prøvning skal være  

 fuldt ud registreret internt i laboratoriet.
Registreringen skal indeholde  

 alle væsentlige oplysninger om prøvningsopgaven, herunder om prøveemnet, alle  

 originale registreringer af prøvningsresultater og observationer samt  

 detaljerede oplysninger om anvendt prøvningsudstyr, således at  

 prøvningsforløbet i tvivlstilfælde kan efterforskes.
Registreringerne skal  

 opbevares i laboratoriet i mindst 5 år.
 § 13.  Nævnet fastsætter nærmere regler for, på hvilke  

 vilkår prøvningsrapporter fra autoriserede laboratorier kan forsynes med  

 Nævnets autorisationsmærke (logo), samt hvorledes et autoriseret laboratorium  

 i øvrigt kan meddele resultatet af udført autoriseret prøvning.
 § 14.  Et autoriseret laboratorium skal give Nævnet  

 adgang til at kontrollere, at vilkårene for autorisationen overholdes.  

 Laboratoriet er herunder forpligtet til at modtage inspektionsbesøg af  

 personer, som Nævnet bemyndiger hertil, og at yde dem den fornødne bistand.
 Stk. 2.  Laboratoriet skal på Nævnets anmodning i  

 fornødent omfang og på egen bekosning deltage i kvalifikationsprøvninger  

 sammen med andre laboratorier eller deltage i anden tilsvarende kontrol af  

 prøvningernes nøjagtighed og reproducerbarhed.
 Stk. 3.  Laboratoriet skal efter opkrævning betale et i  

 forbindelse med autorisationsudstedelsen fastlagt administrationsgebyr.
 § 15.  Nævnet fastsætter regler for, hvilke  

 oplysninger et autoriseret laboratorium skal indsende til Nævnet om sin  

 virksomhed, og i hvilket omfang ændringer i laboratoriets forhold, der kan  

 have betydning for autorisationens opretholdelse, skal indberettes til  

 Nævnet.
 Stk. 2.  Laboratoriet er forpligtet til på Nævnets  

 begæring at give oplysning om takster og timepriser for autoriseret prøvning  

 samt om kalkulationsgrundlaget for disse.
§ 16.  Et autoriseret laboratorium skal selv udføre de  

 prøvningsopgaver, som det påtager sig at udføre under autorisationen.
Hvor  

 laboratoriet skønner det forsvarligt, kan delprøvning efter aftale med  

 rekvirenten overlades til udførelse som autoriseret prøvning på et andet  

 autoriseret laboratorium.
I så fald bilægges prøvningsrapport herfra  

 laboratoriets prøvningsrapport.
Stk. 2.  Nævnet kan i særlige tilfælde give tilladelse  

 til, at laboratoriet på nærmere fastsatte vilkår udfører eller lader udføre  

 visse prøvninger eller delprøvninger på et andet laboratorium, uden at dette  

 er autoriseret hertil.
En sådan tilladelse skal så vidt muligt fremgå af  

 autorisationen.
§ 17.  I prøvningsrapporter skal der optages en  

 bestemmelse om, at de kun må gengives i uddrag, hvis hele dokumentet er  

 offentligt tilgængeligt, eller hvis laboratoriet har godkendt uddraget.
I så  

 fald skal det samtidig fremgå, at der er tale om et uddrag.
§ 18.  Et autoriseret laboratorium har pligt til at  

 udføre prøvninger inden for autorisationsområdet.
Prøvningen skal udføres  

 inden en rimelig tidsfrist, som rekvirenten på anmodning skal underrettes om,  

 når laboratoriet modtager prøvningsopgaven.
Stk. 2.  Nævnet kan tillade begrænsninger i  

 prøvningspligten, hvis særlige omstændigheder taler herfor.
En sådan  

 begrænsning skal fremgå af autorisationen og af det register, der udgives af  

 Nævnet.
 § 19.  Medmindre rekvirentens skriftlige samtykke er  

 indhentet, har et autoriseret laboratorium over for alle uvedkommende  

 tavshedspligt med hensyn til de inden for autorisationsområdet foretagne  

 prøvninger og resultater heraf.
 § 20.  Et autoriseret laboratorium skal til dækning af  

 erstatningspligt, som laboratoriet måtte ifalde i henhold til almindelige  

 erstatningsregler i forbindelse med fejlagtige prøvningsresultater, tegne en  

 forsikring eller på anden måde dokumentere forsikringsmæssig dækning af en  

 størrelsesorden, der kan godkendes af Nævnet.
§ 21.  Laboratorier, der ønsker at henvise til en  

 autorisation tildelt af Nævnet, skal benytte betegnelsen »Autoriseret af  

 Statens Tekniske Prøvenævn under registreringsnummer ...«.
Andre må ikke  

 benytte denne betegnelse eller danske eller udenlandske betegnelser, der er  

 egnet til forveksling hermed.
 Stk. 2.  Meddeler autoriserede laboratorier på brevpapir  

 eller lignende, hvoraf fremgår, at laboratoriet er autoriseret af Nævnet,  

 resultater af prøvning, der ikke er udført som autoriseret prøvning, skal  

 disse klart fremstå som ikke udført autoriseret.
 § 22.  Nævnet fastsætter i øvrigt i fornødent omfang  

 almene betingelser for at opnå og bevare autorisation.
 Stk. 2.  For autorisation til kalibrering sker dette  

 efter atale med Statens Metrologiråd.
Tilbagekaldelse af autorisation og  

 klageadgang § 23.  Nævnet kan tilbagekalde en autorisation,  

 såfremt laboratoriet gør sig skyldig i grov eller oftere gentagen  

 overtrædelse af de almindelige for autoriseret prøvning gældende  

 bestemmelser, af de særligt for den pågældende autorisation fastsatte vilkår  

 eller af meddelte anvisninger i øvrigt.
Stk. 2.  Nævnet kan endvidere tilbagekalde en  

 autorisation helt eller delvist, såfremt det konstateres, at laboratoriet  

 ikke længere opfylder forudsætningerne for at være autorisetet inden for det  

 pågældende prøvningsområde.
Hvor omstændighederne tilsiger det, kan Nævnet i  

 stedet træffe aftale med laboratoriet om, at dette skal afhjælpe konstaterede  

 mangler inden for en af Nævnet fastsat frist samt undlade at rapportere  

 udført prøvning som autoriseret, før sådan afhjælpning er sket på en for  

 Nævnet tilfredsstillende måde.
Opfylder laboratoriet ikke aftalen, kan  

 tilbagekaldelse ske.
 Stk. 3.  Nævnet offentliggør i fornødent omfang  

 foretagne tilbagekaldelser samt indgåede aftaler i henhold til stk. 2.
§ 24.  Nævnets afgørelse om tilbagekaldelse af en  

 autorisation kan ikke indbringes for anden administrativ myndighed, men kan  

 af det pågældende laboratorium forlanges indbragt for domstolene.
Begæring  

 herom skal fremsættes over for Nævnet inden 4 uger efter, at afgørelsen er  

 meddelt laboratoriet.
Afgørelsen skal indeholde oplysning om adgangen til at  

 begære domstolsprøvelse og om fristen herfor.
Nævnet anlægger sag mod  

 virksomheden i den borgerlige retsplejes former.
 Stk. 2.  Begæring om sagsanlæg har opsættende virkning,  

 men retten kan ved kendelse bestemme, at laboratoriet under sagens behandling  

 ikke må virke som autoriseret laboratorium.
 Stk. 3.  Såfremt Nævnets afgørelse findes lovlig ved  

 dommen, kan det i denne bestemmes, at anke ikke har opsættende virkning.
Fastsættelse og opkrævning af gebyrer § 25.  De i §§ 6, stk. 3 og 14, stk. 3 omhandlede  

 gebyrer skal beregnes med henblik på at dække henholdsvis omkostningerne i  

 forbindelse med behandlingen af ansøgninger om autorisation og de  

 omkostninger, der er forbundet med autorisationsordningens administration og  

 det løbende tilsyn med de autoriserede laboratorier.
 Stk. 2.  Nævnet fastsætter gebyrstørrelser samt de  

 nærmere retningslinier for gebyrfastsættelse i de enkelte sager.
 Stk. 3.  Nævnet kan i særlige tilfælde fravige de i stk.  

 1 omhandlede beregningsregler.
 Stk. 4.  Gebyrer opkræves af Teknologistyrelsen.
 Ikrafttræden m.v.
 § 26.  Bekendtgørelsen træder i kraft den 1. januar  

 1983. Samtidig ophæves Handelsministeriets bekendtgørelse nr. 77 af 24.  

 februar 1974 om autorisation af laboratorier til at udføre autoriseret  

 teknisk prøvning.
 § 27.  De med henvisning til den tidligere  

 bekendtgørelse udstedte autorisationer vedbliver at have gyldighed, indtil de  

 udløber eller ændres eller tilbagekaldes med henvisning til den nye  

 bekendtgørelse.
