Skriftlig fremsættelse (30. november 2005) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring  

 af lov om anlæg af rute 18, strækningen Herning N-Brande, og rute 15,  

 strækningen Herning Ø-Snejbjerg (Motorvej Herning Ø-Vardevej) (Lovforslag nr.
L 88).
Med lovforslaget søges bemyndigelsen til transport- og  

 energiministeren vedrørende ny rute 15 Herning Ø-Snejbjerg ændret, således at  

 den ca. 4 km lange delstrækning Herning Ø-Vardevej kan anlægges som motorvej  

 i  

 stedet for som motortrafikvej.
Den omhandlede strækning indgår i 1. etape af  

 ny  

 rute 15/18 ved Herning, der forventes åbnet for trafik i 2006.
 Lovforslaget har til formål at sikre en klar og entydig  

 vejvisning for trafikanterne. Ændringen medfører ingen fysiske ændringer i  

 vejanlæggets udformning, men har alene konsekvenser for afmærkningen, dvs.  

 skiltningen, der ændres fra motortrafikvej til motorvej.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
