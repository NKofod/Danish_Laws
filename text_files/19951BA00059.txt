Nr BSF 59 Forslag til folketingsbeslutning om oplysningspligt for asylansøgere m.fl.
Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 30. november 1995 Folketinget opfordrer regeringen til i folketingsåret 1995-96 at fremsætte lovforslag, der sikrer, at asylansøgere m.fl., der ikke kan bevise, at de opfylder betingelserne for at opnå asyl eller opholdstilladelse i Danmark i henhold til udlændingeloven, afvises.
Bemærkninger til forslaget Med udlændingeloven af 1983 ændredes bestemmelsen om asylansøgeres  

 oplysningspligt over for de danske myndigheder fra en negativ til en positiv  

 formulering.
Indtil 1983 kunne opholdstilladelse nægtes, hvis udlændingen  

 undlod at give de oplysninger, som krævedes.
Udlændingen måtte altså selv  

 bære risikoen for sin sags oplysning.
 Det er hovedsagelig § 40 i udlændingeloven, som forslaget retter sig mod.  

 Den bestemmelse kom til i 1983 på baggrund af en betænkning afgivet af et  

 udvalg nedsat af den daværende justitsminister, jf. betænkning nr. 968, 1982.
Efter 1983 er det de danske myndigheder, som skal bevise, om asylansøgerne  

 er virkelige flygtninge eller ej.
Det er altså op til de danske myndigheder  

 at finde ud af, om en tilfældig person, der henvender sig her, virkelig er  

 forfulgt og i fare ved hjemsendelse.
 Den, der har bevisbyrden, må opsøge viden og efterforske sagen for at  

 kunne bevise sin påstand.
Det er en helt urimelig situation, Danmark derved har bragt sig i.
Det må  

 naturligvis være den person, som søger om asyl eller opholdstilladelse her,  

 der skal bevise, at vedkommende opfylder betingelserne for det.
 Dansk Folkeparti finder, at det er en helt unødvendig byrde at lægge på  

 danske myndigheder, at man på den måde tvinges til at være den udfarende  

 kraft og tvinges til at bruge masser af ressourcer, såvel økonomiske som  

 mandskabsmæssige, på at finde ud af, om en eller anden tilfældig person, der  

 møder frem ved grænsen, nu også virkelig er forfulgt og i fare  

 derhjemme.
I dag oplever myndighederne oven i købet at blive gjort fuldstændig til  

 grin af fremmede personer, som har den frækhed at nægte at oplyse, såvel hvad  

 de hedder, som hvor de kommer fra.
Disse personer modtager også  

 bistandshjælp.
 Fra nu af må det kræves, at den asylansøgende selv må bevise, at  

 vedkommende opfylder betingelserne for at få asyl.
