Modregning af underskud Referencer: LV 1994 A.A.2.3.2 E.G.1.6.3, LSI § 9 og VSL § 13 Ligningsrådet blev anmodet om bindende forhåndsbesked om  

 følgende:
1. Kan en skatteyders underskud i virksomhedsindkomst efter  

 virksomhedsskatteloven for indkomstårene 1988-1992 fremføres til  

 modregning i særlig indkomst for indkomståret 1993? 2. Kan skatteyderens underskud i virksomhedsindkomst efter  

 virksomhedsskatteloven for indkomstårene 1988-1992 fremføres til  

 modregning i aktieindkomst (udbytteindkomst) for indkomståret 1993? Ligningsrådet besvarede begge spørgsmål  

 bekræftende.
 Den skattepligtige drev et landbrug og en ejendomshandel og anvendte  

 virksomhedsordningen ved indkomstopgørelsen for begge virksomheder.  

 For indkomstårene 1988-1992 havde han følgende  

 virksomhedsunderskud:
 indkomståret 1988:
 1.778.850 kr.
 indkomståret 1989:
 1.770.768 kr.
 indkomståret 1990:
 3.032.985 kr.
 indkomståret 1991:
 3.151.091 kr.
 indkomståret 1992:
 3.304.774 kr.
 Den skattepligtige påtænkte at foretage nogle dispositioner i  

 indkomståret 1993, der kunne udløse positiv særlig  

 indkomst og/eller positiv aktieindkomst.
 Ligningsrådet besvarede spørgsmål 1 således:
Ifølge lov om særlig indkomstskat m.v. § 9, stk. 4, 1. pkt.,  

 kan den skattepligtige, hvis hans almindelige indkomst udviser underskud, i  

 stedet for at fremføre underskuddet til de følgende  

 indkomstår efter reglerne i personskattelovens § 13, fradrage  

 underskuddet i sin og derefter i ægtefællens særlige  

 indkomst for samme indkomstår.
I henhold til samme lovs § 9, stk. 4, 2.  

 pkt., kan underskud i virksomhedsindkomst på tilsvarende vis fradrages  

 i særlig indkomst i stedet for at fremføres efter  

 virksomhedsskattelovens § 13, stk. 4.
Bestemmelsen i § 9, stk. 4, 1. pkt., fortolkes således, at  

 underskud, der efter personskattelovens regler er fremført fra  

 tidligere indkomstår, efter modregning i almindelig indkomst enten kan  

 videreføres til næste indkomstår eller modregnes i  

 indkomstårets særlige indkomst, jf.
TfS 1990, 245.
 Lovens anvendelse af ordene »for samme indkomstår« er således  

 ikke til hinder for, at der sker modregning af underskud i den almindelige  

 indkomst i positiv særlig indkomst for senere indkomstår.
 Ligningsrådet finder, at bestemmelsen i § 9, stk 4, 2. pkt.,  

 på tilsvarende vis må fortolkes således, at underskud i  

 virksomhedsindkomst kan fradrages i særlig indkomst for senere  

 indkomstår i stedet for at fremføres efter reglerne i  

 virksomhedsskattelovens § 13, stk. 4.
 Det er derfor Ligningsrådets opfattelse, at skatteyderen under  

 iagttagelse af reglerne i virksomheds skattelovens § 13 om  

 rækkefølgen for underskudsmodregning kan modregne underskud i  

 virksomhedsindkomst for indkomstårene 1988-1992 i positiv særlig  

 indkomst for indkomståret 1993.
 Spørgsmål 2 besvarede Ligningsrådet således:
 Bestemmelsen om modregning af underskud i virksomhedsindkomst efter  

 virksomhedsskatteloven i aktieindkomst (indtil 19/5 1993 udbytteindkomst)  

 fremgår af virksomhedsskattelovens § 13, stk. 5.
 Denne bestemmelse blev indsat i virksomhedsskatteloven ved lov nr. 1030 af  

 19/12 1992. Det fremgår af bemærkningerne til lovforslaget, at  

 det ved indførelsen af adgang til at bringe underskud i  

 virksomhedsindkomst til modregning i udbytteindkomst er tilsigtet at  

 indføre en bestemmelse svarende til bestemmelsen i lov om særlig  

 indkomstskat m.v. § 9, stk. 4, 2. pkt., om modregning af underskud i  

 virksomhedsindkomst i positiv særlig indkomst.
 Det er derfor Ligningsrådets opfattelse, at skatteyderen under  

 iagttagelse af reglerne i virksomheds skattelovens § 13 om  

 rækkefølgen for underskudsmodregning kan modregne underskud i  

 virksomhedsindkomst efter virksomhedsskatteloven for indkomstårene  

 1988-1992 i positiv aktieindkomst (udbytteindkomst) for indkomståret  

 1993.
