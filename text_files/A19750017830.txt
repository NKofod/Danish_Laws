 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 145 af 12. marts 1918 om foranstaltninger til tuberkulosens  

 bekæmpelse, som ændret senest ved § 2 i lov nr. 236 af 4. juni 1969, ophæves  

 §§ 2-17, og i stedet indsættes:
»§ 2.  Indenrigsministeren fastsætter regler om  

 foranstaltninger til bekæmpelse af tuberkulose.
Det kan i reglen fastsættes,  

 at tuberkuloseramte personer, der frembyder en ganske særlig fare for andre  

 med hensyn til smitte, om nødvendigt ved tvang indlægges på sygehus eller på  

 anden måde isoleres.
 Stk. 2.  Den, der undlader at efterkomme forbud eller  

 påbud, der er meddelt i henhold til de nævnte regler, straffes med bøde.
 Stk. 3.  Indenrigsministeren kan i forskrifterne  

 fastsætte straf af bøde for overtrædelse af bestemmelserne i forskrifterne.
 § 3.  Sundhedsstyrelsen fastsætter regler om, hvilke  

 personer eller grupper af personer der tuberkuloseundersøges, og om lægernes  

 og embedslægernes medvirken i bekæmpelsen af tuberkulose.
§ 4.  Loven gælder ikke for Færøerne og Grønland, men  

 kan ved kongelig anordning sættes i kraft for Færøerne med de afvigelser, som  

 de særlige færøske forhold tilsiger.« § 2 I lov om skolelægeordning, jfr. lovbekendtgørelse nr. 430 af 16. august  

 1974, ophæves § 2, stk. 2.
§ 3 Loven træder i kraft den 1. juni 1975.
 GIVET PÅ CHRISTIANSBORG SLOT , DEN 7.  

 MAJ 1975.
 Under Vor Kongelige Hånd og Segl.
 MARGRETHE R.
 /Egon Jensen.
