Bekendtgørelse om ændring af bekendtgørelse om kompensation for tab ved aflysning af større kultur- og idrætsarrangementer som følge af COVID-19-afværgeforanstaltninger § 1 I bekendtgørelse nr. 836 af 11. juni 2020 om kompensation for tab ved aflysning af større kultur- og idrætsarrangementer som følge af COVID-19-afværgeforanstaltninger, foretages følgende ændringer:
 1. Bekendtgørelsens titel affattes således:
»Bekendtgørelse om kompensation for tab ved aflysning af større kultur- og idrætsarrangementer fra marts til august 2020 som følge af COVID-19-afværgeforanstaltninger« 2. Indledningen affattes således:
»I medfør af akt nr. 189 af 4. juni 2020 og akt nr. 319 af 24. september 2020 fastsættes:« 3. § 4, nr. 1, affattes således:
»1) Tab: Underskuddet for det pågældende arrangement (udgifter fratrukket indtægter).« 4. I § 5 indsættes som indsættes som stk. 5, 6 og 7:
 »Stk. 5. Der skal senest den 5. april 2020 været indgået bindende aftale om de udgifter, der medtages i tabsopgørelsen, jf. dog stk. 6.
 Stk. 6. Udgifter til opfyldelse af bindende aftaler indgået efter den i stk. 5 angivne frist, kan medtages i tabsopgørelsen, jf. dog stk. 7, hvis:
1) udgifterne sker som led i afholdelse af et væsentligt ændret arrangement, er nødvendige for afholdelsen af arrangementet, og arrangøren har udvist økonomisk ansvarlighed ved indgåelsen af aftalen, jf. § 5, stk. 3-4 og § 6, stk. 1-2, eller 2) udgifterne er en direkte og nødvendig konsekvens af aflysning eller udskydelse af et arrangement, og arrangøren har udvist økonomisk ansvarlighed ved indgåelsen af aftalen, jf. § 5, stk. 3-4 og § 6, stk. 1-2.
 Stk. 7. Udgifter til bindende aftaler med eksterne konsulenter og lignende, herunder til juridisk bistand, der indgås efter fristen i stk. 5, kompenseres som følger:
 1) Aftale indgået med henblik på at begrænse tabet forbundet med en given udgift, kompenseres med op til 15 pct. af værdien af den udgift, der søges tabsbegrænset.
2) Øvrige aftaler, der er en direkte og nødvendig konsekvens af aflysning, udskydelse eller væsentlig ændring af et arrangement, kompenseres med op til 10 pct. af det samlede øvrige kompensationsbeløb.« 5. I § 9, stk. 1, ændres »31. december 2020« til: »28. februar 2021«.
 6. § 10, stk. 1, nr. 3, affattes således:
»3) at arrangementet har været dokumenterbart planlagt inden arrangementets afholdelse og senest den 6. april 2020, eller at arrangementet er en fast tilbagevendende begivenhed, som er dokumenterbart planlagt til afholdelse i kompensationsperioden, jf. § 5, stk. 5,« § 2 Stk. 1. Bekendtgørelsen træder i kraft den 21. januar 2021.
 Stk. 2. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 836 af 11. juni 2020, kan ansøge om efterregulering af det udbetalte beløb efter denne bekendtgørelse.
