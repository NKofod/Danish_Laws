Betænkning afgivet af Socialudvalget den 2. december 2004 Betænkning over Forslag til lov om ændring af lov om social  

 service og andre love (Videreførelse af overvågningen på grundtakstområdet) [af socialministeren (Eva Kjer Hansen)] 1. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 5. november 2004. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 5. oktober 2004 dette udkast til  

 udvalget, jf. alm. del  bilag 4. Den 27. oktober 2004 sendte  

 socialministeren  

 de indkomne høringssvar samt et notat herom til udvalget.
2. Indstillinger og politiske bemærkninger Udvalget  



  

 indstiller lovforslaget til  

  

 vedtagelse uændret  




.
 Dansk Folkepartis medlemmer af udvalget hilser lovforslaget  

 velkomment, for med de problemer, der fortsat er med grundtakstmodellen i  

 praksis, er det nødvendigt, at udviklingsrådene fortsat holder øje med  

 området.
 Dansk Folkeparti tilslutter sig ændringen vedrørende præcisering  

 af kommuners og amtskommuners forpligtelse til at levere tilbud på det  

 sociale  

 område.
Enhedslistens medlem af udvalget  

 bifalder, at man fortsætter overvågningen af grundtakstområdet.  

 Grundtakstmodellen beskriver finansieringen af løsningen af ofte meget store  

 sociale problemer, og der lyder kritik af, at takstniveauet i mange tilfælde  

 er  

 for højt, således at kommunerne fristes til at tænke mere på deres trængte  

 økonomi end på, hvad der tjener deres behandlingskrævende borgere.
Derfor er  

 det uforståeligt for Enhedslisten, at man under kommuneaftalerne har aftalt  

 med  

 Kommunernes Landsforening at nedlægge puljen, som var oprettet for at komme  

 kommuner til hjælp, når disse havde økonomiske problemer med  

 grundtakstmodellen.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)   

 Hans Andersen (V)   

 Flemming Oppfeldt (UFG)   

 Troels Lund Poulsen (V)   

 Pia Kristensen (DF)   

 Jette Jespersen (DF)   

 Charlotte Dyremose (KF)  

  

  nfmd.  

  

 Helge Adam Møller (KF)   

 Tove Videbæk (KD)  

  

  fmd.  

  

 Jette Bergenholz Bautrup (S)   

 Grete Schødts (S)   

 Jørn Pedersen (S)   

 Sandy Brinck (S)   

 Lotte Bundsgaard (S)   

 Villy Søvndal (SF)   

 Ida Jørgensen (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre (V), Danmarks Liberale Parti 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 54 Bilagsnr.
