Almindelige bestemmelser § 1.  Blanketter til ansøgning om kørekort udfærdiges  

 af Rigspolitichefen.
 § 2.  Det vil normalt være en betingelse for at  

 indstille sig til køreprøve, at den pågældende har bopæl her i landet.  

 Personer, der har bopæl i Grønland eller på Færøerne, kan dog aflægge  

 køreprøve under midlertidigt ophold her i landet.
 § 3.  Prøvelse af betingelserne for at udstede  

 kørekort foretages af kørekortkontoret i den politikreds, hvor ansøgning om  

 indstilling til køreprøve indleveres, jf. kørekortbekendtgørelsens § 1.
Stk. 2.  Det undersøges, om der ud over oplysningerne i  

 lægeattesten foreligger oplysninger, der tyder på, at den pågældende ikke  

 opfylder betingelserne for at erhverve kørekort.
I tvivlstilfælde forelægges  

 sagen til udtalelse for embedslægen, for anden læge godkendt hertil af  

 Sundhedsstyrelsen, for Statens Bilinspektion eller for Sundhedsstyrelsen.  

 Hvis politiet træffer bestemmelse om, at ansøgeren skal aflægge en vejledende  

 køreprøve efter kørekortbekendtgørelsens § 3, skal ansøgeren underrettes  

 herom af politiet.
Ansøgeren skal i øvrigt have lejlighed til at fremsætte  

 bemærkninger til de udtalelser, som politiet indhenter, inden der træffes  

 afgørelse, med mindre udtalelsen taler til gunst for ansøgeren.
§ 4.  De i § 13, stk. 2, i kørekortbekendtgørelsen  

 nævnte undervisningsplaner udsendes for hver kategori som særskilte  

 bekendtgørelser, der ved kgl. anordning er undtaget fra kundgørelse i  

 Lovtidende.
Bekendtgørelserne kan købes i boghandlerne og hos Statens  

 Information og skal ligge til gennemsyn på kørekortkontoret.
Køreprøver § 5.  Opfylder ansøgeren betingelserne for at få  

 kørekort, og er der betalt for køreprøven, fastsætter kørekortkontoret  

 tidspunktet for den teoretiske prøve.
Inden prøven berammes, undersøges det  

 ved hjælp af politiets indexregister, eventuelt tillige Kriminalregisteret,  

 om ansøgeren har været i besiddelse af kørekort, der er inddraget af  

 politiet, eller om førerretten er frakendt.
Hvis dette ikke er tilfældet, og  

 lægeattesten ikke giver anledning til yderligere undersøgelser, sker  

 berammelsen straks.
Prøven berammes til afholdelse snarest muligt, idet der  

 tages hensyn til rimelige ønsker fra ansøgeren.
Stk. 2.  Ansøgningen forsynes med påtegning om  

 tidspunktet for prøven og overgives sammen med fotografiet til ansøgeren.
Har  

 spørgsmålet om, hvorvidt den pågældende opfylder betingelserne for at få  

 kørekort, været forelagt Sundhedsstyrelsen, embedslægen eller Statens  

 Bilinspektion, skal den sagkyndige underrettes herom.
 § 6.  Når teoriprøven er bestået, fastsætter  

 kørekortkontoret tidspunktet for den praktiske prøve hos den sagkyndige.  

 Prøven berammes til afholdelse snarest muligt, idet der tages hensyn til  

 rimelige ønsker fra ansøgeren.
 Stk. 2.  Den praktiske prøve kan normalt først aflægges,  

 når ansøgeren opfylder aldersbetingelserne for at få udstedt kørekort.
Stk. 3.  Prøven skal så vidt muligt afholdes på et  

 tidspunkt, hvor der er mulighed for at prøve ansøgeren i overensstemmelse med  

 bilag 4 i kørekortbekendtgørelsen.
Prøverne kan henlægges til aftentimerne.
 § 7.  Berammelse af prøver, der aflægges for Statens  

 Bilinspektion, kan efter aftale med politimesteren foretages af  

 bilinspektionen.
 § 8.  Konstaterer eller formoder den sagkyndige på  

 grundlag af ansøgerens adfærd under prøven, at de helbredsmæssige betingelser  

 for at opnå kørekort ikke er opfyldt, angives dette i indberetningen, uanset  

 om prøven bestås.
§ 9.  Hvis ansøgeren ikke i fornødent omfang kan tale  

 og forstå dansk eller et fremmedsprog, som den køreprøvesagkyndige behersker,  

 henvises ansøgeren til at møde med tolk til køreprøven.
Eventuelle  

 tolkeudgifter afholdes af ansøgeren.
§ 10.  Efter den praktiske prøves afslutning  

 indberetter den sagkyndige resultatet til kørekortkontoret.
Er prøven  

 bestået, skal ansøgeren i den sagkyndiges påsyn udfylde en  

 underskriftsmærkat, som sammen med ansøgningen sendes direkte til  

 kørekortkontoret af den sagkyndige.
Ansøgningen må ikke udleveres til  

 kørelæreren, ansøgeren eller andre, såfremt prøven er bestået.
Stk. 2.  Når en ansøger har bestået køreprøven, udfylder  

 den sagkyndige et midlertidigt kørekort.
Eventuelt tidligere kørekort skal  

 afleveres til den sagkyndige.
Den sagkyndige gør ansøgeren opmærksom på, at  

 det midlertidige kørekort ikke gælder ved kørsel i udlandet, bortset fra i  

 Finland, Norge og Sverige.
Oplyser ansøgeren at skulle føre motorkøretøj i  

 andre lande, vejledes den pågældende om adgangen til at få udstedt et  

 midlertidigt erstatningskørekort, jf. kørekortbekendtgørelsens § 25.
Stk. 3.  Hvis en ansøger ikke har bestået prøven, skal  

 der gives en begrundelse herfor.
Den sagkyndige skal gøre et kort notat i  

 ansøgningen om de faktiske omstændigheder, som er tillagt betydning for  

 afgørelsen.
Stk. 4.  Fremsætter ansøgeren anmodning om en skriftlig  

 begrundelse for afgørelsen, skal denne afgives snarest muligt og inden 14  

 dage efter, at begæringen er modtaget.
Begrundelsen skal indeholde en  

 henvisning til de retsregler, i henhold til hvilke afgørelsen er truffet.
I  

 det omfang, afgørelsen efter disse regler beror på et skøn, skal begrundelsen  

 angive de hovedhensyn, der har været bestemmende for skønsudøvelsen.  

 Begrundelsen skal endvidere indeholde en kort redegørelse for de faktiske  

 omstændigheder, som er tillagt væsentlig betydning for afgørelsen.
 Stk. 5.  Ønsker ansøgeren at påklage afgørelsen til  

 politimesteren, skal den pågældende, forinden der træffes afgørelse, gøres  

 bekendt med indholdet af den sagkyndiges notat om køreprøven og eventuelle  

 andre oplysninger, der tillægges betydning ved sagens afgørelse.
Udstedelse af kørekort § 11.  Kørekortkontoret foretager prøvelsen af, om  

 betingelserne for udstedelse af kørekort er opfyldt.
Såfremt dette er  

 tilfældet, sendes fotografi samt underskriftsmærkat til Rigspolitichefen, som  

 udsteder kørekortet.
 Stk. 2.  Ved udstedelse af kørekort til kategori E, skal  

 det anføres på kørekortet, om retten knytter sig til kategori B eller  

 kategori C-D, jf. kørekortbekendtgørelsens § 12.
§ 12.  Hvis udstedelse af kørekortet er betinget af  

 pligt til at bære briller, høreapparat eller lignende, eller hvis kørekortet  

 begrænses til at gælde til et køretøj indrettet på en særlig måde, anføres  

 dette i kørekortet.
Kun i tilfælde, hvor kørekortet begrænses til et bestemt  

 køretøj godkendt til brug for indehaveren, anføres køretøjets  

 registreringsnummer i kørekortet.
§ 13.  Rigspolitichefen sender kørekortet til  

 ansøgeren.
Hvis dette ikke er muligt, eller hvis ansøgeren anmoder derom, kan  

 kørekortet sendes til kørekortkontoret.
Kørekort udstedt på grundlag af prøve  

 aflagt for forsvarets eller civilforsvarets køredommere sendes til ansøgerens  

 tjenestested.
 § 14.  Ansøgning og bilag kasseres 3 måneder efter  

 kørekortets udstedelse, medmindre der foreligger oplysninger, der skønnes at  

 kunne have betydning for evnen til at føre motordrevet køretøj, hvortil der  

 kræves kørekort.
 Stk. 2.  Akterne i sager om udstedelse af kørekort, der  

 ikke kasseres efter 3 måneders forløb, kasseres efter 2 års forløb, medmindre  

 sagen har været forelagt for embedslægen, en anden læge, som  

 Sundhedsstyrelsen har godkendt hertil, Statens Bilinspektion,  

 Sundhedsstyrelsen eller Justitsministeriet.
 Duplikatkørekort m.m.
§ 15.  Duplikatkørekort, der træder i stedet for et  

 bortkommet kørekort, forsynes med påtegning om antal duplikatkørekort, der i  

 alt er udstedt til indehaveren.
Fremkommer et bortkommet kørekort  

 (duplikatkørekort) efter, at (nyt) duplikatkørekort er udstedt, inddrages det  

 af politiet.
 § 16.  Et kørekort kan inddrages på stedet, hvis  

 kørekortet er så beskadiget eller slidt, at det er åbenbart, at  

 ombytningspligten er indtrådt, jf. kørekortbekendtgørelsens § 26.
Stk. 2.  Der udfærdiges så vidt muligt straks et  

 midlertidigt kørekort og vejledes om adgangen til at få udstedt  

 duplikatkørekort.
Indehaveren gøres bekendt med, at det midlertidige kørekort  

 ikke er gyldigt til kørsel i udlandet, bortset fra i Finland, Norge og  

 Sverige, men oplyses om muligheden for at få udstedt et midlertidigt  

 erstatningskørekort, jf. kørekortbekendtgørelsens § 27. Det inddragne  

 kørekort sendes til kørekortkontoret med oplysning om årsagen til  

 inddragelsen.
Stk. 3.  I stedet for at inddrage kørekortet kan  

 politiet pålægge føreren inden for en kort frist at rette henvendelse til  

 kørekortkontoret for at få udstedt duplikatkørekort.
Kørekortkontoret  

 underrettes i givet fald om forholdet.
 § 17.  Gifte eller tidligere gifte personer, der  

 foreviser dokumentation for anvendelse af »brugsnavn«, kan få dette  

 påført kørekortet i følgende tilfælde:
§ 18.  Ved anmodning om udstedelse af duplikatkørekort  

 eller ved fornyelse eller ombytning af kørekort sendes fotografi og  

 underskriftsmærkat til Rigspolitichefen.
Det ombyttede udenlandske kørekort  

 indsendes til Rigspolitichefen, hvorimod gamle danske kørekort destrueres af  

 kørekortkontoret, jf. dog stk. 2. Såfremt kørekortindehaveren oplyser at  

 skulle køre i udlandet, bortset fra i Finland, Norge og Sverige, udstedes et  

 midlertidigt erstatningskørekort.
 Stk. 2.  Såfremt kørekortindehaveren ønsker at beholde  

 det hidtidige danske kørekort, annulleres kørekortet af kørekortkontoret ved  

 gennemhulning eller på lignende måde.
 § 19.  Inden udstedelse af duplikatkørekort skal  

 kørekortkontoret sikre sig, at ansøgeren har opnået førerret, og at den ikke  

 senere er inddraget eller frakendt.
Kørekort til erhvervsmæssig  

 personbefordring § 20.  Afgørelse om at nægte kørekort til  

 erhvervsmæssig personbefordring efter færdselslovens § 58 træffes efter en  

 afvejelse af samtlige foreliggende omstændigheder, herunder lovovertrædelsens  

 art, grovhed og udførelsesmåde, domfældtes personlige forhold og den tid, der  

 er forløbet siden forholdet blev begået.
Eventuelle ændringer i domfældtes  

 livsforhold, som er sket efter dommen, tages ligeledes i betragtning.  

 Kørekort nægtes, når det herefter skønnes, at ansøgerens adgang til  

 erhvervsmæssig personbefordring indebærer nærliggende fare for ny  

 lovovertrædelse eller for, at menneskeliv eller værdier udsættes for fare.  

 Skønnet over, om sådanne lovovertrædelser bør føre til nægtelse af kørekort  

 til erhvervsmæssig personbefordring, beror på en samlet vurdering af  

 lovovertrædelsernes art, antal og grovhed.
Tilladelse bør ikke meddeles, før  

 en eventuel prøvetid er forløbet kriminalitetsfri.
Særlige begrænsninger i  

 kørekortets indhold eller gyldighedstid bør i almindelighed ikke fastsættes.
 Stk. 2.  Afgørelsen skal så vidt muligt træffes, inden  

 ansøgeren har haft lejlighed til at aflægge køreprøve.
§ 21.  Ansøgeren skal have et sådant kendskab til det  

 danske sprog, at køreprøven til erhvervsmæssig personbefordring kan  

 gennemføres uden benyttelse af tolk.
Der bør dog ved bedømmelsen ikke lægges  

 afgørende vægt på ordvalg og udtryksmåde, når der i øvrigt kan konstateres en  

 tilfredsstillende forståelse for det krævede stof.
§ 22.  Afvikles teoriprøven til erhvervsmæssig  

 personbefordring til kategori D samtidig med teoriprøven til kategori C-D,  

 skal der udfyldes to blanketter om ansøgning om kørekort, een for køreprøven  

 til C-D og een for prøven til erhvervsmæssig personbefordring.
Der betales  

 for hver af prøverne, jf. kørekortbekendtgørelsens § 61.
 § 23.  Til køreprøvesagkyndige, køredommere eller  

 godkendte kørelærere udstedes på begæring kørekort til erhvervsmæssig  

 personbefordring til de kørekortkategorier, hvortil den pågældende har  

 beskikkelse eller godkendelse, uden særlig køreprøve, såfremt betingelserne i  

 øvrigt er opfyldt.
 Stk. 2.  Udgifterne i forbindelse med udstedelsen af  

 kørekortet afholdes af ansøgeren.
 § 24.  Til fornyelse af kørekort til erhvervsmæssig  

 personbefordring kræves ikke, at indehaveren har udført erhvervsmæssig  

 personbefordring.
 Inddragelse af kørekort, førerret m.v.
§ 25.  I forbindelse med sigtelse for spirituskørsel  

 eller gentagne tilfælde af promillekørsel inddrages det originale kørekort.  

 Hvis en ubetinget frakendelse af førerretten ikke er utvivlsom, udstedes  

 straks et midlertidigt kørekort.
Den sigtede gøres bekendt med, at  

 spørgsmålet om inddragelse af førerretten under sagen vil blive afgjort, når  

 Retskemisk Instituts erklæring om alkoholkoncentrationen i blodet foreligger,  

 og at gyldigheden af det midlertidige kørekort kan forlænges, hvis  

 erklæringen ikke foreligger inden gyldigheden er udløbet.
Den sigtede gøres  

 endvidere bekendt med, at det midlertidige kørekort ikke er gyldigt til  

 kørsel i udlandet.
Hvis den sigtede skal køre i udlandet, tager politiet  

 straks stilling til, om førerretten skal inddrages.
Stk. 2.  Den endelige afgørelse af spørgsmålet om  

 inddragelse af førerretten under sagen træffes snarest muligt efter  

 modtagelsen af Retskemisk Instituts erklæring om alkoholkoncentrationen i  

 blodet.
Hvis denne ikke giver grundlag for at inddrage førerretten, sendes  

 det originale kørekort til den sigtede.
Hvis erklæringen giver grundlag for  

 at inddrage førerretten, skal den sigtede snarest muligt gøres bekendt med  

 inddragelsen af førerretten og sin adgang til at få inddragelsen prøvet for  

 retten.
Det midlertidige kørekort skal søges inddraget.
Hvis ikke det  

 midlertidige kørekort inddrages, betragtes førerretten som inddraget fra den  

 dato, hvor det midlertidige kørekort udløb.
 Stk. 3.  Det skal fremgå af politirapporten, at der er  

 udstedt et midlertidigt kørekort, og at det originale kørekort er inddraget.  

 Meddelelse om kørekortforhold indsendes først til Rigspolitichefen, når der  

 er taget endelig stilling til, om førerretten skal inddrages under sagen.
 § 26.  Når en person tvangsindlægges for første gang  

 på grund af en akut mental uligevægtstilstand, skal kørekortet ikke  

 inddrages.
Stk. 2.  I gentagelsestilfælde og i tilfælde, hvor den  

 mentale uligevægtstilstand skønnes at være af længerevarende karakter,  

 forelægges den rapport, der er optaget i forbindelse med indlæggelsen, for  

 embedslægen eller Sundhedsstyrelsen, jf.
Justitsministeriets cirkulære nr.  

 202 af 29. september 1967, pkt. 5.2.
 Stk. 3.  Såfremt den pågældende skønnes at lide af en  

 sindssygdom, der medfører overhængende fare for færdselssikkerheden,  

 inddrages kørekortet dog straks uden at afvente indstilling fra embedslægen  

 eller Sundhedsstyrelsen.
 § 27.  Er førerretten ubetinget frakendt en person,  

 som har fået udstedt dansk kørekort på grundlag af udenlandsk kørekort, eller  

 er et sådant kørekort inddraget af politiet, gælder følgende:
Orienterende køreprøver § 28.  Ved afholdelse af såvel den teoretiske som den  

 praktiske del af den orienterende køreprøve efter kørekortbekendtgørelsens §§  

 36-37 skal den sagkyndige anmode om at få forevist ansøgerens kørekort.  

 Såfremt prøven ikke bestås, inddrager den sagkyndige kørekortet.
Stk. 2.  Består en ansøger med kørekort til flere  

 kategorier ikke en orienterende køreprøve, skal den køreprøvesagkyndige  

 underrette kørekortkontoret om resultatet af køreprøven.
Indberetningen  

 vedlægges kørekortsagen.
 Stk. 3.  Forinden der træffes afgørelse om indkaldelse  

 til orienterende køreprøve efter kørekortbekendtgørelsens § 36, skal den  

 pågældende gøres bekendt med grundlaget for indkaldelsen samt have lejlighed  

 til at fremsætte eventuelle bemærkninger hertil.
Udenlandske kørekort § 29.  Udenlandske kørekort opdeles i:
Stk. 2.  Gyldige nordiske kørekort kan anvendes ved  

 kørsel i Danmark, selv om indehaveren har fast bopæl her.
Kørekortet gælder  

 til den i udstederlandet angivne kategori og i den angivne gyldighedsperiode  

 med den begrænsning, at kørekort udstedt med gyldighed udover indehaverens  

 70. år ikke kan anvendes ved kørsel efter det fyldte 70. år.
Færøske kørekort  

 betragtes som kørekort udstedt her i landet, mens grønlandske kørekort ikke  

 har gyldighed uden for Grønland.
 Stk. 3.  Gyldige EF-kørekort og andre udenlandske  

 kørekort kan på tilsvarende måde anvendes ved kørsel her i landet i indtil 1  

 år, henholdsvis 14 dage, efter at indehaveren har taget bopæl her, hvis den  

 pågældende er fyldt 18 år.
 Stk. 4.  Et udenlandsk kørekort giver ikke adgang til at  

 udføre erhvervsmæssig personbefordring, efter at indehaveren har taget bopæl  

 her i landet.
 § 30.  Såfremt førerretten inddrages af politiet eller  

 frakendes ubetinget for indehavere af et udenlandsk kørekort, gælder  

 følgende:
§ 31.  Et ombyttet udenlandsk kørekort opbevares af  

 Rigspolitichefen, indtil gyldigheden udløber, hvorefter det kan udleveres til  

 indehaveren.
Så længe det er gyldigt, kan det normalt kun udleveres, når den  

 pågældende opgiver sin bopæl her i landet og udrejser.
Er den pågældende i  

 besiddelse af gyldigt dansk kørekort, kan gyldigt udenlandsk kørekort kun  

 udleveres, hvis det danske kørekort afleveres, og kun i tilfælde af at den  

 pågældende skal opholde sig midlertidigt i sit hjemland og dokumenterer eller  

 sandsynliggør, at hjemlandet ikke accepterer et dansk kørekort.
 § 32.  Gyldige nordiske kørekort ombyttes uden  

 køreprøve til et dansk kørekort, der svarer til det udenlandske, dog således  

 at gyldigheden fastsættes efter reglerne i kørekortbekendtgørelsens § 25,  

 uanset om det udenlandske kørekort har anden gyldighedstid.
 Stk. 2.  Ombytning af EF-kørekort foretages i  

 overensstemmelse med kørekortbekendtgørelsens bilag 7. Ombyttede EF-kørekort  

 tilbagesendes til den udenlandske udstedelsesmyndighed.
Stk. 3.  Andre udenlandske kørekort ombyttes uden  

 køreprøve, hvis det skønnes, at kørekortet er erhvervet på vilkår, der ikke  

 er væsentligt lempeligere end her i landet.
Et kørekort kan tidligst ombyttes  

 til et dansk kørekort, når ansøgeren er fyldt 18 år.
Hvis kørekortet er  

 erhvervet før det 18. år, kan politiet betinge ombytningen af, at ansøgeren  

 består en orienterende køreprøve.
 Stk. 4.  Hvis et udenlandsk kørekort er udstedt med  

 begrænsninger, skal disse overføres til det danske kørekort, jf.  

 kørekortbekendtgørelsens § 4.
 Stk. 5.  I andre tilfælde end de i stk. 1-3 nævnte  

 forlanges en orienterende køreprøve afholdt.
Stk. 6.  Ombyttede nordiske kørekort og EF-kørekort  

 tilbagesendes af Rigspolitichefen til den udenlandske udstedelsesmyndighed  

 med oplysning om ombytningen.
Andre udenlandske kørekort opbevares af  

 Rigspolitichefen.
 § 33.  Såfremt et udenlandsk kørekort i forbindelse  

 med ombytning til et dansk kørekort er tilbagesendt til den udenlandske  

 udstedelsesmyndighed, skal ubetinget frakendelse eller administrativ  

 inddragelse af førerretten særskilt indberettes til Rigspolitichefen, der  

 giver meddelelsen herom videre til den udenlandske udstedelsesmyndighed.
 Betaling m.v.
 § 34.  Betaling for køreprøve kan efter ansøgning  

 godtgøres, når ansøgeren eller kørelæreren bliver syg, efter at rettidig  

 afmelding kan finde sted, og dette dokumenteres ved lægeattest eller  

 lignende.
 Stk. 2.  Afgørelse af spørgsmålet om godtgørelse træffes  

 af politimesteren eller af en anden dertil bemyndiget medarbejder efter  

 politimesterens bestemmelse.
Stk. 3.  Tillades betalingen godtgjort, gives ansøgeren  

 adgang til at gå op til en ny prøve uden ny betaling.
Ansøgningen gives  

 påtegning om betalingsfriheden.
Ikrafttrædelse § 35.  Cirkulæret træder i kraft den 1. juli 1992.  

 Samtidig ophæves cirkulære nr. 102 af 12. september 1986 om kørekort.
