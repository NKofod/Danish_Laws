Fremsat den 2. marts 2006 af  

 Morten Messerschmidt (DF),  

 Kristian Thulesen Dahl (DF), Martin Henriksen (DF),  

 Pia Kjærsgaard (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 at pålægge regeringen at meddele EU, at Danmark fastholder  

 mellemhandleransvar  

 inden for produktansvarsreglerne, idet disse regler dog fremover vil bygge på  

 det i retspraksis udviklede mellemhandleransvar Folketinget opfordrer regeringen til at meddele EU, at det pålæg  

 om at fjerne mellemhandleransvaret fra den danske produktansvarslov, som var  

 resultatet  

 af dommen C-402/03, vil blive imøde-kommet, men at Danmark fastholder det i  

 retspraksis udviklede mellemhandleransvar.
Bemærkninger til forslaget Det er forslagsstillernes opfattelse, at de danske forbrugere  

 fortsat skal have mulighed for at gøre et mellemhandleransvar gældende over  

 for  

 danske mellemhandlere, og at den danske regering i forbindelse med sine  

 planer  

 om at fjerne § 10 fra produktansvarsloven, der er et produkt af et  

 EU-direktiv,  

 gør det klart over for EU, at Danmark fastholder mellemhandleransvaret, som  

 det  

 var før EU-direktivets ikrafttræden.
Efter domsafsigelsen i sagen C-402/03 meddelte  

 justitsministeren, at ministeren i nærmeste fremtid vil fremsætte lovforslag  

 om, at produktansvarslovens § 10, der omhandler mellemhandler  

 ansvar, vil blive fjernet fra loven.
Således  

 udtaler justitsministeren i en pressemeddelelse af 10. januar 2006: »  

 Jeg vil derfor snarest muligt i denne  

 folketingssamling fremsætte et lovforslag, som ophæver den underkendte regel,  

 men som samtidig inden for dommens rammer pålægger mellemhandlere et så  

 strengt  

 erstatningsansvar som muligt.« Dansk Folkeparti hilser velkomment, at justitsministeren fortsat  

 er optaget af at sikre, at danske forbrugere kan gøre produktansvar gældende  

 over for mellemhandlere og ikke skal være henvist til alene at gøre et krav  

 gældende imod producenten, der oftest kan befinde sig i fjerne lande, hvor  

 det  

 for mange danskere vil være vanskeligt at føre en retssag.
Det siger sig  

 selv,  

 at det ud fra et forbrugersynspunkt er uacceptabelt, at en retssag om sygdom,  

 der eksempelvis skyldes dårligt behandlede æbler fra Spanien, skal føres ved  

 spanske domstole, og ikke kan anlægges imod en dansk mellemhandler.
Som  

 kuriosum skal det naturligvis bemærkes, at mellemhandlere altid skal have  

 mulighed  

 for at gøre deres ansvar gældende over for andre i omsætningsleddet via de  

 almindelige regler om regres.
I sig selv var dommen C-402/03 en overraskelse.
Under  

 Ministerrådets behandling af direktivet, der ligger til grund for  

 produktansvarsloven, blev der vedtaget en lang række erklæringer.
Blandt  

 andet  

 fremgår det meget klart af en erklæring fra et rådsmøde i 1985, at Rådet og  

 Kommissionen var enige om, at direktivets bestemmelser ikke skulle være til  

 hinder for, at medlemslandene i deres nationale lovgivning fastsatte regler  

 om  

 ansvar for mellemhandlere, jf. den fælles erklæring mellem Rådet og  

 Kommissionen fra rådsmødet 25. juli 1985. C-402/03 er derfor et eksempel i  

 rækken af domme, hvor EF-Domstolen plejer sine egne politiske interesser.
I  

 andre sager, hvor rådserklæringer er blevet fremlagt som anbringender, har  

 EF-Domstolen henvist til, at Europa-Parlamentet har været medlovgiver,  

 hvorfor  

 Rådets erklæringer ikke har den fornødne juridiske værdi til at blive draget  

 ind i sagen.
Men da direktivet om produktansvar er fra 1985, hvilket vil sige  

 før traktaten om Fællesakten, havde Europa-Parlamentet på dette tidspunkt kun  

 høringsret og var derfor ikke medlovgiver.
Der kan derfor ikke siges at være  

 nogen grund til ikke at tage fælleserklæringen alvorligt.
Endvidere er det centralt at understrege, at direktivet om  

 produktansvar er vedtaget efter den dagældende artikel 100, som kræver  

 enighed  

 blandt medlemslandene.
Danmark havde med andre ord vetoret under behandlingen  

   

 men har utvivlsomt stillet sig tilfreds med enigheden mellem Kommissionen og  

 Rådet om, at landene selvfølgelig skulle kunne indføre et mellemhandleransvar  

 uden EUs indblanding.
Det er utilgiveligt, at EF-Domstolen 20 år efter  

 misbruger den tillid, som den danske regering i forhandlingerne om direktivet  

 utvivlsomt har næret til at kunne sikre danske forbrugerrettigheder.
I denne forbindelse er det vigtigt at understrege, at produkt-  

 og mellemhandleransvar ikke var en nyskabelse med EUs direktiv.
De  

 danske  

 produktansvarsregler går langt tilbage og bygger på et sæt regler, der er  

 almindelig anerkendt i retspraksis.
At disse regler er blevet delvis  

 overflødiggjort  

 i takt med direktivets vedtagelse, er utvivlsomt.
Men en række danske domme  

 beviser, at de i retspraksis udviklede regler på ingen måde er mortificeret  

 eller på anden vis sat ud af kraft efter direktivets implementering i dansk  

 ret  

 med virkning fra 10. juni 1989. Således skriver Andersen & Lookofsky i  

 »Lærebog i Obligationsret bind I, 2. udg., 2005, side 18:« »Da PAL ikke  

 gælder  

 i enhver produktansvarssituation, kan skadelidte undertiden blive nødt til at  

 nøjes med de i retspraksis udviklede regler.
I andre tilfælde vil det  

 retspraksisudviklede ansvar  måske, jf. ovenfor - kunne bruges som  

 supplement  

 til PAL, jf. om selvrisikoen for forbrugertingsskade PAL § 8, stk.1 « Der  

 findes således intet belæg for at påstå, at de oprindelige  

 produktansvarsregler,  

 som gjaldt inden 1989, ikke fortsat kan påberåbes.
Både i forhold til ansvarsgrundlaget, selvrisiko,  

 tingsskadedefinition m.v. er der store forskelle imellem det i retspraksis  

 udviklede regelsæt og produktansvarsdirektivet/loven.
Men når det kommer til  

 mellemhandleransvaret, forekommer der at være stor lighed imellem den i  

 retspraksis udviklede regel og produktansvarslovens § 10. paragraffen  

 fastslår,  

 at »En mellemhandler hæfter for produktansvar umiddelbart over for skadelidte  

 og senere mellemhandlere i omsætningskæden.« Dette må betragtes som en  

 fuldstændig kodificering af det i retspraksis udviklede mellemhandleransvar,  

 der særligt illustreres i dommene U1986.205V hhv.
U1987.213Ø.
I førstnævnte  

 blev en bager produktansvarlig for en sten i hans brød, selv om stenen måtte  

 antages at stamme fra melet.
Og i den anden blev en VVS-installatør fundet  

 erstatningsansvarlig  

 efter produktansvarsreglerne for at have installeret et defekt stykke  

 kobberrør.
Defekten beroede ikke på VVS-mandens forhold, men han blev  

 alligevel  

  som mellemhandler  erstatningspligtig for den tingsskade, som  

 det defekte  

 rør medførte.
Det er således klart, at der allerede inden 1989 fandtes et  

 mellemhandleransvar i de danske produktansvarsregler.
Det er ligeledes klart,  

 at dette sæt regler siden direktivets ikrafttræden i 1989 har været anvendt  

 parallelt.
Af produktansvarsdirektivets (85/374 EØF af 25. juli 1985) art. 13  

 fremgår det, at »dette direktiv berører ikke de rettigheder, som skadelidte  

 kan  

 påberåbe sig under henvisning til retsreglerne om ansvar i og uden for  

 kontraktforhold eller under henvisning til særregler om ansvar, der er  

 gældende  

 på tidspunktet for direktivets meddelelse«.
Dette må antages at have sigte på  

 de produktansvarsregler, der var gældende før direktivets vedtagelse   

 in casu  

 blandt andet de i retspraksis udviklede regler.
 På denne baggrund står det danske Folketing fast på, at  

 mellemhandleransvaret  uanset udfaldet af dommen C-402/03  vil  

 bestå i de  

 danske produktansvarsregler, om end de fremover alene finder anvendelse ved  

 henvisning til de i retspraksis udviklede regler.
 Regeringen pålægges at meddele EU dette.
Skriftlig fremsættelse Morten Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at pålægge regeringen at meddele EU, at Danmark  

 fastholder mellemhandleransvar inden for produktansvarsreglerne, idet disse  

 regler dog fremover vil bygge på det i retspraksis udviklede  

 mellemhandleransvar.
(Beslutningsforslag nr.
B 85).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
