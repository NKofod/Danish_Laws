Nr BTB 95 Betænkning over Forslag til folketingsbeslutning om overførsel af  

 administrative funktioner fra folkekirken m.fl. til de kommunale  

 folkeregistre   

 Nr B 95 1995-96, 1. samling Afgivet af Kommunaludvalget Afgivet: 19960523 Udvalget har behandlet beslutningsforslaget i nogle møder og har herunder  

 stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlemmer) beslutningsforslaget til  

forkastelse.
 Et mindretal (Socialistisk Folkepartis medlemmer af udvalget)  

 indstiller beslutningsforslaget til vedtagelse uændret.
 SF stemmer for B 95, fordi SF har forståelse for, at danske borgere fra  

 andre trosretninger kan finde det underligt at henvende sig i en kristen  

 kirke, når de skal registreres i forbindelse med bl.a. navngivning.
Helt konkret skal SF pege på, at den sønderjyske model indføres i de  

 øvrige landsdele.
Dels fordi den har vist sig at fungere i praksis, dels  

 fordi man ikke bør gøre diskussionen om overførsel af administrative  

 funktioner fra folkekirken til de kommunale folkeregistre til en diskussion  

 om adskillelse mellem stat og kirke.
Denne debat hører hjemme i forbindelse  

 med en eventuel ændring af grundloven.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Vibeke Peschardt  

 (RV) Dorte Bennedsen (S) Anne Baastrup (SF) Else Winther Andersen (V) Helge  

 Sander (V) Mariann Fischer Boel (V) Jens Vibjerg (V) Pia Christmas-Møller  

 (KF) Torben Rechendorff (KF) Henriette Kjær (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
