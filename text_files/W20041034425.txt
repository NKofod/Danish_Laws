Kendelse  

 fra Pressenævnet i sag nr. 2004-6-9 [K] har klaget til Pressenævnet over en artikel bragt i  

 JydskeVestkysten den 28. december 2003, idet hun mener, at god presseskik er  

 tilsidesat.
Hun har endvidere klaget over, at bladet har bragt et  

 ufyldestgørende genmæle.
 I en forsiderubrik med overskriften   

  

 Havebog med lånte fjer  

  

  den 28. november 2003 hed det:
Fire haveejere har sammen dannet et forlag, der har udgivet den  

 enes bog om stauden storkenæb.
En imponerende indsats, men savnet af en  

 professionel  

 hånd her og der kan ikke skjules. Artiklen i bladet bar overskriften   

  

 Havebog fra Vemb og hvem ved hvor  

  

  og underrubrikken ANMELDELSE:  

 En haveejer i Gørding ved Nissum Fjord har skrevet en bog om staudeslægten  

 storkenæb og udsendt den på eget forlag.
Bogen bygger på forfatterens  

 begejstring, men søger at give sig ud for mere, end den er.
 I artiklen hed det:
Uden for landsbyen Gørding ved Vemb mellem Holstebro og Nissum  

 Fjord bor [K].
Som tusindvis af andre danske haveejere er hun faldet for den  

 slægt af stauder, der hedder Geranium og på dansk kaldes storkenæb.  

 Biologilæreren  

[K] har altid drømt om at skrive en bog, og nu har hun gjort det.
Den handler  

 om denne planteslægt, som har betaget hende, og bogen har fået titlen  

 Storkenæb,  

 bogen om geranium.
Det har været en lang og vanskelig fødsel.
Et stykke tid  

 arbejdede forfatteren sammen med et forlag  hvilket oplyses ikke   

 om  

 projektet, men parterne skiltes efter uenighed.
I stedet har forfatteren  

 udsendt bogen på et forlag, der er stiftet til formålet, sammen med to  

 lidelsesfæller.
Den fulde sandhed Den er ikke den første havebog, skrevet af en begejstret  

 haveejer, og bliver næppe heller den sidste.
Fælles for de fleste af slagsen  

 er, at de bygger på en meget begrænset erfaring, som regel én haveejers  

 iagttagelse i én have i en periode.
Fælles er også, at disse begrænsede  

 subjektive indtryk viderebringes som den hele og fulde sandhed om det  

 pågældende emne, som om der forelå en fagbog Det sidste gælder i høj grad [K]s bog om storkenæb.
Undertitlen  

 Bogen om geranium foregiver, at dette er bogen, værket  sandheden.
Det  

 er det  

 måske også, men det er ikke til at vide.
De personlige iagttagelser er  

 suppleret med oplysninger, som åbenlyst er hentet andre steder, fra andre  

 bøger  

 eller måske fra internettet, men forfatteren undlader omhyggeligt at  

 fortælle,  

 hvad der er egne oplevelser, hvad der er lånt, og hvor det er lånt.
Dermed er  

 læseren afskåret fra at vurdere soliditeten i bogens oplysninger.
Desuden har  

 det altid været god praksis ved lån fra andre kilder, at man tydeligt gør  

 opmærksom på sine kilder  ellers kan genbruget nemt komme til at stå i  

 et  

 kedeligt lys.
Begrænsninger [K] har iagttaget, at geranier tilsyneladende trives lige så  

 godt hos hende, et par stenkast fra Nissum Fjord, som i den fede østjyske  

 muld  

  altså, lyder udgangspunktet; kan de gro overalt, og alt hvad hun har  

 iagttaget og fundet hist og pist, gælder generelt.
Det er dog en sandhed med  

 væsentlige modifikationer.
Landskabsarkitekt Jane Schul nævner i sin bog  

 Hvilken plante hvor, Politikens Forlag 2001, generelt geranier som velegnede  

 til kalkholdig jord, mens Geranium sanguineum, blodrød storkenæb, som den  

 eneste art anbefales til tørre og sandede jorde.
Jeg skal ikke kunne sige,  

 hvem  

 der har ret, men jeg ved, hvor jeg ville lægge mit lod: Jane Schuls bog  

 bygger  

 på mange års arbejde med planter, hun har en faglig baggrund og en bred  

 erfaring. [K]s bog bygger hovedsageligt på nogle års iagttagelser, næppe  

 registrerer, på én lokalitet langt ude mod vest.
 Kilderne til det, [K] har skrevet af, skal muligvis findes i den  

 såkaldte litteraturliste bag i bogen, men det fremgår ikke, om denne er en  

 kildefortegnelse eller forslag til, hvor interesserede kan læse videre.
Der er masser af billeder i bogen.
Nogle er fremragende, andre  

 er amatørbilleder, som fint kunne undværes.
Fotografens navn står under nogle  

 af billederne, men det er de færreste og generelt ikke de bedste.
Så melder  

 spørgsmålet sig igen: Hvor har [K] dem fra? Skik og brug og gældende lov om  

 ophavsret tilsiger, at fotografens navn er nævnt, enten under billedet eller  

 i  

 en fotoliste med sidehenvisninger.
Men en sådan findes heller ikke.
Blandt illustrationerne er gode, flotte tavler, blandt andet  

 over bladformer og -farver samt flere sortsoversigter.
Det er den slags  

 iøjnefaldende og informative illustrationer, som ellers kun ses i fortrinsvis  

 britiske haveblade- og bøger.
Her er de  men hvor kommer de fra? I  

 litteraturlisten bag i bogen er anført fem internetadresser i et afsnit, der  

 hedder fotos.
Måske er bogens billeder hentet her, men det er næppe  

 tilstrækkelig  

 kildeangivelse i ophavsretslig forstand.
Og et hurtigt tjek af disse kilder  

 viser stor usikkerhed om blandt andet sortsnavne, idet åbenlyst forskellige  

 planter kan findes under samme sortsnavn.
Så hvis disse internetsider er  

 kilde  

 til bogen, er meget tabt.
Fint skal det være I en adresseliste bag i bogen er anført to danske planteskoler,  

 men fire engelske, to hollandske og to tyske.
Men de to største danske  

 staudeplanteskoler har ikke fundet plads, selv om den ene, Majlands Stauder i  

 Sdr.
Omme ifølge sit 2002-katalog producerer 40 arter og sorter.
Det rækker  

 dog  

 for de fleste haveejere.
Dertil kommer, at bogen er udsendt uden kolofon og  

 dermed uden ISBN-nummer, som ellers er noget nær lovpligtigt, og at hvert  

 andet  

 opslag i bogens begyndelse er blanke sider.
Så nok er det en gribende  

 historie,  

 at de tre geranium-entusiaster har udgivet en bog, når nu ingen andre ville,  

 men man savner en professionel hånd her og der. Ved brev af 11. januar 2004 anmodede [K] JydskeVestkysten om at  

 bringe følgende genmæle:
GENMÆLE I JydskeVestkysten søndag den 28. december 2003 bragtes en  

 anmeldelse af [K]s bog Storkenæb  bogen om Geranium.
I  

 artiklen oplyses, at  

 forfatteren ikke har ophavsretten til bogens fotos og tekst.
Endvidere nævnes  

 det, at bogen er udgivet uden ISBN-nummer.
Over for disse oplysninger meddeles det, at langt hovedparten af  

 bogens fotos er taget af forfatteren selv, og hvor der er brugt andres fotos,  

 er dette anført ved hvert enkelte billede.
Hvor der forekommer citater fra  

 anden litteratur, er dette ligeledes tydeligt angivet i teksten.
Bogen er med  

 ISBN-nummeret 87-989732-0-7.
[K], forfatter og fotograf. Ved brev af 16. januar 2004 afviste JydskeVestkysten at bringe [K]s  

 genmæle og meddelte samtidig, at man samme dag ville bringe en redaktionel  

 rettelse i forhold til de faktuelle fejl i anmeldelsen, som man ikke bestred.
 Samme dag bragte JydskeVestkysten følgende:
  

  

 RETTELSE I anmeldelsen af bogen Storkenæb.
Bogen om Geranium, i  

 JydskeVestkysten 28. december 2003, efterlyste anmelderen oplysning om, hvem  

 der havde taget bogens billeder.
Det fremgår imidlertid af smudsomslagets  

 bagside, at billederne hovedsageligt er forfatterens, [K]s.
Samme sted findes  

 også bogens ISBN-nummer, som også blev efterlyst i anmeldelsen.
Der var  

 således  

 ikke grundlag for spekulationer om, hvor billederne kunne komme fra, og  

 JydskeVestkysten beklager derfor at have fremsat dem. [K] har vedrørende tilsidesættelse af god presseskik anført, at  

 anmelderen uden dokumentation har skrevet, at hun i bogen har bragt  

 oplysninger,  

 som åbenlyst er hentet andre steder fra, fra andre bøger eller måske  

 fra  

 internettet.
Endvidere er formuleringen Kilderne til det, [K] har  

 skrevet  

 af  anvendt.
Påstanden er krænkende og agtelsesforringende.  

 Litteraturlisten i  

 bogen dækker behovet for kildeangivelse i en bog som den foreliggende, og det  

 er da også en almindelig måde at gøre det på.
Hun har videre anført, at det i anmeldelsen mere end antydes, at  

 hun ikke har ophavsret til bogens fotos.
Som begrundelse herfor har  

 anmelderen  

 angivet, at bogen ikke er forsynet med en fotoliste med sidehenvisninger.  

 Dette  

 er korrekt, men det oplyses såvel i bogens kolofon som i bagsideteksten, at  

 langt hovedparten af bogens fotos er hendes egne.
Hvor der er bragt fotos af  

 andre fotografer, er disse nævnt i billedteksterne.
Påstanden er krænkende og  

 agtelsesforringende.
Det er heller ikke korrekt som anført i anmeldelsen, at  

 kilderne til bogens billeder kunne være nogle internetsider, som er anført i  

 bogens henvisningsafsnit.
Udsagnet er egnet til at så tvivl om hendes  

 troværdighed  

 og faglige kompetence.
[K] har bestridt, at bogen er udsendt uden kolofon og  

 ISBN-nummer.
Nummeret fremgår såvel af kolofonen som af bogens bagside, hvor  

 den er anført sammen med stregkoden.
Det forhold, at anmelderen har fået et  

 fejlbehæftet eksemplar, kan ikke berettige ham til at skrive en anmeldelse,  

 der  

 er gennemsyret af urigtige påstande og udokumenterede antydninger.
Enhver  

 seriøst arbejdende anmelder ville have rekvireret et nyt eksemplar eller i  

 det  

 mindste have kontaktet forlaget for at få en forklaring.
Det er ligeledes forkert, at hun har udgivet bogen, når nu  

 ingen andre ville.
Der foreligger en kontrakt med et andet forlag, men  

 den  

 blev forkastet af hende på grund af urimelige vilkår.
Oplysningen, der er  

 uden  

 relevans for anmeldelsen, er agtelsesforringende og skadelig, idet den kun  

 tjener det formål at så tvivl om bogens kvalitet og hendes kvalifikationer.
 Hun har videre anført, at anmelderen har anfægtet hendes faglige  

 baggrund uden af have det mindste kendskab til den, og ikke mindst på dette  

 punkt er anmeldelsen stærkt krænkende.
[K] har vedrørende genmæle anført, at rettelsen den 16. januar  

 2004 ikke er dækkende, idet bladet ikke forholder sig til anklagen om, at hun  

 skulle have skrevet af fra andre kilder uden at have angivet disse.
Uanset at  

 der ikke i anmeldelsen ordret er angivet, at hun ikke har ophavsretten til  

 fotos og tekst, er hensigten med artiklen at fortælle, at hun uretmæssigt har  

 benyttet andres fotos og tekst.
Det fremgår meget tydeligt af såvel artiklens  

 tone som ordlyd.
Herudover står rettelsens placering og opsætning ikke i  

 rimeligt forhold til den fremtrædende opsætning af anmeldelsen.
Rettelsen er  

 i  

 øvrigt først bragt otte dage efter, at redaktionen fik kendskab til fejlene.
JydskeVestkysten har anført, at [K] i bogen ikke har givet en  

 nøjagtig kildeangivelse til oplysningernes herkomst, som det må kræves, når  

 en  

 bog er tænkt som en fagbog.
Oplysningernes herkomst er afgørende for bogens  

 troværdighed.
Derfor er det relevant i en anmeldelse at påpege de manglende  

 muligheder for at verificere oplysningerne.
Bladet har videre anført, at anmeldereksemplaret var uden  

 kolofon, idet ni sider i bogens indledning var blanke.
Bladet var derfor ikke  

 bekendt med oplysningen om bogens billeder i kolofonen.
Man må som forfatter  

 og  

 forlægger stå inde for det produkt, man ønsker anmeldt.
Anmelderen har dog  

 overset ISBN-koden på bogens bagside, og derfor er denne oplysning og  

 oplysningen om billedernes oprindelse korrigeret og beklaget i bladet den 16.  

 januar 2004. Bladet må fastholde formuleringen når nu ingen andre  

 ville om  

 bogudgivelsen. [K] har selv nævnt, at hun forgæves har forsøgt at opnå en  

 aftale med et andet forlag.
Bladet har yderligere anført, at anmelderen ikke har anfægtet [K]s  

 faglige baggrund, men sat spørgsmål ved bogens faglighed.
Det skyldes blandt  

 andet de manglende kildehenvisninger, forfatterens manglende uddannelse inden  

 for det felt, hun skriver om, og den kendsgerning, at hendes oplysninger, som  

 hun selv angiver som værende egnede til en fagbog, bygger på blandt andet  

 praktiske  

 erfaringer fra hendes egen have.
Det må i en anmeldelse, der i sagens  

 natur er  

 subjektiv og kommenterende, være legitimt at anstille sådanne betragtninger.
Bladet har endelig om genmælet anført, at dette indeholdt  

 faktuelle fejl, og bladet kunne derfor ikke bringe det i den oprindelige  

 form.  

 Det er således ikke korrekt, at det i anmeldelsen er oplyst, at [K] ikke har  

 ophavsretten til bogens fotos og tekst, idet der i artiklen alene er rejst  

 spørgsmål omkring oprindelsen af billeder og dele af teksten.
Bladet  

 fastholder, at en del af bogens tekst er hentet fra andre kilder, som ikke  

 tydeligt er angivet.
Rettelsen beskæftiger sig derfor ikke med disse  

 oplysninger.
 I sagens behandling har følgende nævnsmedlemmer deltaget:
 Niels  

 Grubbe, Lotte Mejlhede,  

 Lene Sarup  

 og  

 Kirsten Dyregaard.
 Pressenævnet udtaler:
Pressenævnet finder, at udtalelserne i anmeldelsen om kilder må  

 forstås som anmelderens vurdering af, at bogen indeholder utilstrækkelig  

 kildeangivelse og ikke som en angivelse af, at forfatteren uretmæssigt har  

 benyttet andres tekst.
Herefter, og idet en anmeldelse alene er udtryk for  

 anmelderens subjektive vurderinger, finder Pressenævnet ikke, at der er sket  

 en  

 tilsidesættelse af god presseskik.
JydskeVestkysten har imidlertid bragt en forkert oplysning om  

 ISBN-nummer og antydet, at bogens billeder ikke var taget af [K].
Nævnet  

 finder, at bladet ikke har været tilstrækkelig omhyggelig ved  

 offentliggørelsen  

 af disse oplysninger, idet der på bogens bagside dels var angivet  

 ISBN-nummer,  

 dels at bogens fotos hovedsageligt var [K]s.
Nævnet udtaler i den anledning  

 sin  

 kritik.
Da JydskeVestkysten den 16. januar 2004 har korrigeret og beklaget  

 oplysningerne, pålægger nævnet ikke bladet at offentliggøre denne kritik.
Det  

 er nævnets opfattelse, at en berigtigelse skal bringes hurtigst mulig, men  

 nævnet finder ikke grundlag for at kritisere, at berigtigelsen i den  

 foreliggende sag først blev bragt efter 8 dage.
I genmælets tekst har [K] anført, at det i anmeldelsen er  

 oplyst, at hun ikke har ophavsretten til bogens fotos og tekst.
Nævnet  

 finder,  

 at anmeldelsen ikke indeholder en sådan oplysning, og allerede af den grund  

 har  

 bladet været berettiget til at afvise anmodningen om genmæle på dette punkt,  

 jf. medieansvarslovens § 38, stk. 1. Da bladet den 16. januar 2004 har bragt  

 en  

 rettelse i forhold til oplysningen om manglende ISBN-nummer og om manglende  

 angivelse af ophavsmanden til fotografierne, finder nævnet heller ikke  

 grundlag  

 for genmæle i forhold hertil.
 Afgjort den 6. april 2004.
