 I medfør af § 54, stk. 1 og 8, jfr. § 66, stk. 2 i lov om naturfredning,  

 jfr. lovbekendtgørelse nr. 435 af 1. september 1978, fastsættes følgende:
 §1. Bestemmelserne i denne bekendtgørelse omfatter de almindelige regler  

 for almenhedens færdsel og ophold på samt badning fra strandbredder, som er  

 åbne for almenheden i medfør af naturfredningslovens § 54.
§ 2.  Færdsel er kun tilladt til fods.
Det skal dog  

 være tilladt at trække cykler, barnevogne, kørestole o.lign.
Stk. 2.  Det er således ikke tilladt - at cykle eller benytte - herunder trække - motordrevne køretøjer, - at benytte vinddrevne køretøjer, - at ride eller færdes på anden måde med heste.
 § 3.  Kortvarigt ophold og badning er tilladt.
 Stk. 2.  På private ejendomme må ophold og badning ikke  

 finde sted inden for en afstand af 50 m fra beboelsesbygninger.
 § 4.  Både må ikke anbringes på strandbredden.
 Stk. 2.  På steder, hvor der er ret til ophold og  

 badning, er det dog tilladt i kortere tid at have en båd uden motor liggende  

 på standbredden.
 § 5.  I tiden 1. april - 1. september skal hunde, der  

 medtages på strandbredder, føres i snor.
§ 6.  Det er ikke tilladt - at drive handel, - at opstille telte, campingvogne el. lign., - at benytte transportable radioer, grammofoner, støjende båndoptagere,  

 musikinstrumenter o.lign.
 § 7.  Bekendtgørelsen udelukker ikke ejeren fra på sin  

 ejendom at tillade færdsel, ophold og badning i videre omfang end det, der  

 fremgår af denne bekendtgørelse.
 § 8.  Bekendtgørelsen begrænser ikke færdsels-,  

 opholds- og baderettigheder, der tilkommer almenheden eller bestemte personer  

 ifølge anden lovgivning eller anden særlig hjemmel.
 § 9.  Denne bekendtgørelse omhandler kun  

 begrænsningerne for almenhedens ret til færdsel og ophold m.v. på  

 strandbredder i henhold til naturfredningslovens § 54. Der kan efter anden  

 lovgivning være fastsat begrænsninger for almenhedens færdsel og ophold,  

 f.eks. efter sandflugtsloven, jagtloven og i politivedtægter, ligesom  

 konkrete fredninger kan indeholde særlige bestemmelser.
 § 10.  Overtrædelse af bekendtgørelsens §§ 2, stk. 2,  

 3, stk. 2, 4, stk. 1, 5 og 6 straffes med bøde, jfr. naturfredningslovens §  

 66, stk. 1, nr. 1 og stk. 2.
 § 11.  Bekendtgørelsen træder i kraft den 1. januar  

 1984.
