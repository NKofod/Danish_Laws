 I forbindelse med en kommunes overtagelse af privat fællesvej som  

 offentlig sti blev ejeren tillagt ulempeerstatning idet stien med sin  

 beliggenhed nær agerhønsbure vil kunne medføre produktionsnedgang.  

 Erstatningen fastsat til omkostningerne ved flytning af burene.
År 1991, den 1. november kl. 10.00 holdt Vejtaksationskommissionen for  

 Ribe Amtsrådskreds, møde ved den private fællesvej vedrørende matr. nr. 1 o,  

 1 v, 2 a, 2 e, og 3 a Sdr.
Bøel By, Gørding.
 Der foretoges:
Tax. sag nr. 6/1991 Bramming Kommune, mod Ejnar Ravn, Ilstedvej 10, Bøel, 6740 Bramming,  

 erstatningskrav i anledning af en af kommunen i medfør af vejlovens § 97  

 truffen beslutning om oprettelse af offentlig sti over ovennævnte private  

 fællesvej.
 Mødt var:
 landbrugskonsulent Michael Uldall, for og med lodsejer Ejner Ravn,  

  Rud Nielsen, formand for teknisk udvalg, Bramming Kommune.
Der bemærkedes, at Bramming Kommune den 7. juni 1990 traf beslutning om  

 etablering af offentlig sti med henblik på at skaffe offentligheden adgang  

 til en jættestue på den Magnus Sandberg tilhørende ejendom,  

 beliggende Ilstedvej 12, Gørding, matr. nr. 1 r, Sønder-Bøel.
Der er alene  

 adgang for gående, hvilket er markeret ved skiltning.
Vejen er dog i øvrigt  

 bibeholdt som privat fællesvej.
Det oplystes, at der oprindeligt var utinglyst adgang for de implicerede  

 lodsejere ad en markvej over Magnus Sandbergs ejendom, men at denne vej i  

 1975 blev sløjfet.
I stedet anlagdes den pågældende 5 - 6 m brede  

 nordøst-sydvest gående private fællesvej hen over Ejner Ravns ejendom,  

 beliggende Ilstedvej 10, Gørding, og  Magnus Sandbergs ejendom, således at  

 skellet mellem disse ejendomme udgør vejens midte.
Der er 4 vejberettigede  

 lodsejere, herunder Olaf Baun, som benytter fællesvejen som adgangsvej til en  

 ham tilhørende udlod, samt den anden under nærværende sag erstatningssøgende  

 lodsejer Ejner Ravn.
Magnus Sandberg har aldrig haft vejret til den senest  

 anlagte vej.
 Det konstateredes under taksationsforretningen, at den del af Ejner  Ravns  

 ejendom, som ligges ud til den private fællesvejs udmunding til Ilstedvej og  

 20 - 30 m i nordlig retning, består af et mindre græsareal og fremstår  

 umiddelbart som eneste parkeringsmulighed for publikum.
 Der foretoges besigtigelse af Ejner Ravns ejendom.
 Hele ejendommen oplystes at være på 27,3 ha.
På den østlige del af ejendommen ud mod den private fællesvej er anlagt  

 minkfarm, rundt om hvilken er opstillet et ca. 1,60 m højt fast hegn af  

 eternitplader, som ud til fællesvejen er ca. 100 m langt.
Mellem hegnet og  

 stien er plantet et ca. 5 m bredt bælte bestående af mindre løvtræer og  

 buske.
På indersiden af hegnet er opstillet en række bure med 240 par  

 agerhøns.
Derefter følger nogle minkhaller, placeret parallelt med  

 fællesvejen.
Mellem det faste hegn og den nærmeste minkhal er der en afstand  

 af ca. 5 meter.
I den fjernest beliggende minkhal er anbragt yderligere nogle  

 bure med agerhøns.
 Ved de mødtes og kommissionens passage tæt forbi burene konstateredes, at  

 agerhønsene blev meget urolige og fløj rundt i burene.
 Ejner Ravn oplyste, at det var hans 4. sæson med drift af  

 agerhønseproduktion.
 Ejner Ravn opgjorde sit erstatningskrav således, jfr. fremlagt bilag:
 »270 agerhønsepar med et dækningsbidrag på 200 kr. pr. par = 54.000  

 kr.
 Skønnet produktionsnedgang ved forstyrrelse af æglægning 10% = tabt  

 dækningsbidrag på 5.400 kr. kapitaliseret med en faktor 10 = 54.000 kr.
 900 minktæver a et dækningsbidrag 400,- kr. = 360.000 kr.
 Skønnet produktionsnedgang ved forstyrrelse 1% = tabt dækningsbidrag på  

 3.600 kr.
 Ialt tab:
Hertil kommer ulemper på grund af at biler (ofte busser) parkerer på  

 hjørneareal ved haven.
Dette er dog ikke sat til pris.
Siden mødet med Bramming Kommune har der været 3-4 busser.
Mange skoler og  

 lokalhistoriske foreninger har planlagt udflugt til gravhøjen.« Ejner Ravn gjorde gældende, at agerhønsene måtte forventes at reagere som  

 sket ved kommissionen og de mødtes passage forbi burene som følge af den  

 øgede trafik på fællesvejen, navnlig ved støjende skolebørns passage forbi  

 stedet, med fald i ægproduktionen til følge.
Af samme grund måtte et fald i  

 minkproduktionen påregnes.
Ejner Ravn henviste herved til, at der i forbindelse med kørsel til og  

 fra et af Hedeselskabet oprettet depot af læplanter på hans ejendom og i  

 nærheden af mink- og agerhønsefarmen i 1988 var sket et markant fald i  

 agerhønseægproduktionen på grund af den dermed forbundne uro og støj, og at  

 hans forsikringsselskab havde nægtet at udbetale erstatning.
Der var dog ikke  

 i det forløbne halve år efter etableringen af den offentlige adgang  

 konstateret noget fald i produktionen.
For så vidt angår det af Ejner Ravn fremsatte erstatningskrav  

 nedlagde Rud Nielsen på vegne af Bramming Kommune påstand om frifindelse.
Der  

 henvistes herved bl.a. til, at reglerne for besøg i området navnlig over for  

 kommunens skoler ville kunne indskærpes, ligesom det kunne overvejes at lukke  

 for adgangen i de perioder, hvor det er særligt påkrævet, at der ikke  

 forekommer støj.
 Herudover henvistes til, at lodsejeren i tilfælde af skadevoldende adfærd  

 fra forbipasserende selv havde mulighed for at rejse erstatningskrav imod de  

 pågældende.
 Herudover drøftedes spørgsmålet om erstatning for brugen af hjørnearealet  

 ved stiens udmunding i Ilstedvej til parkering.
 Rud Nielsen bemærkede, at parkeringsproblemet ville blive løst senere.
 Ejner Ravn anførte hertil, at mod en erstatning på 6 - 7.000 kr. for  

 ulemper til evt. opstilling af afspærring af det pågældende areal ville han  

 ikke gøre yderligere krav gældende imod kommunen i så henseende.
 Ejner Ravn bemærkede, at skiltning, hvorefter der alene er adgang for  

 gående, ofte ikke respekteres, idet han flere gange har konstateret  

 uvedkommende bilkørsel på vejen.
 Rud Nielsen tilkendegav, at en skærpelse af adgangsvilkårene ved  

 yderligere skiltning kunne komme i betragtning.
 Spørgsmålet om dækning af udgifterne til flytning af agerhønseburene  

 drøftedes som alternativ mulighed til erstatning for fald i ægproduktionen.
 Michael Uldall anslog en flytning af agerhønseburene til skønsmæssigt at  

 ville koste 20.000 kr. og foreslog sagen afgjort forligsmæssigt med betaling  

 af halvdelen af det fremsatte erstatningskrav eller 45.000 kr.
 Rud Nielsen bemærkede, at sagen ikke kunne forliges på disse vilkår.
De mødte fratrådte, hvorpå der efter votering afsagdes sålydende K E N D E L S E:
 Kommissionen finder det ikke i fornødent omfang godtgjort, at den med  

 etableringen af den offentlige sti forbundne øgede trafik må forventes at  

 medføre et fald i produktionen af mink og agerhøns i et omfang svarende til  

 det af Ejner Ravn anførte.
 Da det på den anden side ikke helt findes at kunne udelukkes, at den øgede  

 trafik i et vist omfang vil kunne have forstyrende virkning i forhold til  

 agerhønsene med mulig produktionsnedgang til følge, findes der at burde  

 tilkendes et beløb i erstatning, svarende til de omkostninger, som  

 skønsmæssigt må antages at ville medgå til en flytning af de agerhønsebure,  

 som er placeret nærmest ved den offentlige sti, hvilket beløb passende  

 ansættes til 20.000 kr.
 I det det herudover må antages, at det omtalte græsareal ved hjørnet af  

 Ilstedvej og den private fællesvej vil blive anvendt til parkering af  

 publikums køretøjer, tilkendes der lodsejeren et yderligere beløb på 7.000  

 kr. for de der med forbundne ulemper, således at det samlede erstatningsbeløb  

 udgør ialt 27.000 kr.
 T h i b e s t e m m e s :
I anledning af den af Bramming Kommune den 7. juni 1990 trufne beslutning  

 om etablering af offentlig sti over den private fællesvej på matr. nr. 1 0, 1  

 r, 2 a, 2 e og 3 a Sdr.
Bøel By, Gørding, betaler Bramming Kommune  

 til Ejner Ravn, 27.000 kr. i erstatning med tillæg af renter svarende til 1%  

 over Nationalbankens diskonto den 7. juni 1990 fra samme dato til betaling  

 sker.
 Herudover betaler Bramming Kommune 1.000 kr. til Ejner Ravn i omkostninger  

 til sagkyndig bistand.
