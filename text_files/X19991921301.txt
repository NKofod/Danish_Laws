Bindende forhåndsbesked  

 Værdiansættelse af goodwill Reference AL § 40, stk. 6 LV 1998 E.I.4, E.I.4.1.2.1.
Spørgsmål 1. Kan værdien af goodwill i A I/S ansættes  

 til kr. 556.500 kr. i forbindelse med salg af den ene interessents andel til  

 den anden interessent ? 2. Såfremt spørgsmål 1 besvares  

 benægtende, hvorledes skal værdien af virksomhedens goodwill  

 så fastsættes ? Svar 1. Nej.
2. Virksomhedens goodwill kan fastsættes til  

 2.000.000 kr.
Se vedlagte sagsfremstilling og begrundelse.
Sagsfremstilling og begrundelse B og hans søn C driver i fællesskab interessentskabet A I/S,  

 der er en murer-/entreprenørvirksomhed.
Interessentskabet er stiftet i  

 1993.
 I forbindelse med planlæggelsen af et  

 generationsskifte i virksomheden  og desuden ud fra et ønske om at  

 foretage en hæftelsesbegrænsning, ønsker ejerne at omdanne  

 interessentskabet til et selskab.
 Det er hensigten, at faderen skal købe  

 sønnen ud af interessentskabet i efteråret 1999 og, at der  

 herefter med virkning fra 1. januar 2000 skal stiftes et selskab ved  

 anvendelse af lov om skattefri virksomhedsomdannelse.
 I begge situationer er det nødvendigt at  

 fastsætte handelsværdien af goodwill i virksomheden.
Eftersom der i begge tilfælde er tale om parter, der  

 ikke har modstående interesser, må Ligningsrådets  

 vejledende beregningsregel som udgangspunkt finde anvendelse.
Ved anvendelse  

 af denne er revisor nået frem til en goodwill på kr. 11.130.000  

 kr.
Det er revisors opfattelse, at den reelle  

 handelsværdi af virksomhedens goodwill er betydeligt lavere end  

 11.130.000 kr.
Dette begrundes med, at virksomhedens omsætning for ca.  

 95 % vedkommende hidrører fra licitationsopgaver vundet i offentlige  

 eller indbudte licitationer.
Licitationsopgaverne vindes, ifølge  

 revisor, alene af den virksomhed, der tilbyder at udføre arbejdet til  

 den laveste pris, og der er således ikke tale om en fast kundekreds  

 eller særlige forretningsforbindelser.
Efter revisors opfattelse må værdien af  

 goodwill fastsættes udelukkende på grundlag af de ca. 5 % af  

 virksomhedens omsætning, der stammer fra arbejde udført efter  

 regning.
Revisor har herefter foreslået goodwillen fastsat til  

 (11.130.000 x 5%) 556.500 kr.
Virksomhedens bogholder har på baggrund  

 af firmaets momsbøger for perioden 1. januar 1996 - 31. december 1998  

 beregnet den andel af virksomhedens omsætning, der i den angivne  

 periode hidrørte fra regningsarbejder til 4,604 %.
Revisor har i forbindelse med sagens behandling indhentet  

 en udtalelse fra Byggeriets Arbejdsgivere (BYG). Ifølge denne er der  

 ikke specielle kutymer eller sædvaner for fastsættelse af  

 goodwill for murer- og entreprenørvirksomheder.
Det er desuden BYG´s  

 opfattelse, at i den konkrete situation, hvor virksomhedens indtjening  

 primært er baseret på overdragelse af arbejde i henhold til  

 tilbud afgivet ved licitation, er den tilknyttede goodwill beskeden, idet  

 virksomheden ikke har nogen fast kundekreds.
Skatteretlig goodwill defineres i overensstemmelse med den  

 klassiske opfattelse af goodwillbegrebet, jfr.
TfS 1992.431 og TfS 1992.537.  

 Herefter skal der være tale om konkret konstaterbare faktorer, der  

 betinger forventningerne om en fremtidig indtjeningsevne.
Konkret  

 konstaterbare faktorer omfatter ifølge ligningsvejledningen afsnit  

 E.I.4.1.1. bl.a. en tilstedeværelse af en fast "individualiserbar"  

 kundekreds eller særlige forretningsforbindelser.
 Ifølge ligningsvejledningen afsnit E.I.4.1.2 skal  

 goodwill ansættes til handelsværdien ved overdragelse.  

 Ligningsrådets beregningsregel kan danne udgangspunkt for  

 skønnet over handelsværdien, men  beregningsreglen er alene en  

 vejledning for skønnet over handelsværdien for goodwill og  

 må derfor helt eller delvist fraviges, hvor særlige forhold  

 gør sig gældende, jfr. afsnit E.I.4.1.2.1.
Den lokale skatteforvaltning har udtalt, at  

 virksomhedens goodwill skal fastsættes under hensyntagen til samtlige  

 virksomhedens aktiviteter.
Selvom en væsentlig del af omsætningen  

 hidrører fra arbejder for det offentlige eller licitationsarbejder, er  

 disse aktiviteter med til at give virksomheden et renommé og en  

 naturlig kundekreds.
Kommunen indstiller på den baggrund, at goodwillen  

 fastsættes til 11.130.000 kr.
 Den lokale told- og skatteregion  finder efter en samlet vurdering,  

 at den goodwill-værdi på 556.500, som revisor har beregnet, ikke  

 er et fuldgyldigt udtryk for værdien af virksomhedens goodwill.
 Regionen har herved henset til, at reglerne for udbud i  

 licitation ikke forpligter udbyderen til at acceptere det laveste bud.  

 Ifølge Lov om licitation m.v. § 2, stk. 2 og § 3, stk. 2, findes der 2  

 typer licitation:
Ifølge udtalelser fra revisor og virksomhedens  

 bogholder deltager virksomheden i begge former for licitationer.
Der er ikke  

 foretaget nogen beregning af, hvor stor andel af virksomhedens opgaver, der  

 har været udbudt i offentlig licitation og hvor stor andel der har  

 været bundne licitationer.
Der er som ovenfor nævnt, uanset hvilken  

 licitationstype, der anvendes, sædvanligvis ikke nogen pligt for  

 udbyderen til at acceptere det billigste bud.
Det er regionens opfattelse, at  

 selvom prisen naturligvis er af stor betydning ved udbyderens  

 afgørelse af, hvilket tilbud der accepteres, så vil også  

 tidligere gode erfaringer og virksomhedens generelle omdømme spille en  

 betydelig rolle.
 Efter regionens opfattelse er modtagelse af indbydelser  

 til at afgive tilbud ved bundne licitationer i sig selv af stor værdi  

 og tillige udtryk for eksistensen af en goodwill.
 På baggrund af ovenstående og med udgangspunkt  

 i den værdi på godt 11.000.000 kr., der fremkommer ved anvendelse  

 af Ligningsrådets vejledende beregningsregel og under hensyntagen til,  

 at virksomhedens indtjening næsten udelukkende stammer fra  

 licitationsopgaver, finder told- og skatteregionen ud fra et konkret  

 skøn, at goodwill-værdien kan ansættes til 2.000.000  

 kr.
 Ligningsrådet kan tiltræde det af told-  

 og skatteregionen anførte.
