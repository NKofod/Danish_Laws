Bekendtgørelse om ændring af bekendtgørelse om Visitdenmarks koordination af den nationale turismefremmeindsats, om Visitdenmarks bestyrelse og om den rådgivende nomineringskomité § 1 I bekendtgørelse nr. 778 af 22. juni 2010 om Visitdenmarks koordination af den nationale turismefremmeindsats, om Visitdenmarks bestyrelse og om den rådgivende nomineringskomité, som ændret ved bekendtgørelse nr. 28 af 21. januar 2015, foretages følgende ændringer:
 1. Indledningen affattes således:
»I medfør af § 2, stk. 8, § 5, stk. 1, og § 8, stk. 2, i lov om Visitdenmark, jf. lovbekendtgørelse nr. 243 af 15. marts 2019, § 9, stk. 2, i lov om dansk turisme, jf. lovbekendtgørelse nr. 242 af 15. marts 2019, § 26 i lov om nationalparker, jf. lovbekendtgørelse nr. 120 af 26. januar 2017 fastsættes efter forhandling med Miljø- og Fødevareministeren:« 2. I § 1, stk. 1, ændres »og regioner samt fra kommunale og regionale turismeudviklingsselskaber« til: »samt fra destinationsselskaber og turismeudviklingsselskaber m.v.«.
 3. I § 3, stk. 1, ændres »7« til: »6«.
 4. I § 3, stk. 2, udgår », Danske Regioner«.
 5. I § 4, stk. 1, ændres »og kommunale turismeudviklingsselskaber samt regioner og regionale turismeudviklingsselskaber« til: », destinationsselskaber og turismeudviklingsselskaber m.v.«.
 6. I § 4, stk. 1, nr. 2, udgår to steder »eller region«.
 7. I § 5 udgår »og regioner« og »regionale eller«.
§ 2 Bekendtgørelsen træder i kraft den 1. april 2020.
