1. Resume Hovedformålet med den individuelle handlingsplan og tilbud efter lov om  

 aktiv arbejdsmarkedspoltik er at forbedre den lediges muligheder for at få  

 varig beskæftigelse på det almindelige arbejdsmarked.
Ved handlingsplanen  

 beskrives den lediges beskæftigelsesmål, og det aftales, hvilke tilbud den  

 ledige skal have for at opfylde beskæftigelsesmålet.
Ved handlingsplanen  

 aftales, at den ledige også i perioder med tilbud skal stå til rådighed for  

 formidlet ordinært arbejde.
Hvorvidt rådighedsforpligtelsen aktualiseres  

 afgøres konkret, idet individuelle omstændigheder kan gøre, at det ikke er  

 rimeligt at afbryde et tilbud.
Udgangspunktet er dog, at a-kassen skal træffe  

 afgørelse om dagpengemæssige konsekvenser.
2. Formål Formålet med denne vejledning er at præcisere, hvad det vil sige, at den  

 individuelle handlingsplan danner rammen om, hvad den ledige skal stå til  

 rådighed for.
 Rådighedsreglerne er klare for så vidt angår perioder, hvor der modtages  

dagpenge.
 Denne vejledning skal nærmere beskrive rådighedsforpligtelsen, når den  

 ledige har fået udarbejdet en handlingsplan og deltager i jobtræning,  

 uddannelse eller særligt tilrettelagt jobtræningsforløb, og hvor ydelsen ikke  

 er dagpenge, eller den ledige får dagpenge efter  

 arbejdsløshedsforsikringslovens § 62 a.
 I de tilfælde, hvor tilbud aftalt i en handlingsplan kombineres med orlov  

 til uddannelse, skal den ledige ikke stå til rådighed i orlovsperioden, jf.  

 at der efter lov om orlov ikke er nogen rådighedsforpligtelse.
3. Før handlingsplanen Indtil handlingsplanen er aftalt, og den ledige modtager dagpenge, gælder  

den almindelige rådighedsforpligtelse (jf. bekendtgørelse nr. 975 af  

 10. december 1993 om rådighed og selvforskyldt ledighed). Det vil sige, at  

 den ledige både selv skal søge arbejde og kunne overtage et  

formidlet ordinært arbejde.
Samme rådighedsbetingelser gælder, hvis  

 den ledige deltager i uddannelse efter arbejdsløshedsforsikringslovens § 62  

 a.
Ledige, som deltager i AMU-kursus med kursusgodtgørelse, skal ikke stå til  

 rådighed for arbejdsmarkedet.
4. Under den individuelle handlingsplan Mellem tilbud I perioder mellem deltagelse i tilbud, som er aftalt i handlingsplanen,  

 gælder den almindelige rådighedsforpligtelse.
 Ved formidling skal AF dog tage hensyn til, om den ledige står umiddelbart  

 foran et tilbud, jf. tilsvarende nedenfor om modifikation af  

 rådighedsforpligtelsen under tilbud.
Under tilbud Det overordnede formål med lov om en aktiv arbejdsmarkedspolitik er at  

 bidrage til at sikre et velfungerende arbejdsmarked.
Et af delmålene er at  

 forbedre mulighederne for at få varig beskæftigelse på det almindelige  

 arbejdsmarked, som samtidig er hovedformålet for den enkelte ledige.
Derfor  

 må der i den individuelle handlingsplan, som udgør rammen for den enkeltes  

 rådighedsforpligtelse, indsættes en generel rådighedsklausal med flg. ordlyd:  

 »Under tilbud har medlemmet pligt til at overtage passende/rimeligt  

 formidlet arbejde, jf. rådighedsbekendtgørelsens § 6, stk. 1 og 2. Hvis  

 medlemmet deltager i tilbud 5 timer eller derunder om ugen og samtidig får  

 dagpenge efter arbejdsløshedsforsikringslovens § 62 a, skal medlemmet desuden  

 søge arbejde.« Formidlet ordinært arbejde anses således altid for at være en del af  

 handlingsplanen, og arbejdssøgning kan være en del af handlingsplanen.
Afslag på formidlet arbejde Når handlingsplanen er aftalt, er den bindende for begge parter.
Hvis den  

 ledige afbryder et tilbud, kan det få dagpengemæssige konsekvenser, jf.  

 reglerne i rådighedsbekendtgørelsen.
 Tilsvarende kan afslag på formidlet arbejde få dagpengemæssige  

 konsekvenser, jf. nedenfor under afsnit 5.
I forbindelse med A-kassens vejledning af den ledige forud for aftale om  

 handlingsplanen, orienteres generelt om medlemmernes rettigheder og pligter  

 efter arbejdsmarkedslovgivningen.
Således påhviler det også a-kassen at  

 orientere medlemmet om konsekvenserne af at afslå et formidlet ordinært  

 arbejde under tilbud.
Fleksibel administration Ved administration af rådighedsklausulen skal AF handle fleksibelt og tage  

 hensyn til den lediges situation ud fra følgende retningslinier:
 1. Der bør foretrækkes en ledig, der ikke er i gang  

 med et tilbud, hvis der kan findes en med de efterspurgte kvalifikationer.
 2. Der skal tages hensyn til, hvor lang tid den ledige  

 har tilbage af tilbuddet.
 3. Der skal tages hensyn til, om den lediges varige  

 beskæftigelsesmuligheder øges betydeligt mere ved at gennemføre tilbuddet end  

 ved at tage det formidlede arbejde.
 4. Varigheden af det ordinære arbejde skal ses i  

 forhold til det tilbud, den ledige tages ud af.
 Ledige, som har en handlingsplan, må ikke i forbindelse med formidling af  

 ordinært arbejde stilles ringere end ledige, som ikke har en handlingsplan.
En konkret vurdering ud fra disse retningslinier kan betyde, at  

 rådighedsforpligtelsen fx aktualiseres i tilfælde, hvor - den ledige netop er påbegyndt et tilbud af kortere varighed eller - en faglært ledig er påbegyndt et længerevarende uddannelsesforløb, men  

 der opstår efterfølgende mangel på arbejdskraft inden for den pågældendes  

 hidtidige fagområde eller - det arbejde, som den ledige påtænkes formidlet til, er af længere  

 varighed, mens den ledige er i gang med et tilbud om jobtræning/særligt  

 tilrettelagt jobtræningsforløb af kortere varighed.
Hvor rådighedsforpligtelsen aktualiseres for ledige i jobtræning eller  

 særligt tilrettelagt jobtræningsforløb, må dette naturligvis ske under  

 respekt af det gældende opsigelsesvarsel.
Det betyder, at et formidlet  

 arbejde først kan tiltrædes efter udløbet af det gældende opsigelsesvarsel.
Den konkrete vurdering kan også føre til, at rådighedsforpligtelsen fx  

 ikke aktualiseres i tilfælde, hvor - den ledige står umiddelbart foran at skulle afslutte et længerevarende  

 særligt tilrettelagt jobtræningsforløb hos en arbejdsgiver, der har udtrykt  

 ønske om at opretholde ansættelsesforholdet efter tilbuddets ophør eller - den ledige er i gang med et sammenhængende længerevarende  

 uddannelsesforløb inden for et fagområde, hvor der er gode  

 beskæftigelsesmuligheder eller - den ledige får tilbud om arbejde af kortere varighed men er i gang med  

 længerevarende tilbud om fx jobtræning.
 Det må understreges, at der i hvert enkelt tilfælde skal foretages en  

 konkret vurdering af, om det er rimeligt at formidle ordinært arbejde til  

 ledige, som er i gang med et tilbud.
Specielt om uddannelse For ledige, der er i gang med en uddannelse inden for rammerne af  

 arbejdsløshedsforsikringslovens § 62 a, afhænger rådighedsforpligtelsen dels  

 af, om der er tale om et tilbud efter lov om en aktiv arbejdsmarkedspolitik,  

 som indgår i den lediges handlingsplan, og dels af timetallet i det  

 pågældende tilbud.
 Rådighedsforpligtelsen i forbindelse med uddannelse kan illustreres  

 således:
5. Konsekvenser af ikke at opfylde  

 rådighedsforpligtelsen (sanktioner) Hvis den ledige afviser at tage et formidlet ordinært arbejde, hvor AF har  

 taget de hensyn, som er nævnt ovenfor, svarer det til, at den ledige  

 afviser/afbryder et tilbud, som er aftalt i handlingsplanen.
Forudsætningerne  

 for den aftalte handlingsplan er herved brudt, og det samme gælder for  

 tilbud, den ledige er i gang med.
Er der tale om uddannelse med  

 uddannelsesgodtgørelse bortfalder tilbuddet, og uddannelsesgodtgørelse  

 ophører.
Tilsvarende ophører jobtræningsperioden ved henholdsvis jobtræning  

 og særligt tilrettelagt jobtræningsforløb, idet gældende opsigelsesvarsler  

 dog må respekteres.
Samtidig bortfalder løntilskuddet til arbejdsgiveren ved  

 udløbet af det gældende opsigelsesvarsel.
 AF er ikke forpligtet til at tilbyde den resterende del af den aftalte  

 handlingsplan, men ophør af et igangværende tilbud nødvendiggør en revision  

 af handlingsplanen.
 AF underretter ved afslag på formidlet arbejde den pågældendes a-kasse  

 ligesom ved afvisning af tilbud, jf. bekendtgørelse om en aktiv  

 arbejdsmarkedsindsats § 26. Når den ledige efter ophør i tilbuddet på ny  

 henvender sig til a-kassen for at få dagpenge, skal a-kassen tage stilling  

 til de dagpengemæssige konsekvenser, jf. bekendtgørelse om rådighed og  

 selvforskyldt ledighed, §§ 17 og 23.
