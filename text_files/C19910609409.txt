NDHOLDSFORTEGNELSE CIRKULÆRE Almindelige bemærkninger Bemærkninger til de enkelte bestemmelser OVERENSKOMST Overenskomstens område Løn Kontroltillæg Lønanciennitet Pension Gruppelivsforsikring Lønfradrag/lønberegning Udbetaling af løn Normal arbejdstid Deltid Overarbejde Ferie Graviditet, barsel og adoption Tjenestefrihed Afskedigelse Befordringsgodtgørelse og time- og dagpenge Diskretionspligt Medlemskab af arbejdsløshedskasse Tillidsrepræsentanter Hovedaftale Ikrafttræden og opsigelse Almindelige bemærkninger 1. Finansministeriet og Dansk Funktionærforbund har den 11. januar  

 1991 indgået vedlagte overenskomst, der træder i stedet for overenskomst af  

 21. juli 1987.
 Ændringer i forhold til den tidligere overenskomst er markeret med streger  

 i margenen.
 2. Der henvises til Finansministeriets cirkulære af 22. maj 1989  

 om ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til § 1, stk. 4 og § 2, stk. 3 3. Der er indført en bestemmelse om prøveteknikere.
Den hidtidige  

 bestemmelse om overprøveassistenttillæg er samtidigt hermed bortfaldet.
Til § 15, § 19, stk. 5 og til § 20 4. Overenskomsten er omfattet hovedaftalen af 20. juni 1988 mellem  

 Finansministeriet og Statsansattes Kartel, Overenskomstsektionen, jf.  

 cirkulære herfra af samme dato (LP.nr. 066/88).
 5. Cirkulæret har virkning fra 1. april 1989 samtidig ophæves  

 cirkulære af 21. juli 1987 om overenskomst for prøveassistenter ved DEMKO  

 (LP.nr. 151/87).
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet, Administrations- og Personaledepartementet, den 7. februar 1991 P.M.V.
 E.B.
Inga Mørkegaard OVERENSKOMST FOR PRØVEASSISTENTER MV.
VED DEMKO Overenskomstens område § 1. Overenskomsten gælder for prøveassistenter og prøveteknikere  

 ansat ved Danmarks Elektriske Materielkontrol (DEMKO).
 Stk. 2. Faglærte, der har aflagt svendeprøve inden for jern- og  

 metalindustrien i Danmark, kan ansættes som prøveassistent .
 Stk. 3. I det første ansættelsesår kan prøveassistenten deltage i  

 arbejdet i institutionens forskellige afdelinger i mindst 1 måned hvert sted,  

 for så vidt institutionens forhold ikke er til hinder herfor.
 Efter 1 år som prøveassistent kan denne foruden at deltage i  

 undersøgelsesarbejdet bl.a. pålægges at deltage i konference med DEMKO's  

 indsendere, besvare telefoniske henvendelser, deltage i DEMKO's  

 udviklingsarbejde i forbindelse med reglementsudarbejdelse, samt i  

 konceptskrivning, markedskontrol, fabrikskontrol m.v., samt i oplæring af  

 prøveassistenter.
 Stk. 4. Prøveassistenter og andre med tilsvarende uddannelse kan ansættes  

 som prøvetekniker .
 Prøveteknikere varetager selvstændigt kontakten med kunder og fabrikanter,  

 hos hvem der foretages prøvning eller tilsvarende opgaver, og medvirker i  

 samarbejde med afdelingslederen ved sagsbehandlingen samt ved  

 tilrettelæggelse af arbejdet i laboratoriet.
Stk. 5. Overenskomsten omfatter ikke 1. tjenestemænd 2. pensionerede tjenestemænd fra a. staten, folkeskolen, folkekirken, b. kommuner, c. statsfinansierede virksomheder d. koncessionerede virksomheder 3. andre pensionerede, der får understøttelse eller  

 egenpension fra en pensionsordning, som det offentlige har ydet tilskud til,  

 og 4. personer, der er fyldt 70 år.
 Stk. 6. Hvor intet andet er nævnt i overenskomsten, finder  

 funktionærloven anvendelse.
Løn § 2. Lønnen til en prøveassistent beregnes på grundlag af en  

 årsløn, der svarer til lønnen efter den for perioden 1. april 1989 - 31.  

 marts 1991 gældende lønjusteringsaftale for statens tjenestemænd, skalatrin  

 14, 15, 16, 17, 18 og 19, der alle er et-årige, skalatrin 20, 22, 23 og 24,  

 der alle er to-årige, samt skalatrin 27 (stedtillægssats VI).
 Stk. 2. Til prøveassistenter på sluttrin ydes et tillæg på 1.508,63 kr.  

 pr. år (oktober 1984-niveau).
 Stk. 3. Lønnen til prøvetekniker beregnes på grundlag af en årsløn, der  

 svarer til lønnen efter den for perioden 1. april 1989 - 31. marts 1991  

 gældende lønjusteringsaftale for statens tjenestemænd, lønramme 26  

 (stedtillægssats VI).
Kontroltillæg § 3. Til prøveassistenter ydes et kontroltillæg, der udgør  

 5.139,74 kr. pr. år (oktober 1984 niveau).
Lønanciennitet § 4.  Ancienniteten regnes fra ansættelsesdatoen.
 Stk. 2. For en prøveassistent kan der dog ved ansættelsen medregnes  

 indtil 5 års anciennitet for tidligere sammenlignelig beskæftigelse.
Pension § 5.  Som bidrag til de ansattes pensionering betaler  

 DEMKO 8 pct. af den i § 2, stk. 1 og § 2, stk. 3, nævnte løn.
Endvidere  

 tilbageholder DEMKO i de ansattes løn et beløb på 4 pct. af de samme løndele.
Gruppelivsforsikring § 6.  DEMKO indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af medarbejderens død inden udgangen af den måned, hvor  

 den pågældende fylder 67 år.
Lønfradrag/lønberegning § 7.  Prøveassistenter/prøveteknikere er omfattet af  

 de for tjenestemænd fastsatte regler om lønfradrag/lønberegning, jfr. for  

 tiden cirkulære af 24. maj 1985 om lønfradrag/lønberegning for tjenestemænd.
Udbetaling af løn § 8.  Lønnen udbetales månedsvis bagud.
Normal arbejdstid § 9.  Den i § 2 nævnte løn er beregnet på grundlag af  

 en månedlig arbejdstid på 164,67 timer (pr. 1. september 1990 160,33 timer),  

 svarende til en normal arbejdstid på 38 timer (pr. 1. september 1990 37  

 timer).
Deltid § 10.  Ved ansættelse på deltid ydes løn i forhold til  

 den nedsatte tjenestetid.
 Stk. 2. Ved ansættelse på deltid med mindst 20 arbejdstimer pr. uge  

 optjenes fuld anciennitet.
 Stk. 3. Ved ansættelse på deltid med mindre end 20 arbejdstimer pr. uge  

 optjenes anciennitet i forhold til den nedsatte tjenestetid.
Overarbejde § 11.  Arbejde udover 164,67 timer og pr. 1. september  

 1990 160,33 timer pr. måned betragtes som overarbejde.
Stk. 2. Overarbejde bør så vidt muligt undgås.
For overarbejde ydes de  

 første 2 timer 1/164,67 og pr. 1. september 1990 1/160,33 af månedslønnen med  

 tillæg af en tredjedel.
For overskydende timer samt arbejde på søn- og  

 helligdage ydes 1/164,67 og pr. 1. september 1990 1/160,33 af månedslønnen  

 med tillæg af to tredjedele.
Ferie § 12. De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlige  

 feriegodtgørelse i stedet for ferietillæg efter ferielovens § 14, stk. 1.
Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af 1. den ansattes egetbidrag til ATP og 2. den ansattes bidrag til AUD.
Stk. 4. I det beløb, der er beregnet efter stk. 3, fradrages 1. den ansattes eget pensionsbidrag, 2. udbetalt særlig feriegodtgørelse.
 Stk. 5. Den særlige feriegodtgørelse udgør 11/2% af beregningsgrundlaget  

 efter stk. 3 og 4.
Graviditet, barsel og adoption § 13. De ansatte er omfattet af aftale af 5. september 1989  

 mellem Finansministeriet og centralorganisationer under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Tjenestefrihed § 14. Prøveassistenter/prøveteknikere har ret til tjenestefrihed  

 uden løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Afskedigelse § 15. De ansatte er omfattet af afskedigelsesreglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Befordringsgodtgørelse og time- og dagpenge § 16. Den ansatte har på tjenesterejser og ved udstationering ret  

 til befordringsgodtgørelse m.v. efter de for tjenestemænd til enhver tid  

 gældende regler og satser.
Diskretionspligt § 17.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet.
Tavshedspligten ophører  

 ikke med udtrædelse af DEMKO's tjeneste.
Prøveassistenter/prøveteknikere er  

 forpligtet til at underskrive den af DEMKO udfærdigede diskretionserklæring.
Medlemskab af arbejdsløshedskasse § 18. DEMKO forpligter sig til fortrinsvis at ansætte medlemmer  

 af en statsanerkendt arbejdsløshedskasse.
Tillidsrepræsentanter § 19.  Når der i institutionen er ansat mindst 5  

 prøveassistenter har disse ret til at vælge en tillidsrepræsentant.
Stk. 2. Tillidsrepræsentanten, som - hvor særlige forhold taler derfor -  

 kan være deltidsbeskæftiget, vælges blandt institutionens organiserede  

 prøveassistenter, der har været ansat mindst 1 år på institutionen.
Valget er  

 ikke gyldigt, før det er godkendt af forbundet og meddelt  

 ansættelsesmyndigheden.
Denne meddelelse skal ske hurtigst muligt og senest 3  

 uger efter valget.
Eventuel indsigelse fra institutionens side mod det  

 foretagne valg skal være forbundet i hænde senest 3 uger efter modtagelsen af  

 meddelelsen om valget.
 Stk. 3. Det er tillidsrepræsentantens pligt i samarbejde med  

 institutionen at gøre sit bedste for at jævne ethvert opstået stridsspørgsmål  

 og vedligeholde et roligt og godt samarbejde på arbejdsstedet.
Når den foreliggende sag kun berører en enkelt prøveassistents personlige  

 anliggende, kan denne selv over for institutionen forelægge klager eller  

 henstillinger til mulig direkte afgørelse, inden tillidsrepræsentanten  

 forhandler sagen.
Under forhandling med institutionens ledelsesrepræsentanter  

 er enhver prøveassistent dog berettiget til at give møde med  

 tillidsrepræsentanten som bisidder.
 I anliggender vedrørende løn- og arbejdsforhold, der direkte berører  

 prøveassistenterne i almindelighed, er tillidsrepræsentanten, når de  

 pågældende, enten fordi de føler sig forurettet eller af andre grunde ønsker  

 det, forpligtet til at forebringe deres klager eller henstillinger for  

 institutionen.
 Føler tillidsrepræsentanten sig ikke tilfredsstillet ved institutionens  

 afgørelse, står det tillidsrepræsentantens frit for at anmode sin  

 organisation om at tage sig af sagen, men det er tillidsrepræsentantens og  

 tillidsrepræsentantens kollegers pligt at fortsætte arbejdet uforstyrret,  

 indtil anden bestemmelse træffes af organisationens ledelse.
 Tillidsrepræsentanten skal have adgang til at varetage sit hverv i  

 anliggender, der angår institutionen og de af den pågældende repræsenterede  

 kolleger.
Efter aftale med institutionen gives der tillidsrepræsentanten frihed til  

 i passende omfang at deltage i faglige kurser, jfr.
Lønnings- og  

 pensionsministeriets cirkulæreskrivelse af 23. juni 1971.
 Stk. 4. Hvis de organiserede prøveassistenter i en institution slutter  

 sig sammen i en klub, skal tillidsrepræsentanten være formand.
 På et dertil af institutionen anvist for medarbejderne tilgængeligt sted  

 er det klubben tilladt at opslå faglige foreningsbekendtgørelser til  

 medlemmer.
 Stk. 5. Tillidsrepræsentanter er i tilfælde af afsked omfattet af  

 reglerne herom i hovedaftalen mellem Finansministeriet og Statsansattes  

 Kartel, Overenskomstsektionen.
Hovedaftale § 20.  Overenskomsten er omfattet af hovedaftale  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988, LP.nr. 066/88.
Ikrafttræden og opsigelse § 21.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1991.
 Stk. 2. Aflønningen af prøveassistenter/prøveteknikere sker - fra det  

 tidspunkt, da en opsigelse af overenskomsten får gyldighed, og indtil ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 11.1.1991 Dansk Funktionærforbund  

 Finansministeriet P.M.V.
 Tommy Hansen E.B.
