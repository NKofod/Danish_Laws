Opfølgning til 2012-3. Udlændingemyndighederne skal give ansøgere individuel, direkte besked om modtagelse af ansøgning og sagsbehandlingstid.
Generel information på hjemmeside kan ikke træde i stedet.
Ombudsmanden modtog den 3. marts 2014 fra Justitsministeriet en kopi af Udlændingestyrelsens reviderede interne retningslinjer om notatpligt bl.a. i forhold til telefoniske rykkere.
Det fremgik af de reviderede retningslinjer, at Udlændingestyrelsen havde ændret sin praksis i overensstemmelse med ombudsmandens udtalelse og den nye offentlighedslov, som efterfølgende var trådt i kraft.
Ombudsmanden meddelte herefter Justitsministeriet, at han ikke foretog videre vedrørende spørgsmålet om Udlændingestyrelsens notatpligt i forhold til telefoniske rykkere.
