Betænkning afgivet af  

 Uddannelsesudvalget den 10. december 1999 Betænkning over Forslag til lov om produktionsskoler Udvalget har behandlet lovforslaget i en række  

 møder og har herunder stillet spørgsmål til  

 undervisningsministeren, som denne har besvaret skriftligt.
Nogle af  

 udvalgets spørgsmål til undervisningsministeren og dennes svar  

 herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Danske Produktionshøjskolers Lærerforening, Foreningen for produktionsskoler & produktionshøjskoler, Forstanderkredsen for Produktionsskoler/Produktionshøjskoler, Hobro Produktionshøjskole, Kuratorernes Landsforening, Medieskolen Lyngby, Produktionsskolen i Ringsted, Miljø- og Naturskolen og Toft, Arne, borgmester i Arden, m.fl.
 Udvalget har noteret sig undervisningsministerens tilsagn  

 om, at der i regi af Undervisningsministeriet nedsættes en  

 arbejdsgruppe med deltagelse af organisationer på produktionsskole- og  

 erhvervsuddannelsesområdet samt Kommunernes Landsforening.
Arbejdsgruppen får i opdrag at følge  

 udviklingen i det samspil mellem produktionsskolerne og  

 erhvervsuddannelserne, især de tekniske, der er beskrevet i  

 lovforslagets almindelige bemærkninger.
Det skal herunder vurderes,  

 hvordan bl.a. 1-års-reglen påvirker overgangen fra  

 produktionsskole til erhvervsuddannelse.
Herudover vil der skulle  

 lægges vægt på en vurdering af kommunernes indsats for at  

 medvirke til en smidig overgang, især med henblik på at belyse  

 den kommunale ungdomsvejlednings rolle.
 Ministeren vil endvidere opfordre til, at man lokalt  

 etablerer et tilsvarende samarbejde imellem produktionsskolerne,  

 erhvervsskoler med flere og kommunerne, herunder ungdomsvejledningen, med  

 henblik på at sikre, at produktionsskolerne får udviklet den  

 brobygningsfunktion i forhold til de erhvervsrettede uddannelser, som de er  

 tiltænkt i lovforslaget.
Til brug for arbejdet vil arbejdsgruppen primo februar  

 2000 modtage den færdige evaluering af produktionsskolerne.
Også  

 evalueringsrapporten fra PRO-TEK-forsøget vil kunne indgå,  

 når denne ligger færdig primo maj måned 2000. Endvidere vil  

 samspillet mellem produktionsskoler og erhvervsskoler blive taget op i den af  

 undervisningsministeren planlagte redegørelse, Institutionspolitisk  

 redegørelse om erhvervsskoler m.v., som forventes afgivet i  

 Folketinget i foråret 2000.
 Arbejdsgruppen aflægger rapport til  

 undervisningsministeren i efteråret 2000.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med de af undervisningsministeren stillede  

 ændringsforslag.
 Et mindretal inden for flertallet (Dansk Folkepartis medlem af udvalget) støtter  

 lovforslaget, idet partiet særligt har noteret sig, at det i  

 bemærkningerne til lovforslaget er nævnt, at de økonomiske  

 konsekvenser af lovforslaget forudsættes kompenseret kommunerne ved  

 bloktilskudsberegningen.
 Det er vigtigt for Dansk Folkeparti, at kommunerne ikke  

 får merudgifter ved vedtagelse af dette lovforslag, og partiet har  

 ønsket at få optrykt spørgsmål 11 og  

 undervisningsministerens svar herpå som bilag til  

 betænkningen.
Ændringsforslag Af	undervisningsministeren, tiltrådt af  

udvalget:
Til § 11 1) Stk. 2, 2. pkt., udgår, og i stedet  

 indsættes:
» Til § 13 2) Stk. 1, 3. pkt., udgår, og i stedet  

 indsættes:
» 3) Efter stk. 1 indsættes som nyt stykke:
» Stk. 2 bliver herefter stk. 3.
Til § 19 4) I stk. 2, 1. pkt., udgår ordene », dog ikke deltagere, der er aktiverede i henhold til  

 lov om en aktiv socialpolitik eller lov om aktiv arbejdsmarkedspolitik«.
Bemærkninger Til nr. 1 Ved lovforslagets § 11, stk. 2, er der fastsat en  

 grænse på et år for varigheden af et  

 produktionsskoleforløb, i særlige tilfælde dog op til 14  

 måneder.
Da denne dispensationsadgang i konkrete tilfælde kan  

 forekomme urimeligt snæver, foreslås det i stedet, at der gives  

 skolerne mulighed for at meddele dispensation til et forlænget  

 produktionsskoleophold, men således at der for den enkelte skole  

 indføres en grænse for anvendelsen af disse dispensationer.  

 Denne grænse foreslås fastsat til 5 pct. af en skoles samlede  

 aktivitet i det forudgående finansår for at betone det  

 særlige ved at give dispensation.
Det understreges hermed, at  

 produktionsskoleophold er et tidsbegrænset uddannelsesforløb, og  

 at skolerne har en funktion som et tilbud, der skal motivere de unge  

 primært til fortsat uddannelse.
 For nye skoler beregnes kvoten på grundlag af det  

 forventede årselevtal, som ligger til grund for beregningen af  

 forskudsraten på statstilskuddet til skolen.
Til nr. 2 Indførelsen af en kommunal bidragsordning er et af  

 de tiltag, der efter ophævelsen af rammestyringen har til formål  

 at stabilisere den samlede aktivitet på et niveau omkring  

 aktivitetsniveauet i 1999. Et væsentligt element er her  

 størrelsen af bidragene, der bør ligge på et niveau,  

 så det stadig vil være attraktivt for kommunerne, at de unge  

 går på produktionsskole.
Efter forslaget skal størrelsen af bidragssatserne  

 fastsættes på finansloven.
Det foreslås, at  

 størrelsen af bidragssatserne gøres afhængig af den  

 samlede aktivitetsudvikling på produktionsskolerne.
De konkrete  

 bidragssatser foreslås som hidtil fastsat på finansloven, men  

 således at satserne er graduerede under hensyn til det samlede  

 aktivitetsniveau.
Bidragssatserne foreslås som udgangspunkt fastsat  

 til 15.000 kr. pr. årselev under 18 år og 25.000 kr. pr.  

 årselev over 18 år.
Dette vil gælde, hvis det samlede  

 aktivitetsniveau holdes på det nuværende niveau på 5.178  

 årselever.
Stiger aktiviteten med 5 pct. svarende til 260  

 årselever i forhold til det nuværende niveau, forhøjes  

 bidragssatserne med 5.000 kr. pr. årselev.
Herefter forhøjes  

 bidragssatserne med yderligere 5.000 kr. pr. årselev, hver gang den  

 samlede aktivitet øges med 5 procentpoint svarende til 260  

 årselever.
 De kommunale bidrag for 2000 opkræves i 2001 og  

 modregnes i bloktilskudskompensationen i juli 2001. Der ydes kommunal  

 bloktilskudskompensation for udgifter til bidrag op til et aktivitetsniveau  

 på 5.178 årselever.
 Undervisningsministeriet vil kvartalsvis orientere  

 kommunerne om aktivitetsudviklingen og de forventede bidragsmæssige  

 konsekvenser heraf.
 De kommunale bidrag afregnes én gang årligt  

 på grundlag af den faktiske aktivitet og de dertil svarende bidrag, som  

 anført på finansloven.
 Disse bemærkninger erstatter bemærkningerne  

 til § 13 i lovforslaget samt afsnittene i de almindelige bemærkninger  

 om bidragsordningen i afsnit 3. Aktivitetsudvikling og afsnit 5.  

 Økonomiske konsekvenser for staten og kommunerne.
Til nr. 3 I forbindelse med finanslovforhandlingerne er der blevet  

 rejst spørgsmål om, hvorvidt den foreslåede kommunale  

 bidragsmodel i tilstrækkelig grad tilgodeser kommuner, specielt mindre  

 kommuner, der i forvejen yder tilskud i form af grundtilskud til  

 produktionsskoler.
Det er samtidig påpeget, at kommunernes udgifter ved  

 bidragsordningen vil blive kompenseret i meget ulige grad ved en eventuel  

 bloktilskudsregulering som følge af princippet ved denne  

 reguleringsmetode.
 Det foreslås derfor at justere bidragsordningen ved  

 at indføre en rabatordning, således at de kommuner, der i  

 forvejen yder tilskud til en produktionsskole i form af grundtilskud,  

 får en rabat ved, at grundtilskuddet fradrages i de bidrag, kommunen  

 skal betale.
 Grundtilskuddet til produktionsskoler er i lovforslaget  

 fastsat til 345.000 kr. for 1999. Tilskuddet reguleres årligt med  

 Finansministeriets indeks for pris- og lønudviklingen.
 Der ydes kun fradrag for ét grundtilskud pr.  

 kommune, det vil sige, at kommuner med flere produktionsskoler kun får  

 fradrag for én skole.
Hvis grundtilskud ydes af flere kommuner i  

 fællesskab, gives fradraget for den enkelte kommune med det  

 beløb, som kommunen yder som sin andel af grundtilskuddet.
For nye  

 skoler indføres der en forsinkelse i fradraget, således at der  

 ikke er mulighed for fradrag i det kalenderår, hvor skolen etableres.  

 Værdien af fradragsordningen i år 2000 tager derfor udgangspunkt  

 i det nuværende antal produktionsskoler.
 Finansieringsordningen vil herved være indrettet  

 således, at der tages hensyn til små kommuner samt kommuner med  

 relativt små skoler.
Til nr. 4 Baggrunden for forslaget om at undtage aktiverede fra  

 erstatningsordningen var at skabe sammenhæng med bestemmelserne i  

 lovforslagets §§ 17 og 18, hvorefter skoleydelse og  

 befordringsgodtgørelse for fremtiden ikke ydes til aktiverede.
Dette  

 var i overensstemmelse med princippet i den planlagte  

 finansieringsomlægning for aktiverede, hvorefter alle udgifter ved  

 aktivering afholdes af de myndigheder, der er ansvarlige for aktiveringen.  

 Imidlertid er det tilskud, skolerne modtager for aktiverede af samme  

 størrelse som det, der ydes for ikke aktiverede, og skolerne har ikke  

 mulighed for at opkræve yderligere tilskudsbeløb fra de  

 aktiverende myndigheder til dækning af eventuelle  

 forsikringspræmier.
Det forekommer derfor mest rimeligt også at  

 lade de aktiverede være omfattet af erstatningsordningen svarende til,  

 hvad der er tilfældet ved erhvervsskolerne.
Deltagere i  

 indtægtsdækket virksomhed vil efter forslaget ikke være  

 omfattet af erstatningsordningen, og skolernes indtægtsdækkede  

 virksomhed vil således ikke være konkurrenceforvridende over for  

 andre udbydere af tilsvarende aktiviteter.
Hvis der ønskes en  

 arbejdsskadeforsikring i forbindelse med undervisning under  

 arbejdspladslignende forhold, må den indregnes i prisen for tilbudet,  

 og der må tegnes særskilt forsikring.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Karen Rønde (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Bilag Nogle af udvalgets spørgsmål til  

 undervisningsministeren og dennes svar herpå Spørgsmål 11 og svaret herpå er optrykt  

 efter ønske fra Dansk Folkeparti, og spørgsmål 13 og  

 svaret herpå er optrykt efter ønske fra Socialdemokratiet.
 Spørgsmål 11:
Kan ministeren bekræfte, at dette lovforslag ikke  

 påfører merudgifter for kommunerne, der i givet fald ikke  

 kompenseres ved bloktilskudsberegningen? Svar:
 For så vidt angår den foreslåede  

 bidragspligt kan jeg oplyse, at kommunerne ydes bloktilskudskompensation for  

 udgifter til bidrag svarende til den hidtidige aktivitet.
 Derudover kan det ikke udelukkes, at det samlede  

 lovforslag i begrænset omfang kan medføre tekniske og  

 administrative udgifter, der ikke kompenseres ved bloktilskudsreguleringen.
 Spørgsmål 13:
 Ministeren bedes oplyse, om der med lovforslaget er taget  

 hensyn til det tekniske og administrative personales løn- og  

 ansættelsesforhold ved produktionsskolerne.
 Svar:
Undervisningsministeriet har overvejet  

 spørgsmålet.
Det må understreges, at en sådan  

 ændring ikke bør ske alene for produktionsskolerne, men i hvert  

 fald også for daghøjskolerne.
Ministeriet har drøftet det  

 med skoleformernes foreninger og oplysningsforbundene.
Reaktionerne herfra  

 har ikke været entydige, men overvejende negative.
Der var nogen  

 bekymring dels for at tabe fleksibilitet i opgaveløsningen, dels for  

 omkostningsforøgelse for skolerne.
 Undervisningsministeriet har derfor iværksat en  

 undersøgelse af, hvilke vilkår der gælder for de  

 pågældende medarbejdere, og hvad det vil koste at ændre  

 deres overenskomstmæssige forhold m.v.
 Det forventes, at undersøgelsen vil blive afsluttet  

 i løbet af nogle måneder.
