(Til samtlige amtskommuner samt  

 København og Frederiksberg kommuner, sygehusforvaltningerne) I en række tilfælde er danske refusionskrav i medfør af art. 93 i EF-  

 forordning nr. 574/72 blevet afvist fra tysk side under henvisning til, at  

 den tyske institution, overfor hvilken refusionskravet er rejst, ikke er  

 omfattet af den lovpligtige tyske sygeforsikringsordning, hvorfor reglerne i  

 EF-forordning nr. 1408/71 og EF-forordning nr. 574/72 ikke finder anvendelse.
I vedlagte »Mitgliederverzeichnis« er opført de tyske  

 sygeforsikringsselskaber, der ikke omfattes af den lovpligtige tyske  

 sygeforsikringsordning.
For medlemmer af disse sygeforsikringsselskaber  

 bortfalder opgørelse af refusionskrav efter EF-forordningerne, og E 125 DK  

 skal følgelig ikke udfærdiges og indsendes til sikringsstyrelsen.
Indenrigsministeriet har oplyst, at medlemmer af private tyske  

 sygeforsikringsselskaber, som alle andre personer med bopæl i udlandet, i  

 tilfælde af pludselig opstået sygdom her i landet har ret til vederlagsfri  

 behandling ved sygehusvæsenet i den amtskommune, hvor vedkommende  

 midlertidigt opholder sig, jfr. § 6, stk. 1 i indenrigsministeriets  

 bekendtgørelse af 6. marts 1975 om adgang til ydelser efter bl.a. lov om  

 sygehusvæsenet.
Der kan herefter ikke afkræves den pågældendes  

 sygeforsikringsselskab betaling.
 P.s.v.
