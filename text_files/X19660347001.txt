 Udtalt over for udenrigsministeriet, at danske statsborgere, der er  

 ansat som husmedhjælpere hos danske udsendte diplomatiske og konsulære  

 repræsentanter samt hos udsendt kontorpersonale, kun kan anses for at være  

 omfattet af tillægspensionsordningen under denne beskæftigelse, hvis de er  

 udsendt af den danske stat.
 Under henvisning til denne udtalelse udtalt over for ambassadør NN, at  

 hans privat antagne husbestyrerinde ikke kan anses for omfattet af  

 tillægspensionsordningen i medfør af sin beskæftigelse hos ham.
 Udtagelsen yderligere motiveret med, at privat antaget hushjælp ikke  

 under beskæftigelse i udlandet anses for omfattet af ferieloven og  

 medhjælperloven.
I skrivelse af 19. april 1966 har De udbedt Dem underretning om, hvorledes  

 De efter overtagelse pr. 1. maj 1966 af embedet som dansk ambassadør i X-land  

 skal forholde Dem med hensyn til indbetaling af ATP-bidrag for frk.
A, der  

 forsat vil være i Deres tjeneste som husbestyrerinde.
 De er bekendt med ATP's skrivelse af 17. maj 1965 til udenrigsministeriet,  

 hvorefter danske statsborgere, der er privat ansat som husmedhjælpere hos  

 danske udsendte diplomatiske og konsulære repræsentanter ikke anses for  

 omfattet af tillægspensionsordningen under denne beskæftigelse.
Som det fremgår af ATP-lovens § 2, stk. 1 b), omfatter den danske  

 tillægspensionsordning, for så vidt angår beskæftigelse i udlandet, kun  

 danske lønmodtagere, der beskæftiges for den danske stat, danske virksomheder  

 og institutioner samt på danske skibe.
I medfør af denne bestemmelse er  

 danske lønmodtagere, der af arbejdsgiveren det være sig staten eller en  

 privat virksomhed udsendes til tjeneste i udlandet, omfattet af  

 tillægspensionsordningen, hvorimod bestemmelsen ikke kan antages at omfatte  

 f.eks. hushjælp, som antages privat af de udsendte.
 Forud for ATP's nævnte afgørelse af 17. maj 1965 forelå det fra  

 udenrigsministereit oplyst, at privat antaget hushjælp ikke under  

 beskæftigelsen i udlandet anses for omfattet af ferie- og medhjælperlovenene.  

 Som et rent faktisk forhold har den i tillægspensionsordningen indbyggede  

 bidragsmæssige overdækning, som bevirker, at en lønmodtager kan opnå  

 maximumspension, selvom der ikke betales bidrag for hende i en periode, også  

 spillet ind.
Efter de foreliggende oplysninger vil frk.
A ikke opnå ret til  

 tillægspension, hvis hun som anført i Deres brev til sit 67. år er i tjeneste  

 hos Dem i udlandet.
Vi beklager at måtte meddele Dem at vi ikke ser os i  

 stand til i enkelte tilfælde at fravige den afgørelse, som er meddelt  

 udenrigsministeriet i skrivelse af 17. maj 1965.
I denne forbindelse skal vi imidlertid gøre opmærksom på, at også X-land  

 har en tillægspensionsordning, hvoraf frk.
A muligvis kan blive medlem.
