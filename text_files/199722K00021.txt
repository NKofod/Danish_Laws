Nr LSF 21 Forslag til Lov om kompensation til handicappede i erhverv m.v.
Fremsat af arbejdsministeren (Ove Hygum) den 26. marts 1998 Vedtaget ved tredjebehandling den 7. maj 1998 Lov nr. 293 af 14/05/1998 Kapitel 1 Formål og personkreds § 1. Loven har til formål at styrke og stimulere handicappede  

 personers muligheder for beskæftigelse med det formål at give disse de samme  

 muligheder for erhvervsudøvelse som personer uden handicap.
 § 2. Loven omfatter personer, der på grund af handicap kan have  

 vanskeligt ved at få og bevare beskæftigelse uden kompensation efter denne  

 lov.
Kapitel 2 Fortrinsadgang § 3. En person, der på grund af et handicap har vanskeligt ved at  

 få beskæftigelse på det almindelige arbejdsmarked, har fortrinsadgang til  

 ledige stillinger hos offentlige arbejdsgivere, bevilling til stadepladser  

 m.v. og tilladelse til taxikørsel, hvis vedkommende er lige så kvalificeret  

 som de øvrige ansøgere.
 Stk. 2. Arbejdsministeren fastsætter nærmere regler om  

 fortrinsadgangen, herunder om den handicappede persons ret til en  

 ansættelsessamtale og arbejdsgiverens pligt til at forhandle med  

 arbejdsformidlingen, hvis den handicappede ansøger ikke ansættes.
Kapitel 3 Personlig assistance til handicappede i erhverv § 4. Der kan ydes personlig assistance til ledige, lønmodtagere og  

 selvstændigt erhvervsdrivende, der på grund af 1) synsnedsættelse er ude af stand til eller kun med uforholdsmæssigt  

 besvær er i stand til at læse, 2) alvorligt hørehandicap har særlige behov for bistand ved udførelsen af  

 erhverv m.v., herunder tolkebistand, 3) meget betydeligt nedsat funktion som følge af et handicap har behov for  

 praktisk bistand ved udførelse af arbejdsfunktioner, eller 4) handicap i øvrigt har anden alvorligt nedsat funktion, der giver behov  

 for særlig bistand i forbindelse med udøvelse af erhverv m.v.
 Stillingskategorier m.v.
§ 5. Personlig assistance kan ydes under beskæftigelse i 1) stillinger på ordinære løn- og ansættelsesvilkår, 2) individuel jobtræning, jf. kapitel 9 i lov om en aktiv  

 arbejdsmarkedspolitik, 3) fleksjob, jf. lov om aktiv socialpolitik §§ 71-73, eller 4) skånejob til personer, der modtager social pension, jf. lov om aktiv  

 socialpolitik §§ 75-77.
 Stk. 2. Ledige personer med et handicap kan få tilskud til  

 personlig assistance under efteruddannelse forud for påbegyndelse af et  

 konkret ansættelsesforhold.
Tilskud og ansættelse § 6. Tilskud ydes til en virksomhed til aflønning m.v. af en  

 personlig assistent for en ansat eller for en, der skal ansættes i  

 virksomheden, eller virksomhedens indehaver.
Den personlige assistent skal  

 bistå den handicappede person med de praktiske arbejdsfunktioner, som følger  

 af beskæftigelsen, og som den pågældende på grund af handicappet ikke selv  

 kan udføre.
Der kan ikke ydes tilskud til personlig assistance, hvis  

 erhvervet er uforeneligt med handicappet.
§ 7. Den personlige assistent ansættes i virksomheden på normale  

 ansættelsesvilkår.
Den handicappede person skal forud for ansættelse af en  

 assistent godkende denne.
 Stk. 2. Tilskud kan kun ydes til ansættelse i en bestemt  

 arbejdsfunktion i en bestemt virksomhed.
Stk. 3. Tilskud kan ydes for assistance i gennemsnitlig indtil 20  

 timer pr. uge for en bestemt periode eller indtil videre.
I forbindelse med  

 efteruddannelse forud for et konkret ansættelsesforhold, jf. § 5, stk. 2, kan  

 der ydes tilskud op til fuld tid.
 Stk. 4. Der kan ydes refusion af udgifter til den personlige  

 assistent ved arbejdsbetingede rejser og til vikardækning ved assistentens  

 længerevarende sygdom og lignende.
 Stk. 5. Arbejdsministeren fastsætter nærmere regler om, i hvilket  

 omfang der kan ydes tilskud til den personlige assistent under den  

 handicappede persons sygdom, og i hvilket omfang der kan ydes tilskud, hvis  

 den personlige assistent er syg.
§ 8. Tilskuddets størrelse svarer til den overenskomstmæssige  

 studentertimelønssats inden for statens område.
Til assistance i form af  

 tegnsprogstolkning kan ydes et tilskud svarende til den ordinære sats for  

 tegnsprogstolkning.
 Stk. 2. Efter en konkret vurdering kan arbejdsformidlingen, hvis  

 karakteren af den påkrævede assistance kræver det, yde et tilskud svarende  

 til den ordinære sats for det pågældende arbejde.
 Stk. 3. Tilskuddet kan dog ikke overstige virksomhedens faktiske  

 lønudgift til den personlige assistent.
Administration § 9. Arbejdsformidlingen administrerer ordningen med personlig  

 assistance til handicappede i erhverv.
Direktøren for Arbejdsmarkedsstyrelsen  

 kan fastsætte nærmere regler herom.
 § 10. Ansøgning om personlig assistance indgives af den  

 handicappede person til arbejdsformidlingens regionskontor i den region, hvor  

 virksomheden er beliggende.
 Stk. 2. Arbejdsformidlingen kan indhente nødvendige oplysninger  

 fra ansøgerens bopælskommune samt fra andre myndigheder eller institutioner.
 Stk. 3. Arbejdsformidlingen afgør, om ansøgningen skal  

 imødekommes.
§ 11. Arbejdsformidlingen refunderer virksomheden de lønandele,  

 som tilskuddet omfatter.
Direktøren for Arbejdsmarkedsstyrelsen kan fastsætte  

 nærmere regler herom.
 § 12. Det påhviler den handicappede person og arbejdsgiveren at  

 give arbejdsformidlingen oplysning om ændringer i arbejdsforholdet eller  

 handicappets omfang, hvis det har betydning for udbetaling af tilskud til  

 personlig assistance.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet omstændigheder, der  

 har betydning for udbetaling af tilskud til personlig assistance.
 Stk. 3. Direktøren for Arbejdsmarkedsstyrelsen kan fastsætte  

 nærmere regler om tilsynet med ordningen og om revurdering af behovet for  

 personlig assistance.
Klage § 13. Klage over arbejdsformidlingens afgørelser om støtte til  

 personlig assistance kan inden 4 uger indbringes for Arbejdsmarkedets  

 Ankenævn af den, som afgørelsen vedrører.
Kapitel 4 Forsøg med personlig assistance til handicappede under efter- og  

 videreuddannelse § 14. Arbejdsministeren kan etablere en forsøgsordning med  

 personlig assistance til 1) beskæftigede, der uden for normal arbejdstid deltager i almindelig  

 efter- og videreuddannelse inden for det pågældende erhverv eller tager orlov  

 til uddannelse, og 2) ledige i uddannelsestilbud med uddannelsesgodtgørelse efter lov om en  

 aktiv arbejdsmarkedspolitik, med godtgørelse for tab af indtægt eller  

 arbejdsmulighed efter lov om arbejdsmarkedsuddannelser, med orlovsydelse  

 efter lov om orlov eller med bevarelse af retten til dagpenge efter § 62 a i  

 lov om arbejdsløshedsforsikring m.v.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 5 Forsøg med en isbryderordning for nyuddannede personer med et  

 handicap § 15. Arbejdsministeren kan etablere en forsøgsordning med  

 løntilskud i op til 9 måneder ved ansættelse af handicappede personer, der  

 har gennemført en uddannelse, der berettiger til optagelse i en  

 arbejdsløshedskasse jf. arbejdsløshedsforsikringslovens § 41, stk. 1, nr. 3,  

 litra b.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 6 Arbejdsredskaber, værktøj, arbejdspladsindretning m.v.
 § 16. Arbejdsministeren kan fastsætte nærmere regler om brug af de  

 satspuljemidler, der afsættes på finansloven for 1998 og 1999 til støtte til  

 anskaffelse af hjælpemidler, som er nødvendige for at fastholde eller  

 indsluse handicappede personer på arbejdsmarkedet, eller for at handicappede  

 personer kan deltage i uddannelses- eller aktiveringstilbud.
Kapitel 7 Andre bestemmelser § 17. Det regionale arbejdsmarkedsråd skal regelmæssigt og mindst  

 1 gang om året afholde møde med repræsentanter for De samvirkende  

 Invalideorganisationer og offentlige arbejdsgivere og drøfte den  

 arbejdsmarkedspolitiske situation i regionen for handicappede personer.
 Stk. 2. Det regionale arbejdsmarkedsråd udarbejder årligt en  

 beretning vedrørende administrationen af denne lov.
Stk. 3. Det regionale arbejdsmarkedsråds beretning skal bl. a.  

 indeholde oplysninger om 1) brugen af fortrinsadgangen, jf. kapitel 2, 2) tildelingen af personlig assistance, jf. kapitel 3, og 3) andre initiativer, som arbejdsformidlingen har iværksat for at lette  

 adgangen til arbejdsmarkedet for handicappede personer.
 Stk. 4. Direktøren for Arbejdsmarkedsstyrelsen kan fastsætte  

 nærmere regler om det i stk. 1-3 nævnte.
Kapitel 8 Ikrafttrædelses- og overgangsbestemmelser § 18. Loven træder i kraft den 1. juni 1998, jf. dog stk 2.
 Stk. 2. Lovens § 19, nr. 1, træder i kraft dagen efter  

 bekendtgørelsen i Lovtidende og har virkning fra den 1. januar 1998.
 Stk. 3. Den 1. juni 1998 ophæves lov nr. 928 af 27. december 1991  

 om personlig assistance til handicappede i erhverv samt § 30 i lov om  

 social bistand, jf. lovbekendtgørelse nr. 110 af 26. februar 1996.
Stk. 4. Uanset § 5 kan der frem til den 1. juli 1998 efter  

 reglerne i denne lov ydes personlig assistance til personer, der allerede er  

 ansat eller i perioden frem til den 1. juli 1998 ansættes i 1) individuelt beskyttede stillinger efter Socialministeriets 1/3-ordning,  

 jf. lov om social bistand § 91, og 2) fleksjob, jf. §§ 49 a-49 c i lov om social bistand.
 § 19. I lov nr. 928 af 27. december 1991 om personlig assistance  

 til handicappede i erhverv, som ændret ved lov nr. 203 af 29. marts 1995,  

 foretages følgende ændring:
 1. § 2 a, stk. 1, nr. 3, affattes således:
 »3) fleksjob, jf. §§ 49 a-49 c i lov om social bistand,».
 § 20. Loven gælder ikke for Færøerne og Grønland.
Oprindeligt fremsat forslag Kapitel 1 Formål og personkreds § 1. Loven har til formål at styrke og stimulere handicappede  

 personers muligheder for beskæftigelse med det formål at give disse de samme  

 muligheder for erhvervsudøvelse som personer uden handicap.
 § 2. Loven omfatter personer, der på grund af handicap kan have  

 vanskeligt ved at få og bevare beskæftigelse uden kompensation efter denne  

 lov.
Kapitel 2 Fortrinsadgang § 3. Personer, der på grund af et handicap har vanskeligt ved at  

 få beskæftigelse på det almindelige arbejdsmarked, har fortrinsadgang til  

 ledige stillinger hos offentlige arbejdsgivere, bevilling til stadepladser  

 m.v. og tilladelse til taxikørsel, hvis vedkommende er lige så kvalificeret  

 som de øvrige ansøgere.
 Stk. 2. Arbejdsministeren fastsætter nærmere regler om  

 fortrinsadgangen, herunder om den handicappede persons ret til en  

 ansættelsessamtale og arbejdsgiverens pligt til at forhandle med  

 Arbejdsformidlingen, hvis den handicappede ansøger ikke ansættes.
Kapitel 3 Personlig assistance til handicappede i erhverv § 4. Der kan ydes personlig assistance til ledige, lønmodtagere og  

 selvstændigt erhvervsdrivende, der på grund af 1) synsnedsættelse er ude af stand til eller kun med uforholdsmæssigt  

 besvær er i stand til at læse, 2) alvorligt hørehandicap har særlige behov for bistand ved udførelsen af  

 erhverv m.v., herunder tolkebistand, 3) meget betydeligt nedsat funktion som følge af et handicap har behov for  

 praktisk bistand ved udførelse af arbejdsfunktioner, eller 4) handicap i øvrigt har anden alvorligt nedsat funktion, der giver behov  

 for særlig bistand i forbindelse med udøvelse af erhverv m.v.
 Stillingskategorier m.v.
§ 5. Personlig assistance kan ydes under beskæftigelse i 1) stillinger på ordinære løn- og ansættelsesvilkår, 2) individuel jobtræning, jf. kapitel 9 i lov om en aktiv  

 arbejdsmarkedspolitik , 3) fleksjob, jf. lov om aktiv socialpolitik §§ 71 - 73, eller 4) skånejob til personer, der modtager social pension, jf. lov om aktiv  

 socialpolitik §§ 75-77.
 Stk. 2. Ledige personer med et handicap kan få tilskud til  

 personlig assistance under efteruddannelse forud for påbegyndelse af et  

 konkret ansættelsesforhold.
Tilskud og ansættelse § 6. Tilskud ydes til en virksomhed til aflønning m.v. af en  

 personlig assistent for en ansat eller for en, der skal ansættes i  

 virksomheden, eller virksomhedens indehaver.
Den personlige assistent skal  

 bistå den handicappede person med de praktiske arbejdsfunktioner, som følger  

 af beskæftigelsen, og som den pågældende på grund af handicappet ikke selv  

 kan udføre.
Der kan ikke ydes tilskud til personlig assistance, hvis  

 erhvervet er uforeneligt med handicappet.
§ 7. Den personlige assistent ansættes i virksomheden på normale  

 ansættelsesvilkår.
Den handicappede person skal forud for ansættelse af en  

 assistent godkende denne.
 Stk. 2. Tilskud kan kun ydes til ansættelse i en bestemt  

 arbejdsfunktion i en bestemt virksomhed.
Stk. 3. Tilskud kan ydes for assistance i gennemsnitlig indtil 20  

 timer pr. uge for en bestemt periode eller indtil videre.
I forbindelse med  

 efteruddannelse forud for et konkret ansættelsesforhold, jf. § 5, stk. 2, kan  

 der ydes tilskud op til fuld tid.
 Stk. 4. Der kan ydes refusion af udgifter til den personlige  

 assistent ved arbejdsbetingede rejser og til vikardækning ved assistentens  

 længerevarende sygdom og lignende.
 Stk. 5. Arbejdsministeren fastsætter nærmere regler om, i hvilket  

 omfang der kan ydes tilskud til den personlige assistent under den  

 handicappede persons sygdom, og i hvilket omfang der kan ydes tilskud, hvis  

 den personlige assistent er syg.
§ 8. Tilskuddets størrelse svarer til den overenskomstmæssige  

 studentertimelønssats inden for statens område.
Til assistance i form af  

 tegnsprogstolkning kan ydes et tilskud svarende til den ordinære sats for  

 tegnsprogstolkning.
 Stk. 2. Efter en konkret vurdering kan Arbejdsformidlingen, hvis  

 karakteren af den påkrævede assistance kræver det, yde et tilskud svarende  

 til den ordinære sats for det pågældende arbejde.
 Stk. 3. Tilskuddet kan dog ikke overstige virksomhedens faktiske  

 lønudgift til den personlige assistent.
Administration § 9. Arbejdsformidlingen administrerer ordningen med personlig  

 assistance til handicappede i erhverv.
Direktøren for Arbejdsmarkedsstyrelsen  

 kan fastsætte nærmere regler herom.
 § 10. Ansøgning om personlig assistance indgives af den  

 handicappede person til Arbejdsformidlingens regionskontor i den region, hvor  

 virksomheden er beliggende.
 Stk. 2. Arbejdsformidlingen kan indhente nødvendige oplysninger  

 fra ansøgerens bopælskommune samt fra andre myndigheder eller institutioner.
 Stk. 3. Arbejdsformidlingen afgør, om ansøgningen skal  

 imødekommes.
§ 11. Arbejdsformidlingen refunderer virksomheden de lønandele,  

 som tilskuddet omfatter.
Direktøren for Arbejdsmarkedsstyrelsen kan fastsætte  

 nærmere regler herom.
 § 12. Det påhviler den handicappede person og arbejdsgiveren at  

 give Arbejdsformidlingen oplysning om ændringer i arbejdsforholdet eller  

 handicappets omfang, hvis det har betydning for udbetaling af tilskud til  

 personlig assistance.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet omstændigheder, der  

 har betydning for udbetaling af tilskud til personlig assistance.
 Stk. 3. Direktøren for Arbejdsmarkedsstyrelsen kan fastsætte  

 nærmere regler om tilsynet med ordningen og om revurdering af behovet for  

 personlig assistance.
Klage § 13. Klage over Arbejdsformidlingens afgørelser om støtte til  

 personlig assistance kan inden 4 uger indbringes for Arbejdsmarkedets  

 Ankenævn af den, som afgørelsen vedrører.
Kapitel 4 Forsøg med personlig assistance til handicappede under efter- og  

 videreuddannelse § 14. Arbejdsministeren kan etablere en forsøgsordning med  

 personlig assistance til 1) beskæftigede, der uden for normal arbejdstid deltager i almindelig  

 efter- og videreuddannelse inden for det pågældende erhverv eller tager orlov  

 til uddannelse, og 2) ledige i uddannelsestilbud med uddannelsesgodtgørelse efter lov om en  

 aktiv arbejdsmarkedspolitik, med godtgørelse for tab af indtægt eller  

 arbejdsmulighed efter lov om arbejdsmarkedsuddannelser, med orlovsydelse  

 efter lov om orlov eller med bevarelse af retten til dagpenge efter § 62 a i  

 lov om arbejdsløshedsforsikring m.v.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 5 Forsøg med en isbryderordning for nyuddannede personer med et  

 handicap § 15. Arbejdsministeren kan etablere en forsøgsordning med  

 løntilskud i op til 9 måneder ved ansættelse af handicappede personer, der  

 har gennemført en uddannelse, der berettiger til optagelse i en  

 arbejdsløshedskasse jf. arbejdsløshedsforsikringslovens § 41, stk. 1, nr. 3,  

 litra b.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 6 Arbejdsredskaber, værktøj, arbejdspladsindretning m.v.
 § 16. Arbejdsministeren kan fastsætte nærmere regler om brug af de  

 satspuljemidler, der afsættes på finansloven for 1998 og 1999 til støtte til  

 anskaffelse af hjælpemidler, som er nødvendige for at fastholde eller  

 indsluse handicappede personer på arbejdsmarkedet, eller for at handicappede  

 personer kan deltage i uddannelses- eller aktiveringstilbud.
Kapitel 7 Andre bestemmelser § 17. Det regionale Arbejdsmarkedsråd skal regelmæssigt og mindst  

 1 gang om året afholde møde med repræsentanter for De samvirkende  

 Invalideorganisationer og offentlige arbejdsgivere og drøfte den  

 arbejdsmarkedspolitiske situation i regionen for handicappede personer.
 Stk. 2. Det regionale Arbejdsmarkedsråd udarbejder årligt en  

 beretning vedrørende administrationen af denne lov.
Stk. 3. Det regionale Arbejdsmarkedsråds beretning skal bl. a.  

 indeholde oplysninger om 1) brugen af fortrinsadgangen, jf. kapitel 2, 2) tildelingen af personlig assistance, jf. kapitel 3, og 3) andre initiativer, som Arbejdsformidlingen har iværksat for at lette  

 adgangen til arbejdsmarkedet for handicappede personer.
 Stk. 4. Direktøren for Arbejdsmarkedsstyrelsen kan fastsætte  

 nærmere regler om det i stk. 1-3 nævnte.
Kapitel 8 Ikrafttrædelses- og overgangsbestemmelser § 18. Loven træder i kraft den 1. juni 1998, jf. dog stk 2.
 Stk. 2. Arbejdsministeren fastsætter tidspunktet for ikrafttræden  

 af lovens § 19, nr. 1.
 Stk. 3. Den 1. juni 1998 ophæves lov nr. 928 af 27. december 1991  

 om personlig assistance til handicappede i erhverv samt § 30 i lov om social  

 bistand, jf. lovbekendtgørelse nr. 110 af 26. februar 1996.
Stk. 4. Uanset § 5 kan der frem til den 1. juli 1998 efter  

 reglerne i denne lov ydes personlig assistance til personer, der allerede er  

 ansat eller i perioden frem til den 1. juli 1998 ansættes i 1) individuelt beskyttede stillinger efter Socialministeriets 1/3-ordning,  

 jf. lov om social bistand § 91 og 2) fleksjob, jf. §§ 49 a - 49 c i lov om social bistand.
 § 19. I lov nr. 928 af 27. december 1991 om personlig assistance  

 til handicappede i erhverv som ændret ved lov nr. 203 af 29. marts 1995  

 foretages følgende ændring:
 1. § 2 a, stk. 1, nr. 3, affattes således:
»3) fleksjob, jf. §§ 49 a - 49 c i lov om social bistand,» § 20. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget skal medvirke til at styrke og stimulere mulighederne for  

 beskæftigelse og arbejdspladsfastholdelse af personer med et handicap på  

 arbejdsmarkedet primært på ordinære vilkår men også på særlige vilkår.  

 Forslaget er således et led i regeringens initiativer for at skabe et mere  

 rummeligt arbejdsmarked.
Med lovforslaget sker der en samling af de  

 kompenserende arbejdsmarkedspolitiske foranstaltninger for personer med et  

 handicap.
Personer med et handicap skal sikres lige muligheder med andre på  

 arbejdsmarkedet.
Der er allerede mange personer med et handicap i  

 beskæftigelse, men der er fortsat et væsentligt uudnyttet  

 arbejdskraftspotentiale hos denne gruppe.
Det er vigtigt at gøre det lettere for virksomhederne at rekruttere  

 personer med et handicap og at få gjort denne gruppe mere synlig.
Behovet for  

 kompenserende ydelser må ikke komme til at virke som en barriere for  

 ansættelse af personer med et handicap og gøre denne gruppe til en mindre  

 fleksibel arbejdskraft.
Derfor må adgangen til kompenserende ydelser som fx  

 støtte til personlig assistance være hurtig og smidig.
 Samlingen af de kompenserende foranstaltninger på Arbejdsministeriets  

 område medvirker til at gøre området mere overskueligt både for  

 virksomhederne og for personer med et handicap.
 Der er allerede mulighed for at kompensere personer med et handicap gennem  

 følgende ordninger i Arbejdsministeriets regi:
- tilskud til personlig assistance efter lov om personlig assistance til  

 handicappede i erhverv, - fortrinsadgang til ledige stillinger hos offentlige arbejdsgivere,  

 bevilling til stadepladser m.v. og taxikørsel efter bekendtgørelse om  

 handicappede ansøgeres fortrinsadgang ved ansættelse hos offentlige  

 arbejdsgivere, bevilling til stadepladser m.v. og taxikørsel, der er udstedt  

 efter § 30 i lov om social bistand og - satspuljemidler til anskaffelse af hjælpemidler (arbejdspladsindretning  

 m.v.) Arbejdsformidlingen administrerer de forskellige ordninger.  

 Arbejdsformidlingens handicapkonsulenter har herigennem opbygget en bred  

 viden omkring ansættelse og fastholdelse på arbejdsmarkedet af personer med  

 handicap.
 Lovforslaget indeholder følgende nye initiativer, der består i etablering  

 af forsøg med:
- en udvidelse af ordningen med personlig assistance til efter- og  

 videreuddannelse og - en isbryderordning for nyuddannede personer med et handicap.
 Ordningerne vil blive administreret af Arbejdsformidlingen.
a) Forsøg med personlig assistance til handicappede under efter- og  

 videreuddannelse Det Centrale Handicapråd har påpeget, at der er behov for, at personer med  

 et handicap får mulighed for støtte til personlig assistance under efter- og  

 videreuddannelse.
Med de stigende krav til arbejdskraftens kvalifikationer stilles der også  

 stigende krav til den enkelte om løbende efter- og videreuddannelse.
Når en  

 person med et handicap ønsker at tage en efter- og videreuddannelse, kan der  

 være behov for personlig assistance.
Inden for rammerne af den gældende  

 lovgivning er mulighederne for personlig assistance under uddannelse  

 imidlertid begrænsede.
 Efter sektoransvarlighedsprincippet ligger ansvaret for tildeling af  

 støtte til personlig assistance under uddannnelse primært hos  

 uddannelsesinstitutionerne, men der er fortsat mange  

 uddannelsesinstitutioner, som ikke har mulighed for at tilbyde støtte til  

 personlig assistance.
På arbejdsmarkedsuddannelsesområdet er der udarbejdet en handlingsplan for  

 handicappedes adgang til AMU-centre, hvor samtlige AMU-centre gennemgås med  

 hensyn til tilgængelighed til centrene og muligheden for, at handicappede kan  

 færdes på centrene.
Der er endvidere udarbejdet en 3-årig handlingsplan for  

 handicappede i arbejdsmarkedsuddannelserne, som koncentrerer sin indsats om  

 egnede og kompenserende undervisningsmidler, tekniske hjælpemidler og særligt  

 udstyr samt forskellige informationsaktiviteter.
Manglende mulighed for personlig assistance under efter- og  

 videreuddannelse stiller personer med et handicap svagere på arbejdsmarkedet.  

 For beskæftigede med et handicap betyder det, at de ikke har samme muligheder  

 for at vedligeholde deres kvalifikationer gennem efter- og videreuddannelse  

 som andre beskæftigede.
For ledige med et handicap betyder det, at de ikke  

 har samme muligheder som andre ledige for at indgå i opkvalificerende  

 uddannelsestilbud og derigennem opnå tilknytning til arbejdsmarkedet.
 Formålet med forsøgsordningen er at give personer med et handicap mulighed  

 for efter- og videreuddannelse for at vedligeholde deres faglige  

 kvalifikationer.
b) Forsøg med en isbryderordning for nyuddannede personer med et  

 handicap Det centrale Handicapråd har også peget på behovet for en praktikordning  

 for nyuddannede personer med et handicap.
 Baggrunden for iværksættelsen af et forsøg med en isbryderordning for  

 handicappede er et ønske om at kompensere for de vanskeligheder, som personer  

 med et handicap kan have med at dokumentere, at de efter endt uddannelse har  

 de tilstrækkelige forudsætninger for at fungere på arbejdsmarkedet.
 Isbryderordningerne, hvor fx højtuddannede er blevet ansat i mindre  

 virksomheder, har vist sig at være et nyttigt instrument til at bryde  

 barrierer og skaffe de pågældende fodfæste på et arbejdsmarked, der ikke  

 umiddelbart retter rekrutteringen mod dem.
Personer med et handicap kan have sværere ved dels at have arbejde ved  

 siden af studiet, dels at finde egnet studiearbejde.
Nyuddannede personer med  

 et handicap har derfor sværere ved at dokumentere, at de har de  

 tilstrækkelige forudsætninger for at fungere på arbejdsmarkedet.  

 Tilskudsordningen skal kompensere for disse særlige problemer, som personer  

 med et handicap har.
På længere sigt vil ordningen kunne give virksomhederne et bedre og  

 bredere rekrutteringsgrundlag.
Dels fordi personer med et handicap hurtigere  

 vil få større arbejdserfaring, dels fordi virksomhederne får større erfaring  

 med medarbejdere med et handicap.
Erhvervsøkonomiske konsekvenser Det er hensigten, at en samling af de kompenserende foranstaltninger på  

 Arbejdsministeriets område i en lov skal medvirke til at gøre området mere  

 overskueligt for virksomhederne og dermed lette ansættelsen af personer med  

 et handicap.
På længere sigt vil det kunne give virksomhederne et bredere  

 rekrutteringsgrundlag, fordi den lettere adgang til kompenserende ydelser,  

 vil gøre det lettere at rekruttere personer med et handicap og få gjort denne  

 gruppe mere synlig.
 Lovforslaget antages ikke herudover at have erhvervsøkonomiske  

 konsekvenser.
Lovforslaget har været forelagt Erhvervsministeriets testpanel.
Der blev  

 udsendt spørgeskemaer til 141 virksomheder i testpanelet.
Heraf har 57  

 virksomheder returneret spørgeskemaet inden svarfristen på 11 dage.
Kun 2 af  

 de virksomheder, der har returneret evalueringsskemaet, er direkte berørt af  

 ændringerne.
På grund af den lave svarprocent og de meget få berørte  

 virksomheder er det reelt ikke muligt at konkludere, om lovforslaget har  

 administrative konsevenser for virksomhederne på grundlag af testpanelets  

 svar.
Forholdet til EU-retten Det vurderes, at lovforslaget ikke indeholder statsstøtte, der skal  

 notificeres til Europa-Kommissionen efter EF-traktatens artikel 93, stk. 3.
For at kunne betegne en foranstaltning som støtte, der er uforenelig med  

 fællesmarkedet, jf.
EF-traktatens artikel 92, stk. 1, skal fire kriterier  

 være opfyldt.
Foranstaltningen skal være til fordel for den begunstigede  

 virksomhed; den skal ydes ved hjælp af statsmidler; den skal være målrettet,  

 d.v.s. begunstige »visse virksomheder eller visse produktioner«; og  

 den skal påvirke samhandlen mellem medlemsstaterne.
Disse fire betingelser er  

 kumulative.
Det vurderes, at en støtte, der ydes efter lovforslaget, ikke vil kunne  

 betegnes som målretttet, idet den ikke vil begunstige visse virksomheder  

 eller visse produktioner.
Der vil således være tale om en generel  

 foranstaltning, der efter Europa-Kommissionens og EF-domstolens praksis  

 falder udenfor statsstøttebegrebet.
Det er i denne forbindelse afgørende, at  

 staten ikke opnår diskretionære beføjelser til at anvende den pågældende  

 foranstaltning på uensartet vis.
Ligestillingsmæssige konsekvenser Lovforslaget antages ikke at påvirke ligestillingen mellem kvinder og  

 mænd.
Miljømæssige konsekvenser Lovforslaget antages ikke at have miljømæssige konsekvenser.
Økonomiske og administrative konsekvenser Det må forventes, at en samling af de kompenserende  

 arbejdsmarkedspolitiske foranstaltninger for personer med et handicap vil  

 kunne føre til en øget anvendelse af de kompenserende ordninger.  

 Iværksættelsen af forsøget med en isbryderordning for nyuddannede personer  

 med et handicap vil også kunne betyde øget anvendelse af de kompenserende  

 ordninger.
Det forventes dog ikke, at samlingen vil medføre væsentlige  

 merudgifter eller væsentlig øget administration.
Bemærkninger til lovforslagets enkelte bestemmelser Til § 1 Formålet med loven er, at personer med handicap skal have samme  

 erhvervsmuligheder som personer uden et handicap.
Med det formål at styrke og  

 stimulere handicappedes lige muligheder på et foranderligt arbejdsmarked  

 bygger loven på princippet om arbejdsmæssig ligestilling gennem kompensation  

 for de individuelle eller omgivelsesbestemte konsekvenser af  

 funktionsnedsættelsen og gennem udvikling og vedligeholdelse af den enkelte  

 erhvervskompetence.
Til § 2 Der er ikke med lovforslaget tilsigtet ændringer i den hidtidige  

 personkreds.
Afgørelsen af, om en funktionsnedsættelse giver mulighed for  

 kompensation, vil fortsat kunne træffes af Arbejdsformidlingen uden  

 inddragelse af sagkyndige, herunder læger, men med en vurdering af den  

 pågældendes muligheder på arbejdsmarkedet.
Til § 3 Bemyndigelsen til arbejdsministeren til at fastsætte regler om  

 fortrinsadgang til visse offentligt regulerede beskæftigelser for personer,  

 der på grund af handicap har vanskeligt ved at at få beskæftigelse på det  

 almindelige arbejdsmarked, findes nu i § 30 i lov om social bistand.
Med  

 lovforslaget foreslås bemyndigelsen flyttet og moderniseret.
På opfordring  

 fra Det Centrale Handicapråd og Center for Ligebehandling af handicappede  

 foreslås det, at bemyndigelsens rækkevidde begrænses, således at der er alene  

 er fortrinsadgang, hvis den handicappede er lige så kvalificeret, som de  

 øvrige ansøgere.
Efter de gældende regler er der også bemyndigelse til at fastsætte regler  

 om fortrinsadgang, hvis den handicappede er næsten lige så kvalificeret, som  

 de øvrige ansøgere.
Det er rådets og centerets opfattelse, at ordet  

 »næsten« har givet anledning til, at mange handicappede ikke har  

 ønsket at anvende fortrinsretten.
Til § 4 Personkredsen svarer til den personkreds, der efter § 2 kan få personlig  

 assistance efter den gældende lov om personlig assistance til handicappede i  

 erhverv, som ændret ved lov nr. 203 af 29. marts 1995.
Til § 5 Der er tale om en videreførelse af stillingskategorierne i den hidtidige §  

 2a i lov om personlig assistance til handicappede i erhverv.
Der kan således  

 fortsat ydes personlig assistance under beskæftigelse i jobtræning, puljejob  

 m.v.
 Med lov nr. 203 af 29. marts 1995 om ændring af lov om personlig  

 assistance til handicappede i erhverv skete der en udvidelse af målgruppen  

 for lov om personlig assistance til handicappede, således at der også kunne  

 ydes tilskud til personlig assistance til personer ansat i individuelt  

 beskyttede stillinger efter Socialministeriets 1/3- og 50/50-ordninger og i  

 individuel jobtræning jf. kapitel 9 i lov om en aktiv arbejdsmarkedspolitik.  

 Ændringen var en udmøntning af aftalen om satspuljereguleringspuljen for  

 1995.
Som følge af ændringerne af lov om social bistand, hvorefter betegnelserne  

 for individuelt beskyttede stillinger efter socialministeriets 50/50- og 1/3  

 -ordninger ændres til henholdsvis fleksjob og til skånejob til personer, som  

 modtager social pension, foreslås det, at henholdsvis fleksjob og skånejob  

 til personer, som modtager social pension, indsættes i den foreslåede § 5 i  

 stedet for.
Der henvises i øvrigt til bemærkningerne til § 18.
Til § 6 Ordlyden foreslås ændret i forhold til den gældende § 3 i lov om personlig  

 assistance til handicappede i erhverv.
Det foreslås, at den personlige  

 assistent kan bistå den handicappede person med de arbejdsfunktioner, der er  

 en naturlig følge af ansættelsen, og der vil således kunne ydes personlig  

 assistance til udførelse af hvervet som tillidsrepræsentant.
Det foreslåes præciseret, at der kun kan ydes personlig assistance, hvis  

 handicappet i øvrigt er foreneligt med den pågældendes erhverv.
De praktiske  

 arbejdsfunktioner, som den personlige assistent kan bistå med, skal ses i  

 modsætning til de indholdsmæssige arbejdsopgaver, som den handicappede person  

 må kunne udføre uden hjælp fra en assistent.
Arbejdsopgaverne må ikke være udtømt med den personlige assistents  

 arbejde.
Ansættelsen af den personlige assistent må ikke have karakter af  

 vikardækning eller almindelig medhjælp.
Der kan ikke ydes støtte til personlig assistance, når behovet for den  

 personlige assistance skyldes, at arbejdsfunktionerne hovedsagligt eller  

 alene består i arbejdsfunktioner, hvis udførelse er uforenelige med  

 handicappet.
Den handicappede person skal således selv kunne udføre det  

 væsentligste indhold i arbejdet.
 Hvis arbejdet nødvendiggør det, vil personlig assistance kunne ydes af  

 flere forskellige ansatte inden for de gældende rammer, herunder  

 20-timers-grænsen, jf. § 7, stk. 3.
Til § 7 Efter § 4, stk. 4, i lov om personlig assistance til handicappede i  

 erhverv kan der ydes refusion af den personlige assistents rejseudgifter i  

 forbindelse med arbejdsbetingede rejser.
Det præciseres, at der ud over de  

 direkte rejseomkostninger kan ydes refusion af fx udgifter til time-dagpenge  

 til den personlige assistent.
 Det præciseres endvidere, at der kan ydes refusion til ansættelse af en  

 vikar for den personlige assistent i forbindelse med den personlig assistents  

 længerevarende sygdom og lignende, og at der kan udbetales tilskud til den  

 personlige assistent i situationer, hvor den handicappede person er syg.
Til § 8 Det præciseres, at der ikke kan ydes et højere tilskud til ansættelse af  

 en personlig assistent end den faktiske lønudgift, som ansættelsen medfører.  

 Er den personlig assistent fx ansat i jobtræning eller fleksjob, kan der  

 således alene ydes tilskud til den del af lønudgiften, som ikke i forvejen er  

 dækket af løntilskud.
Til § 9 og 10 Bestemmelserne svarer med mindre redaktionelle ændringer til de nugældende  

 bestemmelser i § 7 og 8 i lov om personlig assistance til handicappede i  

 erhverv.
Det foreslås, at Arbejdsformidlingen administrerer ordningen og kan  

 indhente nødvendige oplysninger fra ansøgerens bopælskommune samt fra andre  

 myndigheder eller institutioner om bl.a. ansøgerens helbredsforhold og  

 behovet for praktisk bistand i forbindelse med erhverv.
 Afgørende for om der kan ydes støtte til personlig assistance er, dels om  

 dette kan medvirke til at en handicappet person ikke mister sit arbejde dels  

 at gøre det muligt for en handicappet person at få beskæftigelse eller  

 etablere egen virksomhed.
Hvorvidt der er behov for at yde støtte til assistance vil afhænge af det  

 konkrete handicap og det konkrete arbejde, der skal udføres.
Det vil være en  

 forudsætning, at den handicappede selv er i stand til at bestride den  

 indholdsmæssige del af arbejdet, idet den personlige assistent alene skal  

 udføre praktiske opgaver, som den handicappede ikke selv kan udføre.
Til § 11 Efter den gældende § 9 i lov om personlig assistance til handicappede i  

 erhverv skal tilskuddet være udbetalt senest den 15. i den følgende måned.  

 Med den foreslåede ændring bliver der mulighed for at fastsætte nærmere  

 regler bl. a. om, at arbejdsgiveren kan få udbetalt tilskud til den  

 personlige assistent, uanset at han ved en fejl eller forglemmelse først  

 anmoder om at få udbetalt tilskud efter den 15. i den følgende måned.
Til § 12 Det foreslås, at såvel den handicappede person som virksomhederne får  

 pligt til at give arbejdsformidlingen oplysninger om ændringer, der har  

 betydning for tilskuddet til personlig assistance.
Herudover foreslås, at det  

 kommer til at fremgå af loven, at der er pligt til at tilbagebetale  

 uberettiget modtaget tilskud.
Til § 13 Arbejdsmarkedets Ankenævn blev ved lov nr. 203 af 29. marts 1995  

 klageinstans for Arbejdsformidlingens afgørelser om støtte til personlig  

 assistance, jf. lovens § 11. Denne bestemmelse videreføres med lovforslagets  

 § 13.
Til § 14 Efter gældende praksis kan der ydes støtte til personlig assistance til  

 handicappede personer, der deltager i efter- og videreuddannelse, når  

 deltagelsen er et naturligt led i arbejdet/erhvervet.
For lønmodtagere er det  

 en betingelse, at kursusaktiviteten er et led i arbejdet, betales af  

 arbejdsgiveren og afvikles i arbejdstiden.
Der er blevet ydet tilskud til  

 personlig assistance under deltagelse i AMU-kurser.
Det er hensigten, at forsøgsordningen skal give personer med et handicap  

 mulighed for personlig assistance under deltagelse i efter- og  

 videreuddannelse, der har betydning for deres arbejdsmarkedstilknytning.
Der  

 vil alene kunne ydes støtte til personlig assistance efter forsøgsordningen,  

 når uddannelsesinstitutionen ikke har mulighed for at yde støtte hertil.
Forsøgsordningen vil omfatte beskæftigede, der uden for arbejdstiden  

 deltager i sædvanlige kursusaktiviteter, der er et almindeligt led i efter-  

 og videreuddannelse inden for det pågældende erhverv.
Det foreslås endvidere,  

 at beskæftigede personer med et handicap også skal have mulighed for  

 personlig assistance under uddannelsesorlov.
 Det vil blive overvejet, om der er behov for at give handicappede  

 personer, der uden for arbejdstiden deltager i efter- og videreuddannelse,  

 mulighed for at få støtte til personlig assistance i mere end de 20 timer,  

 som handicappede i erhverv efter de gældende regler højst kan opnå støtte  

 til.
Forsøgsordningen vil endvidere omfatte ledige i uddannelsestilbud med  

 uddannelsesgodtgørelse, med godtgørelse for tab af indtægt eller  

 arbejdsmulighed efter lov om arbejdsmarkedsuddannelser, med bevarelsen af  

 retten til dagpenge efter § 62 a i arbejdsløshedsforsikringsloven eller med  

 orlovsydelse.
Målet er at sikre personer med et handicap samme muligheder for  

 uddannelsestilbud, som andre ledige.
Til § 15 Det er hensigten, at forsøgsordningen skal omfatte personer, der uanset en  

 væsentlig funktionsnedsættelse kan opnå en varig tilknytning til det ordinære  

 arbejdsmarked på sædvanlige løn- og ansættelsesvilkår - eventuelt med  

 kompenserende hjælpemidler.
De handicappede personer skal for at kunne anvende ordningen have  

 gennemført en uddannelse, der ville berettige til optagelse i en  

 arbejdsløshedskasse (minimum 18 måneders uddannelse). Der vil dog ikke blive  

 stillet krav om medlemskab af en arbejdsløshedskasse.
Der vil være mulighed  

 for ansættelse i 6 måneder og i særlige tilfælde op til 9 måneder.
Ordningen tænkes udformet således, at ansættelsen kan påbegyndes i de 2  

 første år efter uddannelsens afslutning.
Der vil kunne udbetales et  

 løntilskud på op til 50% af lønudgiften, dog højst 11.000 kr pr. måned.
Løn- og ansættelsesvilkårerne skal svare til de overenskomstmæssige eller  

 de for tilsvarende arbejde sædvanligt gældende.
Virksomheden skal kunne  

 godtgøre, at man ikke har afskediget en ansat i den pågældende funktion med  

 henblik på ansættelse af en handicappet med løntilskud i stedet.
 Der forventes ikke stillet krav om, at den handicappede person skal have  

 været ledig i en vis periode forud for ansættelsen med løntilskud, men  

 vedkommende skal dog mangle erhvervserfaring inden for det fagområde,  

 uddannelsen kvalificerer til.
Til § 16 Efter lov om social bistand er kompetencen til at yde hjælp til  

 anskaffelse af værktøj, arbejdsredskaber m.v. henlagt til de kommunale  

 myndigheder.
Arbejdsformidlingens handicapkonsulenter har dog mulighed for at  

 yde støtte fra en satspulje på 1 mio kr (satspuljeforliget for 1996  

 »Støtte til handicappede«). Fra puljen kan der ydes tilskud til:
- særlige uddannelses- og aktiveringstilbud til handicappede personer fx i  

 form af kurser eller jobtræning - anskaffelse af hjælpemidler, som er nødvendige for at fastholde eller  

 indsluse handicappede personer på arbejdsmarkedet, eller for at muliggøre  

 deltagelse i uddannelses- eller aktiveringstilbud.
Der er i hvert af årerne 1997, 1998 og 1999 afsat 5 mill. kr, hvoraf 1  

 mill. kr. i hvert af årerne er lagt ud til administration i AF-regionerne til  

 anskaffelse af hjælpemidler i form af fx særlige arbejdsredskaber, særligt  

 værktøj og arbejdspladsindretning.
Den øvrige del af puljen fordeles af  

 Arbejdsmarkedsstyrelsen på baggrund af ansøgninger fra  

 handicaporganisationerne.
I praksis anvender AF-konsulenterne puljen til  

 »straksanskaffelse« af hjælpemidler, således at ansættelsen af en  

 person med et handicap ikke kommer til at bero på de kommunale myndigheders  

 stillingtagen til tilskud til anskaffelse af hjælpemidler.
De kommunale  

 myndigheder kan refundere udgifter til anskaffelse af hjælpemidler, når de er  

 enige i anskaffelsen.
På baggrund af erfaringerne med puljen vil det blive  

 overvejet at udvide Arbejdsformidlingens muligheder for at yde støtte til  

 arbejdsredskaber m.v. til handicappede i erhverv m.v.
Til § 17 Efter den gældende bekendtgørelse nr. 510 af 18. juni 1997 om handicappede  

 ansøgeres fortrinsadgang ved ansættelse hos offentlige arbejdsgivere,  

 bevilling til stadepladser m.v. og taxikørsel skal Det regionale  

 Arbejdsmarkedsråd mindst en gang årligt afholde et møde med repræsentanter  

 for De samvirkende Invalideorganisationer, og Arbejdsmarkedsrådet skal en  

 gang årligt udarbejde beretning om fortrinsbekendtgørelsen.
Det foreslås, at  

 møderne og beretningerne skal omfatte alle de initiativer på handicapområdet,  

 som er omfattet af lovforslaget.
Der afholdes møde med en bredere kreds, end de offentlige arbejdsgivere,  

 der i forvejen er repræsenteret i Det regional Arbejdsmarkedsråd.
Som  

 offentlige arbejdsgivere anses i denne sammenhæng også kommunale og  

 amtskommunale fællesskaber, virksomheder og selskaber, hvor det offentlige er  

 medejer med en dominerende indflydelse samt organisationer, foreninger,  

 institutioner og lignende, hvor mindst 50 % af udgifterne dækkes af  

 offentlige tilskud.
Til § 18 Den gældende lov om personlig assistance til handicappede i erhverv giver  

 mulighed for at yde støtte til personlig assistance til bl. a. personer i  

 individuelt beskyttede stillinger efter Socialministeriets 50/50-ordning og  

 1/3-ordning , jf. lov om social bistand § 91.
 Ved lov nr. 459 af 10. juni 1997 om ændring af lov om social bistand og  

 lov om dagpenge ved sygdom eller fødsel (Regler om fleksjob m.v.) ændres  

 betegnelsen for beskyttede enkeltpladser for personer, der ikke får pension -  

 50/50-stillinger - til fleksjob, jf. lov om social bistand afsnit III A,  

 fleksjob m.v. §§ 49a-49c. Ændringen forventes at træde i kraft den 1. januar  

 1998.
 Fleksjobordningen videreføres i lov om en aktiv socialpolitik §§ 71-73,  

 der træder i kraft den 1. juli 1998.
 Socialministeriets 1/3-ordning med individuelt beskyttede enkeltpladser  

 til personer, der modtager pension, vil ved ikrafttrædelsen af lov om aktiv  

 socialpolitik den 1. juli 1998 blive videreført med ordningen med skånejob  

 til personer, som modtager social pension, jf. lov om aktiv socialpolitik §§  

 75-77.
 Overgangsbestemmelsen i stk. 3, giver mulighed for, at der kan ydes  

 tilskud til personlig assistance til personer med et hancicap, der ved lovens  

 ikrafttræden er ansat i et fleksjob efter bistandslovens §§ 49 a - 49 c eller  

 i Socialministeriets 1/3-ordning efter bistandslovens § 91.
Til § 19 Det præciseres, at personlig assistance efter lov nr. 928 af 27. december  

 1991 om personlig assistance til handicappede i erhverv kan ydes under  

 beskæftigelse i fleksjob, jf. §§ 49 a - 49 c i lov om social bistand, når  

 ordningen med individuelt beskyttede stillinger efter Socialministeriets  

 50/50-ordning kanaliseres over i fleksjobordningen.
Skriftlig fremsættelse (26. marts 1998) Arbejdsministeren (Ove Hygum):
 Jeg tillader mig hermed at fremsætte:
 Forslag til lov om kompensation til handicappede i erhverv m.v.
(Lovforslag nr.
L 21).
 Der er tale om genfremsættelse af L 123, der blev fremsat den 4. december  

 1997 og 1. behandlet den 23. januar 1998 og derefter bortfaldt på grund af  

 valget den 11. marts 1998.
 Lovforslaget skal medvirke til at styrke og stimulere handicappede  

 personers muligheder for beskæftigelse på arbejdsmarkedet og er et led i  

 regeringens initiativer til at skabe et mere rummeligt arbejdsmarked.
 Med lovforslaget sker der en samling af de kompenserende  

 arbejdsmarkedspolitiske foranstaltninger for personer med et handicap.
 Samlingen af de kompenserende foranstaltninger på Arbejdsministeriets  

 område skal medvirke til at gøre området mere overskueligt både for  

 virksomhederne og for personer med et handicap.
 Der er allerede mulighed for at kompensere personer med et handicap gennem  

 følgende ordninger i Arbejdsministeriets regi:
- Tilskud til personlig assistance efter lov om personlig assistance til  

 handicappede i erhverv, - fortrinsadgang til ledige stillinger hos offentlige arbejdsgivere,  

 bevilling til stadepladser m.v. og taxikørsel efter bekendtgørelse om  

 handicappede ansøgeres fortrinsadgang ved ansættelse hos offentlige  

 arbejdsgivere, bevilling til stadepladser m.v. og taxikørsel, der er udstedt  

 efter § 30 i lov om social bistand og - satspuljemidler til anskaffelse af hjælpemidler (arbejdspladsindretning  

 m.v.) De væsentligste ny elementer i lovforslaget er:
 - Etablering af en forsøgsordning med personlig assistance til  

 handicappede under efter- og videreuddannelse.
 - Etablering af en isbryderordning (løntilskudsordning) for nyuddannede  

 personer med et handicap.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale forslaget til Tingets velvillige  

 behandling.
Efter 2. behandling den 5. maj 1998 Kapitel 1 Formål og personkreds § 1. Loven har til formål at styrke og stimulere handicappede  

 personers muligheder for beskæftigelse med det formål at give disse de samme  

 muligheder for erhvervsudøvelse som personer uden handicap.
 § 2. Loven omfatter personer, der på grund af handicap kan have  

 vanskeligt ved at få og bevare beskæftigelse uden kompensation efter denne  

 lov.
Kapitel 2 Fortrinsadgang § 3. En person, der på grund af et handicap har vanskeligt ved at  

 få beskæftigelse på det almindelige arbejdsmarked, har fortrinsadgang til  

 ledige stillinger hos offentlige arbejdsgivere, bevilling til stadepladser  

 m.v. og tilladelse til taxikørsel, hvis vedkommende er lige så kvalificeret  

 som de øvrige ansøgere.
 Stk. 2. Arbejdsministeren fastsætter nærmere regler om  

 fortrinsadgangen, herunder om den handicappede persons ret til en  

 ansættelsessamtale og arbejdsgiverens pligt til at forhandle med  

 arbejdsformidlingen, hvis den handicappede ansøger ikke ansættes.
Kapitel 3 Personlig assistance til handicappede i erhverv § 4. Der kan ydes personlig assistance til ledige, lønmodtagere og  

 selvstændigt erhvervsdrivende, der på grund af 1) synsnedsættelse er ude af stand til eller kun med uforholdsmæssigt  

 besvær er i stand til at læse, 2) alvorligt hørehandicap har særlige behov for bistand ved udførelsen af  

 erhverv m.v., herunder tolkebistand, 3) meget betydeligt nedsat funktion som følge af et handicap har behov for  

 praktisk bistand ved udførelse af arbejdsfunktioner, eller 4) handicap i øvrigt har anden alvorligt nedsat funktion, der giver behov  

 for særlig bistand i forbindelse med udøvelse af erhverv m.v.
 Stillingskategorier m.v.
§ 5. Personlig assistance kan ydes under beskæftigelse i 1) stillinger på ordinære løn- og ansættelsesvilkår, 2) individuel jobtræning, jf. kapitel 9 i lov om en aktiv  

 arbejdsmarkedspolitik, 3) fleksjob, jf. lov om aktiv socialpolitik §§ 71-73, eller 4) skånejob til personer, der modtager social pension, jf. lov om aktiv  

 socialpolitik §§ 75-77.
 Stk. 2. Ledige personer med et handicap kan få tilskud til  

 personlig assistance under efteruddannelse forud for påbegyndelse af et  

 konkret ansættelsesforhold.
Tilskud og ansættelse § 6. Tilskud ydes til en virksomhed til aflønning m.v. af en  

 personlig assistent for en ansat eller for en, der skal ansættes i  

 virksomheden, eller virksomhedens indehaver.
Den personlige assistent skal  

 bistå den handicappede person med de praktiske arbejdsfunktioner, som følger  

 af beskæftigelsen, og som den pågældende på grund af handicappet ikke selv  

 kan udføre.
Der kan ikke ydes tilskud til personlig assistance, hvis  

 erhvervet er uforeneligt med handicappet.
§ 7. Den personlige assistent ansættes i virksomheden på normale  

 ansættelsesvilkår.
Den handicappede person skal forud for ansættelse af en  

 assistent godkende denne.
 Stk. 2. Tilskud kan kun ydes til ansættelse i en bestemt  

 arbejdsfunktion i en bestemt virksomhed.
Stk. 3. Tilskud kan ydes for assistance i gennemsnitlig indtil 20  

 timer pr. uge for en bestemt periode eller indtil videre.
I forbindelse med  

 efteruddannelse forud for et konkret ansættelsesforhold, jf. § 5, stk. 2, kan  

 der ydes tilskud op til fuld tid.
 Stk. 4. Der kan ydes refusion af udgifter til den personlige  

 assistent ved arbejdsbetingede rejser og til vikardækning ved assistentens  

 længerevarende sygdom og lignende.
 Stk. 5. Arbejdsministeren fastsætter nærmere regler om, i hvilket  

 omfang der kan ydes tilskud til den personlige assistent under den  

 handicappede persons sygdom, og i hvilket omfang der kan ydes tilskud, hvis  

 den personlige assistent er syg.
§ 8. Tilskuddets størrelse svarer til den overenskomstmæssige  

 studentertimelønssats inden for statens område.
Til assistance i form af  

 tegnsprogstolkning kan ydes et tilskud svarende til den ordinære sats for  

 tegnsprogstolkning.
 Stk. 2. Efter en konkret vurdering kan arbejdsformidlingen, hvis  

 karakteren af den påkrævede assistance kræver det, yde et tilskud svarende  

 til den ordinære sats for det pågældende arbejde.
 Stk. 3. Tilskuddet kan dog ikke overstige virksomhedens faktiske  

 lønudgift til den personlige assistent.
Administration § 9. Arbejdsformidlingen administrerer ordningen med personlig  

 assistance til handicappede i erhverv.
Direktøren for Arbejdsmarkedsstyrelsen  

 kan fastsætte nærmere regler herom.
 § 10. Ansøgning om personlig assistance indgives af den  

 handicappede person til arbejdsformidlingens regionskontor i den region, hvor  

 virksomheden er beliggende.
 Stk. 2. Arbejdsformidlingen kan indhente nødvendige oplysninger  

 fra ansøgerens bopælskommune samt fra andre myndigheder eller institutioner.
 Stk. 3. Arbejdsformidlingen afgør, om ansøgningen skal  

 imødekommes.
§ 11. Arbejdsformidlingen refunderer virksomheden de lønandele,  

 som tilskuddet omfatter.
Direktøren for Arbejdsmarkedsstyrelsen kan fastsætte  

 nærmere regler herom.
 § 12. Det påhviler den handicappede person og arbejdsgiveren at  

 give arbejdsformidlingen oplysning om ændringer i arbejdsforholdet eller  

 handicappets omfang, hvis det har betydning for udbetaling af tilskud til  

 personlig assistance.
 Stk. 2. Der er pligt til at tilbagebetale tilskud m.v., som er  

 modtaget med urette, hvis den handicappede person eller arbejdsgiveren har  

 givet urigtige erklæringer eller forsætligt har fortiet omstændigheder, der  

 har betydning for udbetaling af tilskud til personlig assistance.
 Stk. 3. Direktøren for Arbejdsmarkedsstyrelsen kan fastsætte  

 nærmere regler om tilsynet med ordningen og om revurdering af behovet for  

 personlig assistance.
Klage § 13. Klage over arbejdsformidlingens afgørelser om støtte til  

 personlig assistance kan inden 4 uger indbringes for Arbejdsmarkedets  

 Ankenævn af den, som afgørelsen vedrører.
Kapitel 4 Forsøg med personlig assistance til handicappede under efter- og  

 videreuddannelse § 14. Arbejdsministeren kan etablere en forsøgsordning med  

 personlig assistance til 1) beskæftigede, der uden for normal arbejdstid deltager i almindelig  

 efter- og videreuddannelse inden for det pågældende erhverv eller tager orlov  

 til uddannelse, og 2) ledige i uddannelsestilbud med uddannelsesgodtgørelse efter lov om en  

 aktiv arbejdsmarkedspolitik, med godtgørelse for tab af indtægt eller  

 arbejdsmulighed efter lov om arbejdsmarkedsuddannelser, med orlovsydelse  

 efter lov om orlov eller med bevarelse af retten til dagpenge efter § 62 a i  

 lov om arbejdsløshedsforsikring m.v.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 5 Forsøg med en isbryderordning for nyuddannede personer med et  

 handicap § 15. Arbejdsministeren kan etablere en forsøgsordning med  

 løntilskud i op til 9 måneder ved ansættelse af handicappede personer, der  

 har gennemført en uddannelse, der berettiger til optagelse i en  

 arbejdsløshedskasse jf. arbejdsløshedsforsikringslovens § 41, stk. 1, nr. 3,  

 litra b.
 Stk. 2. Arbejdsministeren fastsætter nærmere regler om  

 forsøgsordningen.
Kapitel 6 Arbejdsredskaber, værktøj, arbejdspladsindretning m.v.
 § 16. Arbejdsministeren kan fastsætte nærmere regler om brug af de  

 satspuljemidler, der afsættes på finansloven for 1998 og 1999 til støtte til  

 anskaffelse af hjælpemidler, som er nødvendige for at fastholde eller  

 indsluse handicappede personer på arbejdsmarkedet, eller for at handicappede  

 personer kan deltage i uddannelses- eller aktiveringstilbud.
Kapitel 7 Andre bestemmelser § 17. Det regionale arbejdsmarkedsråd skal regelmæssigt og mindst  

 1 gang om året afholde møde med repræsentanter for De samvirkende  

 Invalideorganisationer og offentlige arbejdsgivere og drøfte den  

 arbejdsmarkedspolitiske situation i regionen for handicappede personer.
 Stk. 2. Det regionale arbejdsmarkedsråd udarbejder årligt en  

 beretning vedrørende administrationen af denne lov.
Stk. 3. Det regionale arbejdsmarkedsråds beretning skal bl. a.  

 indeholde oplysninger om 1) brugen af fortrinsadgangen, jf. kapitel 2, 2) tildelingen af personlig assistance, jf. kapitel 3, og 3) andre initiativer, som arbejdsformidlingen har iværksat for at lette  

 adgangen til arbejdsmarkedet for handicappede personer.
 Stk. 4. Direktøren for Arbejdsmarkedsstyrelsen kan fastsætte  

 nærmere regler om det i stk. 1-3 nævnte.
Kapitel 8 Ikrafttrædelses- og overgangsbestemmelser § 18. Loven træder i kraft den 1. juni 1998, jf. dog stk 2.
 Stk. 2. Lovens § 19, nr. 1, træder i kraft dagen efter  

 bekendtgørelsen i Lovtidende og har virkning fra den 1. januar 1998.
 Stk. 3. Den 1. juni 1998 ophæves lov nr. 928 af 27. december 1991  

 om personlig assistance til handicappede i erhverv samt § 30 i lov om  

 social bistand, jf. lovbekendtgørelse nr. 110 af 26. februar 1996.
Stk. 4. Uanset § 5 kan der frem til den 1. juli 1998 efter  

 reglerne i denne lov ydes personlig assistance til personer, der allerede er  

 ansat eller i perioden frem til den 1. juli 1998 ansættes i 1) individuelt beskyttede stillinger efter Socialministeriets 1/3-ordning,  

 jf. lov om social bistand § 91, og 2) fleksjob, jf. §§ 49 a-49 c i lov om social bistand.
 § 19. I lov nr. 928 af 27. december 1991 om personlig assistance  

 til handicappede i erhverv, som ændret ved lov nr. 203 af 29. marts 1995,  

 foretages følgende ændring:
 1. § 2 a, stk. 1, nr. 3, affattes således:
 »3) fleksjob, jf. §§ 49 a-49 c i lov om social bistand,».
 § 20. Loven gælder ikke for Færøerne og Grønland.
