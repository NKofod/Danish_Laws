Bekendtgørelse om mindstemål for fisk og krebsdyr i saltvand1) I medfør af § 10, stk. 1 og 2, § 30, § 109, stk. 1, 2. pkt., og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 568 af 21. maj 2014, fastsættes efter bemyndigelse i § 5, stk. 1, nr. 28, i bekendtgørelse nr. 559 af 28. maj 2014 om NaturErhvervstyrelsens opgaver og beføjelser:
 § 1. Bekendtgørelsen gælder ved fiskeri på dansk fiskeriterritorium og ved fiskeri med dansk indregistreret fiskerfartøj uden for dette område.
 § 2. Fisk og krebsdyr samt dele heraf, der ikke opfylder de i denne bekendtgørelse nævnte mindstemål, må ikke beholdes om bord, omlades, landes, opbevares, transporteres, sælges eller udbydes til salg, men skal straks genudsættes, så vidt muligt i levende tilstand, jf. dog bestemmelsen i artikel 15 i forordning nr. 1380/2013 om landingsforpligtelsen for erhvervsmæssigt fiskeri.
 Stk. 2. Kunstigt opdrættede fisk og krebsdyr, der opfiskes i akvakulturanlæg, er undtaget fra mindstemålsbestemmelserne.
 Stk. 3. Bestemmelserne i bekendtgørelsen gælder ikke fisk og krebsdyr, der fanges til godkendt udsætning, omplantning eller i forbindelse med godkendte videnskabelige undersøgelser.
 § 3. For de i bilag 1 anførte fiskearter gælder de i bilaget anførte mindstemål, regnet fra snudespids til halefinnens spids (totallængde).
 Stk. 2. Både ved fiskeri og landing af fisk med dansk indregistreret fiskerfartøj jf. § 1, samt ved landing i dansk havn i øvrigt, skal fisken sorteres i overensstemmelse med EU's handelsnormer.
 § 4. For de i bilag 2 anførte krebsdyrarter gælder de i bilaget anførte mindstemål.
 Stk. 2. Størrelsen af hummer og jomfruhummer angives ved totallængden målt fra spidsen af pandetornen til bagkanten af svømmeviftens midterstykke, bortset fra hårkanten.
Stk. 3. Længden på jomfruhummerhaler måles fra forkanten af første haleled til bagkanten af svømmeviftens midterstykke, bortset fra hårkanten.
Når halen måles, skal den ligge fladt, og leddene må ikke strækkes.
Straffebestemmelser § 5. Med bøde straffes den, der overtræder eller forsøger at overtræde § 2, jf. §§ 3 og 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
Ikrafttræden § 6. Bekendtgørelsen træder i kraft den 1. januar 2015.
 Stk. 2. Bekendtgørelse nr. 788 af 25. juni 2010 om mindstemål for fisk og krebsdyr i saltvand ophæves.
NaturErhvervstyrelsen, den 12. december 2014 Jette Petersen / Martin Andersen Bilag 1 For fiskearter fastsættes følgende mindstemål, regnet fra snudespids til halefinnens spids (totallængde) Bilag 2 For krebsdyrarter fastsættes følgende mindstemål 1) I bekendtgørelsen er der medtaget visse bestemmelser fra følgende forordninger: Rådets Forordning (EF) Nr. 850/98 af 30. marts 1998 om bevarelse af fiskeressourcerne gennem tekniske foranstaltninger til beskyttelse af unge marine organismer, EU-tidende 1998, nr.
L125, side 1-36, og Rådets Forordning (EF) Nr. 2187/2005 af 21. december 2005 om bevarelse af fiskeressourcerne i Østersøen, Bælterne og Øresund gennem tekniske foranstaltninger, om ændring af forordning (EF) Nr. 1434/98 og ophævelse af forordning (EF) Nr. 88/98, EU-tidende 2005, Nr.
L349, side 1-23. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
