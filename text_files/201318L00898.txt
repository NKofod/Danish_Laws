Ændringsforslag stillet den 2. juni 2014 Ændringsforslag til 3. behandling af Forslag til lov om ændring af sundhedsloven og lov om klage- og erstatningsadgang inden for sundhedsvæsenet (Ligestilling mellem psykiatriske og somatiske patienter ved ret til frit sygehusvalg, ret til hurtig udredning i sygehusvæsenet og differentieret ret til udvidet frit sygehusvalg m.v.) [af ministeren for sundhed og forebyggelse (Astrid Krag)]:
Til § 1 Af ministeren for sundhed og forebyggelse:
 1) Nr. 10 affattes således:
»10. I § 171, stk. 2, ændres »§§ 86, 87, 87 b, 87 f og 89 a« til: »§§ 86, 87 og 89 a«.« [Konsekvensændring] Bemærkninger Til nr. 1 Der er tale om en korrektion begrundet i, at sundhedslovens § 171, stk. 2, siden fremsættelsen af L 87 er blevet ændret ved § 1, nr. 20, i lov nr. 1638 af 26. december 2013, der er trådt i kraft den 1. januar 2014.
