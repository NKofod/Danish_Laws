 I medfør af § 19 A, § 33 A og § 44 i lov om skattemæssige afskrivninger,  

 jf. lovbekendtgørelse nr. 920 af 2. december 1993, og § 14 J, 3. pkt., og §  

 16 E, stk. 6, i ligningsloven, jf. lovbekendtgørelse nr. 809 af 7. oktober  

 1993 som ændret senest ved lov nr. 378 af 18. maj 1994, fastsættes:
Kontantværdiansættelse af  

 overdragelsessummer for bygninger m.v., § 1.  Overdragelsessummerne (anskaffelses- og  

 afståelsessum) for følgende formuegoder omregnes til kontantværdi:
 1. Afskrivningsberettigede bygninger og installationer  

 i sådanne bygninger samt dræningsanlæg på jordbrugsbedrifter.
 2. Driftsmidler og skibe omfattet af  

 afskrivningslovens afsnit I-III.
 3. Ombygninger og særindretninger af lejede lokaler,  

 jf. ligningslovens § 14 J, 3. pkt.
 4. Den til en erhvervsvirksomhed knyttede goodwill,  

 jf. ligningslovens § 16 E, stk. 1, nr. 1.
 5. Tidsbegrænsede rettigheder, såsom særlig  

 fremstillingsmåde eller lignende (know-how), patentret, forfatter- og  

 kunstnerret og ret til mønster eller varemærke, jf. ligningslovens § 16 E,  

 stk. 1, nr. 2.
 6. Retten ifølge en udbytte-, forpagtnings- eller  

 lejekontrakt, jf. ligningslovens § 16 E, stk. 1, nr. 3.
 Stk. 2.  Bestemmelsen i stk. 1, nr. 5, finder ikke  

 anvendelse på modtagere af vederlag for afhændelse af tidsbegrænsede  

 rettigheder, såfremt vederlaget er valgt indtægtsført over en årrække efter  

 reglerne i ligningslovens § 27 A.
 Stk. 3.  Godtgørelse i anledning af opgivelse af agentur  

 eller lignende, jf. ligningslovens § 16 E, stk. 1, nr. 4, og vederlag for  

 påtagelse af indskrænkninger i adgangen til fri erhvervsudøvelse  

 (konkurrenceklausuler), når vederlaget ydes een gang for alle, jf.  

 ligningslovens § 16 E, stk. 1, nr. 5, omregnes til kontantværdi.
 § 2.  Omregningen efter § 1 sker efter kursværdierne  

 på overdragelsestidspunktet (anskaffelses- og afståelsestidspunktet).
 § 3.  Omregningen til kontantværdi sker ved at lægge  

 den kontante del af overdragelsessummen, godtgørelsen eller vederlaget sammen  

 med kursværdien af den resterende del af overdragelsessummen m.v.
Stk. 2.  Det herefter beregnede beløb fordeles ved  

 overdragelse af fast ejendom mellem afskrivningsberettigede bygninger m.v. og  

 den øvrige del af ejendommen.
Omfatter overdragelsen samtidig fast ejendom,  

 driftsmidler eller goodwill m.v., jf. stk. 1, fordeles det beregnede beløb  

 forholdsmæssigt mellem afskrivningsberettigede bygninger m.v., den øvrige del  

 af ejendommen og de øvrige nævnte formuegoder.
 § 4.  Den ikke kontante del af overdragelsessummen  

 omregnes til kursværdi efter følgende retningslinier:
Stk. 2.  Den børskurs, der skal anvendes efter stk. 1,  

 er alle handler-kursen.
Alle handler-kursen beregnes af Københavns Fondsbørs  

 som et vejet gennemsnit af alle de handler, der indgår i alle  

 handler-omsætningen, på det i § 2 nævnte tidspunkt, jf. dog stk. 1, nr. 3.  

 For så vidt angår obligationer, der er optaget til offentlig notering på en  

 udenlandsk fondsbørs eller som handles på et andet udenlandsk marked, der er  

 offentligt anerkendt, regelmæssigt arbejdende og åbent for offentligheden,  

 anvendes den kurs, hvortil obligationen der er noteret.
Såfremt fondsbørsen  

 eller markedet befinder sig i en stat, der ikke er medlem af Den Europæiske  

 Union, skal fondsbørsen eller markedet være godkendt af Finanstilsynet.
 Stk. 3.  Realkreditlån, der ikke omfattes af stk. 1,  

 skal kontantomregnes til den kurs, hvortil lånet på det aktuelle tidspunkt  

 kan indfries i henhold til de indfrielsesvilkår, som gælder for det  

 pågældende lån.
 § 5.  Fordringer og gæld, der ikke omfattes af § 4,  

 skal kursansættes efter et offentliggjort tabelmateriale, jf. dog stk. 2 og  

 3. Tabelmaterialet udarbejdes kvartalsvis af Told- og Skattestyrelsen på  

 grundlag af kursforholdene ved udgangen af det forudgående kvartal.
Stk. 2.  Ved afståelse af andet end fast ejendom i  

 forbindelse med a.) overdragelse mellem en person og et selskab m.v. som nævnt i  

 selskabsskattelovens §§ 1 og 2 eller fondsbeskatningslovens § 1 eller mellem  

 sådanne selskaber indbyrdes, hvor den ene af parterne i overdragelsen på  

 grund af aktiebesiddelse, vedtægtsbestemmelse, aftale eller fælles ledelse  

 har bestemmende indflydelse på den anden parts handlemåde, b.) ved overdragelse mellem en person og et selskab m.v. som nævnt i  

 selskabsskattelovens §§ 1 og 2 eller fondsbeskatningslovens § 1, mellem  

 sådanne selskaber indbyrdes eller mellem personer indbyrdes, hvor parterne  

 ikke har modstridende interesser i en kursansættelse, der afviger fra det  

 efter stk. 1 offentliggjorte tabelmateriale, skal kursansættelsen af fordringer og gæld, som nævnt i stk. 1, foretages  

 under hensyn hertil.
 Stk. 3.  Godtgøres det, at kontantværdien af den ikke  

 kontante del af overdragelsessummen afviger mere end 5 pct. point fra den  

 kurs, der fremgår af det i stk. 1 nævnte tabelmateriale, kan parterne uden  

 for de i stk. 2 nævnte tilfælde ved aftale anvende denne anden kurs, hvis  

 denne kurs må antages at være udtryk for handelsværdien.
 Stk. 4.  Udlandslån med statslig kurssikring (K-lån) med  

 en fastsat lav rente i en periode, hvorefter restgælden refinansieres ved  

 optagelse af et obligationslån, kursansættes i den første periode efter det i  

 stk. 1 nævnte tabelmateriale, jf. dog stk. 3. Ved afståelse af bygningen  

 efter den fastsatte periode anvendes reglerne i § 4.
 § 6.  For gæld, der kan indfries til pari, kan der  

 ikke anvendes en kurs over 100.
 § 7.  Brugs-, rente- og indtægtsnydelser medtages til  

 den kapitaliserede værdi, opgjort efter bekendtgørelse nr. 699 af 16. oktober  

 1991 om arve- og gaveafgift.
 Stk. 2.  Ved overdragelse af et formuegode som nævnt i §  

 1, hvorpå der hviler en forpligtelse som nævnt i stk. 1, opgøres  

 kapitalværdien efter ydelsens årlige værdi og kapitaliseringsfaktorerne på  

 overdragelsestidspunktet.
Oplysningspligt efter afskrivningsloven § 8.  Den skattepligtige skal på begæring meddele de  

 oplysninger, der er nødvendige til brug ved kontrollen med overholdelsen af  

 afskrivningslovens bestemmelser.
Den skattepligtige skal tillige på begæring  

 forelægge dokumentation for de oplysninger, der er afgivet.
 § 9.  Undlader en skattepligtig at opfylde  

 oplysningspligten efter § 8, kan oplysningerne efter § 44 i afskrivningsloven  

 fremtvinges ved pålæg af en daglig bøde, der fastsættes af skatteministeren  

 eller den, han bemyndiger dertil.
 Ikrafttrædelsesbestemmelser m.v.
 § 10.  Denne bekendtgørelse træder i kraft den 10.  

 juni 1994. Samtidig ophæves bekendtgørelse nr. 523 af 28. september 1982.
 Stk. 2.  For anskaffelse og afståelse før den 9. juni  

 1994 af afskrivningsberettigede bygninger og installationer i sådanne  

 bygninger samt dræningsanlæg på jordbrugsbedrifter, der omregnes til  

 kontantværdi efter afskrivningslovens § 19 A, anvendes reglerne i  

 bekendtgørelse nr. 523 af 28. september 1982.
 Stk. 3.  Kapitel I har for så vidt angår driftsmidler og  

 skibe, jf. § 1, stk. 1, nr. 2, virkning for sådanne, der anskaffes eller  

 afstås fra og med indkomståret 1994. For skattepligtige, hvis indkomstår 1994  

 er påbegyndt før 19. maj 1993, finder kapitel I for så vidt angår  

 driftsmidler og skibe alene anvendelse for anskaffelser og afståelser, der  

 finder sted den 19. maj 1993 eller senere.
 Stk. 4.  Kapitel I har for så vidt angår ombygninger og  

 særindretninger af lejede lokaler, jf. § 1, stk. 1, nr. 3, virkning for  

 afståelse, der finder sted den 19. maj 1993 eller senere, samt for  

 anskaffelsessummen for ombygninger m.v., der fuldføres i indkomståret 1994  

 eller senere.
 Stk. 5.  Kapitel I har for så vidt angår formuegoder og  

 rettigheder som nævnt i § 1, stk. 1, nr. 4-6, virkning for sådanne, der  

 afstås og erhverves den 19. maj 1993 eller senere, jf. dog stk. 7.
 Stk. 6.  Kapitel I har for så vidt angår godtgørelser og  

 vederlag som nævnt i § 1, stk. 3, virkning for sådanne, der afstås og  

 erhverves den 18. november 1993 eller senere.
 Stk. 7.  Reglerne i kapitel I finder ikke anvendelse for  

 goodwill, der overdrages i perioden 19. maj 1993 - 1. januar 1998, når  

 principperne for vederlagets beregning er fastsat i en bindende aftale, der  

 er indgået i perioden 1. juli 1982 - 18. maj 1993, og Ligningsrådet ved en  

 bindende forhåndsbesked har godkendt, at der foreligger en sådan bindende  

 aftale.
 Stk. 8.  § 5 finder ikke anvendelse for erhververe af  

 formuegoder, når erhververen til anskaffelsen har hævet midler på  

 investeringsfonds- eller etableringskonti før den 9. juni 1994.
