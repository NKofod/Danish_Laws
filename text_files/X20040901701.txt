Uafdækket pensionstilsagn -  

 aftalevikår Spørgsmål 1.  

  

  

  Vil det påvirke en uafdækket pensionsordning  

 skattemæssige status, at såvel arbejdsgiveren som direktøren efter  

 direktørens  

 pensionering fra selskabet - og tidligst efter det fyldte 60. år - kan  

 forlange  

 pensionstilsagnet afløst ved kapitalisering af forpligtelsen i  

 overensstemmelse  

 med generelt anerkendte aktuarmæssige principper? 2.  

  

  

 Vil det ændre besvarelsen af spørgsmål 1, hvis det alene  

 er arbejdsgiveren, der efter direktørens pensionering fra selskabet har ret  

 til  

 at forlange pensionsforpligtelsen afløst ved et engangsvederlag? 3.  

  

  

 Vil det ændre besvarelsen af spørgsmål 1, hvis det alene  

 er direktøren, der efter sin pensionering fra selskabet har ret til at  

 forlange  

 pensionsforpligtelsen afløst ved et engangsvederlag? 4.  

  

  

 Vil det ændre besvarelsen af spørgsmål 1-3, hvis  

 direktøren har mulighed for at gå på pension tidligere end ved det fyldte 60.  

 år, f.eks. ved det fyldte 55. år, og i den forbindelse opnår den under  

 spørgsmål 1 beskrevne ret til at kræve henholdsvis pligt til at tåle at få  

 pensionstilsagnet konverteret? 5.  

  

  

 Vil det påvirke en uafdækket pensionsordning skattemæssige  

 status, hvis såvel arbejdsgiveren som direktøren ved direktørens fratræden  

 fra  

 sin stilling uden at dette sker i forbindelse med alderspensionering, kan  

 forlange pensionstilsagnet afløst ved kapitalisering af forpligtelsen i  

 overensstemmelse med generelt anerkendte aktuarmæssige principper? 6.  

  

  

  Vil det ændre besvarelsen af spørgsmål 5, hvis det  

 alene er arbejdsgiveren, der ved direktørens fratræden har ret til at  

 forlange  

 pensionsforpligtelsen afløst ved et engangsvederlag? 7.  

  

  

 Vil det ændre besvarelsen på spørgsmål 5 og/eller 6, hvis alene  

 det er direktøren, der efter sin fratræden har ret til at forlange  

 pensionsforpligtelsen afløst af et engangsvederlag? 8.  

  

  

 Vil det forhold, at direktøren på tidspunktet for  

 indgåelse af aftalen om en uafdækket pensionsordning er hovedaktionær, jf.  

 ABL  

 § 11, stk. 2, i arbejdsgiverselskabet, isoleret set ændre besvarelsen på  

 spørgsmål 1-7? 9.  

  

  

 Vil det forhold, at direktøren efter tidspunktet for  

 indgåelse af aftalen om en uafdækket pensionsordning bliver hovedaktionær,  

 jf.  

 ABL § 11, stk. 2, i arbejdsgiverselskabet, isoleret set ændre besvarelsen på  

 spørgsmål 1-7? 10.  

  

  

 Vil det ændre besvarelsen af spørgsmålene 8 og 9, hvis en  

 direktør med bestemmende indflydelse på selskabet afstår fra at få  

 forsikringspolicen i håndpant til sikring af arbejdsgiverens  

 pensionsforpligtelse i tilfælde af dennes konkurs eller insolvens? 11.  

  

  

 Vil det isoleret set ændre besvarelsen på spørgsmål 8 og  

 9, hvis direktøren alene kan kræve afløsning af det fremtidige vederlag imod  

 afgivelse af tilfredsstillende helbredsoplysninger, svarende til de der skal  

 afgives ved tilbagekøb af en livsbetinget ydelse i et forsikringsselskab ? Svar 1.  

  

  

 Ja, se sagsfremstilling og begrundelse.
 2.  

  

  

 Ja, se sagsfremstilling og begrundelse.
 3.  

  

  

 Nej, se sagsfremstilling og begrundelse.
 4.  

  

  

 Nej, se sagsfremstilling og begrundelse.
5.  

  

  

 Ja, se sagsfremstilling og begrundelse 6.  

  

  

 Nej, se sagsfremstilling og begrundelse.
 7.  

  

  

 Nej, se sagsfremstilling og begrundelse.
 8.  

  

  

 Ja, se sagsfremstilling og begrundelse.
 9.  

  

  

 Ja, se sagsfremstilling og begrundelse.
 10.  

  

  

 Ja, se sagsfremstilling og begrundelse.
 11.  

  

  

 Nej, se sagsfremstilling og begrundelse.
 Anmodningens dato mv.
Anmodningen er dateret d. 9/7 2003 Det fulde grundgebyr er registreret indbetalt d.  10/7 2003 Klagevejledning Forhåndsbeskeden kan indbringes for Landsskatteretten, Vester  

 Farimagsgade 7, 1606 København V.
Klagen skal være modtaget i  

 Landsskatteretten  

 senest 3 måneder efter forespørgerens modtagelse af den bindende  

 forhåndsbesked.
De skal medsende den bindende forhåndsbesked i original eller  

 kopi samt de dokumenter, som De ønsker at anvende som bevis i sagen.
 Klagen skal være skriftlig og angive, på hvilke punkter den  

 bindende forhåndsbesked anses for urigtig samt en begrundelse herfor.
 Der skal betales en klageafgift på 700 kr., der dog betales  

 tilbage, hvis De får helt eller delvist medhold af Landsskatteretten eller  

 ved  

 en efterfølgende domstolsprøvelse af spørgsmålet.
 Det offentlige yder efter kapitel 3 A i Skattestyrelsesloven efter  

 anmodning tilskud til delvis dækning af visse udgifter ved klage til  

 Landsskatteretten.  

 Tilskudsordningen omfatter dog ikke den nævnte klageafgift.
Beskrivelse af de faktiske  

 forhold Selskabet A er oprindelig stiftet i Luxembourg af  B A/S, men  

 er nu en del af C-koncernen, som er et af de største livsforsikringsselskaber  

 i  

 USA.
Selskabet  udbyder cross border produkter og er under tilsyn af det  

 luxembourgske forsikringstilsyn, Commissariat aux Assurances.
Selskabet har  

 valgt at fokusere sin ekspansion på det europæiske marked  og ønsker at  

 betjene det nordiske marked.
På det nordiske marked udbydes både livs- og  

 pensionsforsikring med fast rente eller unit-linked investeringer som sikrer  

 virksomhederne og deres medarbejdere i pensionsmæssig henseende.
Advokaten har  

 oplyst, at virksomheder, der aftaler uafdækkede pensionstilsagn i  

 overensstemmelse med pensionskasselovens § 1 til direktører, indgår en  

 fremtidig økonomisk forpligtelse, som er vanskelig for virksomheden at  

 værdiansætte og dermed opspare eller hensætte til, da virksomheden ikke har  

 det  

 samme aktuarmæssige og statistiske grundlag som et  

 forsikringsselskab.
Selskabet ønsker derfor at kunne hjælpe virksomheden  

 med en forsikringsmæssig afdækning af denne økonomisk risiko ved at etablere  

 en  

 kapitallivsforsikring på direktørens liv.
Salget af de beskrevne  

 kapitallivsforsikringer vil blive formidlet via banker, forsikringsselskaber  

 og  

 mæglere i Danmark.
Alle uafdækkede  

 pensionsordninger, der vil blive genstand for selskabets rådgivning vil  

 indeholde en alderspension, der udbetales fra et på forhånd aftalt  

 pensioneringstidspunkt.
Alderspensionen kan være aftalt som en sum eller en  

 løbende ydelse.
Denne kan igen være livsvarig eller ophørende.  

 Alderspensionen  

 vil være defineret som en nærmere aftalt procentdel af direktørens (slut-)løn  

 eller angivet ved et nominelt beløb.
 Den uafdækkede  

 pensionsordning kan desuden i nogen tilfælde indeholde et pensionstilsagn til  

 efterlevende ægtefælle og/eller børn og/eller pension ved tab af  

 erhvervsevnen.  

 I andre tilfælde vil der særskilt blive etableret policer til  

 forskningsmæssig  

 afdækning af risikoen ved direktørens tab af erhvervsevne og død.
Ifølge  

 årsregnskabslovens § 47 skal pensionsforpligtelser indregnes i balancen som  

 en  

 hensat forpligtelse, i det omfang de ikke er afdækket forsikringsmæssigt.  

 Pensionsforpligtelsen skal omkostningsføres og hensættes i takt med, at  

 direktøren optjener retten til pensionstilsagnet.
Uafdækkede  

 pensionsforpligtelser skal optages til deres kapitaliserede værdi  

 (dagsværdi).  

 Dette vil i praksis kræve en aktuarmæssig vurdering.
Etableres der  

 som ovenfor beskrevet en kapitallivsforsikring til afdækning af  

 arbejdsgiverens  

 fremtidige økonomiske forpligtelse, vil arbejdsgiveren som forsikringstager  

 og  

 ejer af kapitalforsikringen være berettiget til udbetalingen, når  

 forsikringsbegivenheden indtræder.
Direktøren har derimod ingen  

 dispositionsret  

 over forsikringen.
Direktøren vil i så tilfælde modtage forsikringspolicen i  

 håndpant til sikring af arbejdsgiverens pensionsforpligtelser i tilfælde af  

 dennes konkurs eller insolvens.  Advokaten har henvist til, at  

 Ligningsrådet  

 tidligere ved bindende forhåndsbesked af 19. februar 2002  har  

 accepteret,  

 at en sådan sikringsakt ikke har indflydelse på vurderingen af, at der er  

 tale  

 om en uafdækket pensionsordning.
 Kapitallivsforsikringen  

 vil løbende blive reguleret således, at den til stadighed udgør værdien af et  

 engangsindskud til en livrente eller lignende, der modsvarer den optjente  

 pensionsrettighed for direktøren.
 Arbejdsgiveren  

 kan indtil det aftalte pensioneringstidspunkt afløse sin fremtidige  

 forpligtelse overfor direktøren ved i et livsforsikringsselskab at indskyde  

 enten den etablerede kapitalforsikring eller tilsvarende midler på en  

 pensionsordning, der er i overensstemmelse med det meddelte pensionstilsagn.
 Advokaten har  

 endvidere anført, at med mindre andet udtrykkeligt fremgår af nedenstående  

 spørgsmål forudsættes det, at direktøren ikke gennem ejerskab har bestemmende  

 indflydelse på selskabet.
 Når der i det  

 følgende spørges, om et givent forhold vil påvirke en uafdækket  

 pensionsordnings skattemæssige status, ønskes besvaret, om det nævnte forhold  

 vil medføre, at pensionen herefter ikke længere kvalificeres som en uafdækket  

 pensionsordning, og når videre spørges, om et givet forhold vil ændre  

 besvarelsen på et tidligere stillet spørgsmål, ønskes tillige besvaret,  

 hvordan  

 besvarelsen i givet fald vil blive ændret.
 Advokatens kommentarer til de enkelte spørgsmål:
1.  

  

  

 Den beskrevne afløsningsadgang er efter advokatens  

 opfattelse i fuld overensstemmelse med Ligningsloven § 7 O, og det angivne  

 tidligst mulige tidspunkt for konvertering udelukker både de jure og de facto  

 ethvert forsøg på omgåelse.
Spørgsmålet må derfor besvares benægtende.
 2. og 3.  

  

  

 Som til spørgsmål 1.
4.  

  

  

 Lov om firmapensionskasser stiller i modsætning til  

 Pensionsbeskatningsloven ikke aldersmæssige krav om en laveste pensionsalder.  

 I  

 det omfang den aftalte pensionsalder for en direktør derfor ligger  

 tidsmæssigt  

 nær en i øvrigt sædvanlig pensionsalder eller svarer til en pensionsalder,  

 som  

 for visse erhverv er godkendt af Ligningsrådet, findes en tidligere  

 pensionsalder  

 end 60 år ikke at kunne påvirke en uafdækket pensionsordnings skattemæssige  

 status.
Spørgsmålet må derfor besvares benægtende.
 5.  

  

  

 Ligningsloven § 7 O stiller ikke betingelser om, at  

 afløsning kun kan ske efter det aftalte pensioneringstidspunkt.
 Henset ydermere  

 til, at arbejdsgiveren er forpligtet til løbende regnskabsmæssigt at  

 omkostningsføre den fremtidige pensionsforpligtelse, og til, at  

 Finanstilsynet  

 generelt stiller krav om forsikringsmæssig afdækning/ reserveopbygning på  

 fremtidige forpligtelser som f.eks. gratifikationer, uagtet berettigelsen til  

 disse kan være uvis i selv en længere årrække, må spørgsmålet besvares  

 benægtende.
 6 og 7.  

  

  

 Som til spørgsmål 5.
 Desuden  

 bemærkes, at det i talrige tilfælde, f.eks. hvor arbejdsgiveren og direktøren  

 skilles pga. en uoverensstemmelse, vil kunne være velbegrundet og logisk, at  

 den del af den fremtidige pensionsrettighed, som direktøren har optjent under  

 sin ansættelse, kommer til udbetaling, således at forholdet mellem parterne  

 endeligt kan afsluttes.
 8.  

  

  

 Hverken ligningsloven eller pensionskasseloven  

 foreskriver, at der for direktører, som har bestemmende indflydelse på  

 arbejdsgiverselskabet, skal gælde indskrænkninger i reglerne om uafdækkede  

 pensionsordninger.
Uanset  

 Ligningsrådets svar i  

  

  

 SKM2003.155.LR  

  



  

 findes selve det forhold, at direktøren - teoretisk - har mulighed for senere  

 at foretage/ få foretaget ændringer i aftaler mellem sig og selskabet, ikke  

 at give hjemmel for en forskelsbehandling af direktører.
Alene i de tilfælde,  

 hvor det på tidspunktet for de pågældende dispositioner konkret kan påvises  

 eller tilstrækkeligt sandsynliggøres, at der  

 foregår en (åbenbar) omgåelseshensigt, eller at indgåede aftaler er rent pro  

 forma, må pensionsordningen kunne underkendes.
Spørgsmålet må derfor besvares  

 benægtende.
 9.  

  

  

 Ud over det under spørgsmål 8 anførte gælder i denne  

 situation, at en direktør, der som led i f.eks. et generationsskifte eller et  

 management buy-out opnår bestemmende indflydelse på selskabet, af  

 retssikkerhedsmæssige hensyn fortsat må kunne forlade sig på den uafdækkede  

 pensionsordning, han indgik, mens han ikke havde bestemmende indflydelse.  

 Spørgsmålet må derfor ligeledes besvares benægtende.
 10.  

  

  

 Som anført i kommentaren til spørgsmål 9, må der under  

 tilsvarende forudsætninger ud fra en forvaltningsretlig grundsætning gælde  

 samme regler for direktører, der har etableret en uafdækket pensionsordning,  

 uanset om de har bestemmende indflydelse på arbejdsgiverselskabet eller ikke.  

 Spørgsmålet må derfor ligeledes besvares benægtende.
11.  

  

  

 Ud over det i kommentaren til spørgsmål 9 anført bemærkes,  

 at direktøren ved at underlægge sig en selvbåndlæggelse, der  

 strækker sig ud  

 over det i Ligningsloven § 7 O hjemlede, i tydelig grad har tilkendegivet en  

 egentlig pensionshensigt.
Hvis Ligningsrådet derfor måtte vælge  

 at skelne  

 mellem de rettigheder i relation til uafdækkede pensionsordninger, der  

 tilkommer direktører med respektive uden bestemmende indflydelse på  

 arbejdsgiverselskabet, må den nævnte tilkendegivelse i givet fald medføre, at  

 direktører med bestemmende indflydelse får samme adgang til at sikre sig imod  

 arbejdsgiverens konkurs eller insolvens, som andre direktører.
Spørgsmålet må  

 derfor ligeledes besvares benægtende.
Styrelsens  

 indstilling og begrundelse Ifølge lov om tilsyn af pensionskasser, jf. lovbekendtgørelse nr.  

 659 af 7/8 2002, stk. 1, skal ethvert løfte om pension i forbindelse med et  

 ansættelsesforhold afdækkes enten i et forsikringsselskab eller en  

 pensionskasse.
Dette gælder dog i medfør af bestemmelsens stk. 2 ikke for  

 løfte  

 om pension afgivet overfor direktører og disses efterladte.
 Uafdækkede  

 ordninger afgivet i medfør af ovennævnte bestemmelse er ikke omfattet af  

 pensionsbeskatningsloven, jf. lovbemærkningerne til pensionsbeskatningsloven  

 L  

 26 af  7. oktober 1970, hvoraf følgende fremgår:
De tilfælde,  

 hvor der efter loven om tilsyn med pensionskasser er mulighed for at oprette  

 ordninger med løbende pensionsudbetalinger direkte fra private  

 arbejdsgivere...dvs. direktørordninger og lignende er ikke medtaget.
Hvis  

 f.eks. et aktieselskab har givet selskabets administrerende direktør tilsagn  

 om  

 løbende pensionsydelser til sin tid, uden at dette tilsagn er afdækket gennem  

 pensionskasse- eller forsikringsordning, må det herefter følge af almindelige  

 beskatningsprincipper vedrørende suspensivt betingede ydelser, at alene de  

 pensionsydelser, der faktisk måtte blive udbetalt i henhold til  

 pensionstilsagnet, bliver skattepligtige for modtageren, efterhånden som  

 udbetalingerne sker, ligesom retten for arbejdsgiveren til at fradrage  

 pensionsudgifterne  

 ved opgørelsen af sin skattepligtige indkomst først indtræder til de samme  

 tidspunkter. Et uafdækket  

 pensionstilsagn behandles skattemæssigt efter statsskattelovens § 4 litra c  

 (løbende ydelser) og ligningslovens § 7 O, stk. 1, nr. 3 (afløsning af  

 pensionstilsagn) for modtageren.
Det er dog Told-  

 og Skattestyrelsens opfattelse, at de ovenfor beskrevne uafdækkede  

 pensionsordninger, hvor selskabet tegner en kapitallivsforsikring på  

 direktørens liv, og hvor direktøren får forsikringspolicen i håndpant til  

 sikkerhed overfor selskabets kreditorer, i meget høj grad svarer til  

 almindelige afdækkede pensionsordninger, idet direktøren opnår en sikkerhed,  

 der i princippet svarer til en afdækket ordning.
Ved et uafdækket  

 pensionstilsagn må der være en reel risiko for, at direktøren kan miste  

 pensionsydelsen.
Såfremt der ikke eksisterer en sådan risiko må direktøren i  

 realiteten anses som ejer af forsikringspolicen.
 Spørgsmål 1-3:
 Såfremt  

 pensionstilsagnet afløses ved kapitalisering af forpligtelsen og derved  

 udbetales direktøren som et engangsvederlag beskattes beløbet efter  

 ligningslovens § 7 O, stk. 1, nr. 3, hvorefter der af den del af summen der  

 overstiger et grundbeløb på 7.900 kr.( 12.300 kr. i 2003 ) medregnes 85 pct.  

 til den skattepligtige indkomst, jf. ligningslovens § 7 O, stk. 2.
 Efter Told- og  

 Skattestyrelsens opfattelse forudsætter anvendelsen af bestemmelsen i de  

 heromhandlede situationer, at det er arbejdsgiveren, der forlanger  

 pensionstilsagnet afløst for at blive frigjort for sin forpligtelse.  

 Tilsagnet  

 har efter styrelsens opfattelse ikke karakter af et egentligt uafdækket  

 pensionstilsagn, hvis det er direktøren selv, der kan vælge, hvorvidt han ved  

 pensioneringen ønsker at få udbetalt et éngangsbeløb til lav beskatning efter  

 §  

 7 O, stk. 2. Direktøren må i denne situation, hvor han i princippet selv kan  

 vælge om han vil have udbetalt pensionen som en løbende ydelse eller som et  

 engangsvederlag, anses som egentlig ejer af forsikringen og skal derfor  

 beskattes af indbetalingerne samt tilvæksten i medfør af  

 pensionsbeskatningslovens § 53 A, stk. 2 og 3.
 Ved de beskrevne  

 uafdækkede ordninger er det altså efter styrelsens opfattelse alene  

 arbejdsgiveren, der ifølge aftalen kan have adgang til at forlange  

 pensionstilsagnet afløst ved et engangsvederlag.
 Spørgsmål 4:
 Told- og  

 Skattestyrelsen er enig med advokaten i, at såfremt der reelt er tale om et  

 pensionstilsagn, kan der ikke stilles krav om en bestemt pensionsalder.
 Spørgsmål 5, 6 og 7:
Indehaveren af  

 et uafdækket pensionstilsagn må for at erhverve ret til de tilsagte  

 udbetalinger opfylde nogle forudsætninger.
Det må således bla. anses for en  

 forudsætning, at indehaveren af tilsagnet opfylder sin ansættelseskontrakt og  

 sine arbejdsforpligtelser, samt at han opnår den forudsatte pensionsalder.  

 Fratræder direktøren før det forudsatte pensioneringstidspunkt kan dette  

 skyldes mange forskellige forhold.
Forespørgeren har ikke redegjort for  

 hvilke  

 forhold, der kan tænkes at begrunde den tidligere fratræden.
Efter Styrelsens  

 opfattelse vil der ved en direktørs tidligere fratræden foreligge en ny  

 situation, og det beløb som i givet fald bliver udbetalt fra arbejdsgiveren  

 vil  

 være begrundet i denne situation.
Udbetales der derfor et engangsbeløb i  

 forbindelse med direktørens fratræden vil beløbet efter styrelsens opfattelse  

 snarere have karakter af en fratrædelsesgodtgørelse, der beskattes efter  

 ligningslovens § 7 U, stk. 1 og 2, end et afløst pensionstilsagn.
Det gør i  

 den  

 forbindelse ingen forskel om det er arbejdsgiveren eller direktøren eller dem  

 begge, der kan forlange pensionstilsagnet afløst, idet udbetaling af et  

 engangsvederlag i forbindelse med direktørens fratræden før  

 pensioneringstidspunktet ikke skattemæssigt kan sidestilles med et  

 pensionsudbetaling.
 Spørgsmål 8 og 9:
I den omhandlede  

 situation, hvor selskabet har oprettet en kapitallivsforsikring på  

 direktørens  

 liv i et forsikringsselskab, og hvor direktøren og hovedaktionæren herefter  

 får  

 håndpant i forsikringspolicen til sikkerhed for pensionstilsagnet, er  

 direktøren  

 sikret i forhold til selskabets kreditorer.
I princippet opnår direktøren  

 herved en sikkerhed, som svarer til en afdækket ordning.
Såfremt han samtidig  

 er hovedaktionær i selskabet og derfor har afgørende indflydelse på  

 selskabets  

 dispositioner, må det endvidere antages, at han endvidere vil sikre sig, at  

 selskabet opfylder sine forpligtelser overfor ham.
Det er Told- og  

 Skattestyrelsens opfattelse, at der i denne situation i realiteten foreligger  

 en afdækket ordning omfattet af pensionsbeskatningslovens § 53 A til fordel  

 for  

 direktøren og hovedaktionæren.
Det har i den forbindelse ikke betydning, at  

 selskabet formelt er ejer af kapitallivsforsikringen, idet det efter § 53  

 A  ikke er afgørende, hvem der formelt er ejer, men i stedet kan  

 beskatningen påhvile den person ordningen er oprettet til fordel for,   

 således at denne person må anses for den egentlig pensionsberettiget i  

 relation  

 til § 53 A.
Styrelsen skal endvidere henvise til SKM2003.155 LR, hvor et  

 uafdækket pensionstilsagn overfor en direktør og hovedaktionær blev anset for  

 omfattet af § 53 A i pensionsbeskatningsloven.
 Spørgsmål 10:
Såfremt  

 direktøren og hovedaktionæren afstår fra at få forsikringspolicen i håndpant  

 vil han ikke være sikret mod selskabets kreditorer i tilfælde af selskabets  

 konkurs eller insolvens, og derved ikke have opnået en sikkerhed svarende til  

 en afdækket ordning.
I den situation vil ordningen efter Styrelsens  

 opfattelse  

 skattemæssigt blive anset for en uafdækket ordning.
 Spørgsmål 11:
 Efter styrelsens  

 opfattelse får det ingen betydning for besvarelsen af spørgsmål 8 og 9, at  

 direktøren og hovedaktionæren alene kan kræve afløsning af det fremtidige  

 vederlag imod afgivelse af tilfredsstillende helbredsoplysninger, svarende  

 til  

 de der skal afgives ved tilbagekøb af en livsbetinget ydelse i et  

 forsikringsselskab,  

 idet det afgørende for besvarelsen er, at ordningen som beskrevet under  

 spørgsmål 8 og 9 hverken indebærer nogen reel risiko i forhold til selskabet  

 eller dettes kreditorer og derfor skattemæssigt må sidestilles med en  

 afdækket  

 ordning.
 Ligningsrådet  

  

  

 tiltræder Told- og Skattestyrelsens  

 indstilling.
