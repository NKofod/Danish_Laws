Cirkulæreskrivelse om meddelelse om  

 accept af for kort opsigelsesvarsel Kommentar m.v.:
 Spørgsmål om opsigelsesvarslet for en ansat  

 direktør og medindehaver af et aktieselskab.
 Meddelelse om afgørelsen:
 Medlemmet var ansat som direktør og operatør  

 i et aktieselskab, hvor han ejede 20 % af selskabskapitalen på i alt  

 500.000 kr.
 Selskabet blev erklæret konkurs den 16. september  

 1992, hvor boets kurator med kortest muligt varsel opsagde alle  

 medarbejdere.
Medlemmet oplyste, at han ikke havde nogen kontrakt med  

 selskabet og dermed intet opsigelsesvarsel.
Lønnen for første  

 halvdel af september 1992 skulle gøres op som krav i boet, hvor  

 dividenden ville blive 0.
 Medlemmet fik nyt arbejde 1. oktober 1992.
Boets kurator oplyste den 21. oktober 1992, at der ikke  

 var modtaget en egentlig anmeldelse fra medlemmet, hvis lønkrav ikke  

 havde privilegium, men måtte betragtes som et almindeligt, simpelt  

 krav.
Såfremt der ikke forelå en ansættelseskontrakt med et  

 opsigelsesvarsel, måtte der formentlig tages udgangspunkt i  

 funktionærlovens opsigelsesvarsler, selv om ansættelsesforholdet  

 ikke direkte var omfattet af funktionærloven.
Kassen lagde herefter til grund, at medlemmet måtte  

 gøre krav på minimum 3 måneders varsel.
Han kunne derfor  

 ikke anses for ledig og dagpengeberettiget fra den 16. september 1992.
***** Direktoratet traf afgørelse om, at medlemmet ikke  

 kunne få dagpenge for perioden 16. - 30. september 1992, jf. § 63, stk.  

 1, nr. 2, og dagældende bestemmelse i bkg. nr. 673 af 9. oktober 1991,  

 § 24, stk. 1, og stk. 2, 2. pkt..
Direktoratet lagde til grund, at medlemmet i forhold til  

 konkursboet måtte anses for at have accepteret et kortere  

 opsigelsesvarsel end det sædvanlige for ansatte direktører.
Som  

 ansat direktør måtte medlemmet antages at have haft krav  

 på et opsigelsesvarsel på minimum 3 måneder, svarende til  

 funktionærlovens § 2, stk. 2, nr. 2.
 Direktoratet anførte i denne forbindelse bl.a., at  

 medlemmet ikke havde anmeldt et tilgodehavende for løn i  

 opsigelsesperioden over for konkursboet som simpelt krav.
***** Medlemmet gjorde i klagen til Arbejdsmarkedets  

 Ankenævn gældende, at han ikke havde accepteret et forkortet  

 opsigelsesvarsel, og at han havde anmeldt krav på løn og  

 feriegodtgørelse over for boets kurator.
 Direktoratet fik efterfølgende bekræftet, at  

 medlemmets anmeldelse var registreret i boet den 30. oktober 1992.
 Direktoratet fastholdt herefter sin afgørelse med  

 henvisning til, at medlemmets anmeldelse var fremsat for sent i forhold til  

 afskedigelsen den 16. september 1992. Medlemmets passivitet måtte  

 således sidestilles med en accept af for kort opsigelsesvarsel.
 Medlemmet anførte hertil, at han tog ud at sejle  

 den 1. oktober 1992, og at han havde overholdt fristen for indgivelse af krav  

 i boet.
 Direktoratet bemærkede, at selv om medlemmet ud fra  

 en konkursretlig betragtning havde anmeldt sit krav rettidigt, var  

 fremsættelsen af hans krav sket for sent ud fra de  

 ansættelsesretlige betragtninger, der lå til grund for  

 formuleringen af § 24, stk. 2, i den omhandlede bkg.
***** Arbejdsmarkedets Ankenævn fandt det ikke godtgjort,  

 at medlemmet var i en situation, hvor han kunne gøre et lønkrav  

 gældende mod virksomheden.
 Ankenævnet fandt derfor, at medlemmet i forbindelse  

 med arbejdsophøret den 16. september 1992 ikke kunne anses for at have  

 accepteret et for kort opsigelsesvarsel.
 Ankenævnet ophævede hermed den idømte  

 karantæne.
