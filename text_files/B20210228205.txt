Bekendtgørelse om ændring af bekendtgørelse om meddelelse af opholds- og arbejdstilladelse til studerende § 1 I bekendtgørelse nr. 588 af 7. maj 2019 om meddelelse af opholds- og arbejdstilladelse til studerende, som ændret ved bekendtgørelse nr. 2265 af 29. december 2020, foretages følgende ændringer:
 1. I indledningen ændres »lovbekendtgørelse nr. 1513 af 22. oktober 2020,« til: »lovbekendtgørelse nr. 1910 af 26. september 2021,«.
 2. I § 1 indsættes som stk. 5:
»Stk. 5. En institution, der udbyder undervisning, sidestilles i henhold til denne bekendtgørelse med en offentligt anerkendt uddannelsesinstitution, jf. stk. 1, eller en statsligt godkendt uddannelsesinstitution under statsligt tilsyn, jf. stk. 2, hvis Uddannelses- og Forskningsministeriet har udpeget minimum et medlem af institutionens bestyrelse.« § 2 Stk. 1. Bekendtgørelsen træder i kraft den 1. januar 2022, jf. dog stk. 2.
Stk. 2. Bekendtgørelsens § 1, stk. 5, som affattet ved § 1, nr. 2, finder ikke anvendelse for udlændinge, der inden den 1. januar 2022 har indgivet ansøgning om opholdstilladelse.
For disse udlændinge finder de hidtil gældende regler anvendelse.
