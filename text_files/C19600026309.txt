 Hermed følger eksemplarer af lovbekendtgørelse nr. 402 af 20. december  

 1960 om påligningen af indkomst- og formueskat til staten.
 De i lovbekendtgørelsen indeholdte bestemmelser er et optryk af  

 bestemmelserne i lov nr. 517 af 19. december 1942 med de ændringer og  

 tilføjelser, som følger af bestemmelserne i de senere årlige ligningslove.  

 Bestemmelserne vil bortset fra reglen i § 8A, stk. 2, sidste pkt., være at  

 lægge til grund ved skatteligningen for skatteåret 1961-62.
I forhold til lovbekendtgørelsen for skatteåret 1960-61 er der ved  

 lovbekendtgørelsen for skatteåret 1961-62 indført nye regler eller ædringeri  

 følgende paragraffer: 1) § 5 om den skattemæssige behandling af fortjeneste  

 eller tab ved afståelse af goodwill, patentrettigheder m.v. samt maskiner,  

 inventar o.lign. driftsmidler er ophævet, da bestemmelsen ikke har gyldighed  

 efter 1. april 1958, 2) § 7i om skattefrihed for bistandstillæg og  

 plejetillæg m.m., 3) § 7l om skattefrihed for visse ydelser fra  

 Forbundsrepublikken Tyskland, 4) § 8A, stk. 2, om fradragsret for gaver til  

 almenvelgørende formål, 5) § 9, stk. 2, om fradragsret for udgifter til  

 befordring mellem hjem og arbejdsplads, 6) § 14, stk. 1, om fradragsret for  

 skatter m.m., 7) § 18A om formueansættelsen af skibe m.m., 8) § 23, stk. 2,  

 om børnefradrag er ophævet, 9) § 25, stk. 1, om forsørgerbegrebet, Med hensyn til de omtalte ændringer og nye bestemmelser bemærkes følgende:
 Ad 2) Til § 7i.
Ved bestemmelsen fastslås det, at bistandstillæg og plejetillæg, der i  

 henhold til § 4, stk. 3, i lov nr. 238 af 10. juni 1960 om invalide- og  

 folkepension ydes visse invalidepensionister, ligesom de hidtidige  

 tilsvarende ydelser i henhold til folkeforsikringslovens § 40, stk. 3 og 4,  

 er skattefri.
Endvidere bestemmes det, at bistandsydelser og plejeydelser,  

 der i henhold til § 24, stk. 1, i den nye lov om invalide- og folkepension  

 fra 1. oktober 1960 ydes visse personer, der ikke kan opnå invalidepension,  

 ligeledes er fuldstændig fritaget for indkomstbeskatning.
De bistandsydelser  

 og plejeydelser, der tidligere er udbetalt i medfør af § 62 i  

 folkeforsikringsloven, er kun fritaget for indkomstbeskatning for den dels  

 vedkommende, der svarer til bistandstillæg og plejetillæg.
 Ad 3) Til § 7l.
Bestemmelsen giver skattefrihed for beløb, der udbetales i henhold til lov  

 nr. 242 af 10. juni 1960 om fordeling af en fra Forbundsrepublikken Tyskland  

 modtaget ydelse.
Som regel vil ydelserne bestå i beløb en gang for alle, men  

 der er mulighed for i stedet at indkøbe en livrente til den pågældende.
I  

 sådanne tilfælde omfatter skattefritagelsen ikke de årlige livrentebeløb.
 Ad 4) Til § 8A, stk. 2, sidste pkt.
Ifølge denne bestemmelse skal foreninger, stiftelser og institutioner  

 m.v., der ønsker finansministerens godkendelse som berettigede til at modtage  

 gaver, som kan fradrages ved indkomstopgørelsen, indgive andragende herom  

 inden den 1. oktober i det kalenderår, som godkendelsen skal have virkning  

 for.
Bestemmelsen har første gang virkning for kalenderåret 1961. For at en  

 forening m.v. kan modtage fradragsberettigede gaver i dette kalenderår, må  

 andragende om godkendelse altså indgives inden den 1. oktober 1961.
 Ad 5) Til § 9, stk. 2.
 Bestemmelsen indfører visse begrænsninger i retten til at fradrage  

 udgifter til befordring mellem hjem og arbejdsplads.
a.
Den befordringsudgift, der kan komme i betragtning, kan ikke overstige  

 1.500 kr. for hver sambeskattet person.
Hvis en skatteyder i et indkomstår  

 har haft udgifter af den nævnte art på 2.000 kr., og den med ham  

 sambeskattede hustru har haft tilsvarende udgifter på 1.000 kr., kan der kun  

 indrømmes skatteyderen et fradrag på 2.500 kr. - 400 kr. eller 2.100 kr.
b.
Reglens anvendelse begrænses til at gælde befordring mellem den  

 skattepligtiges sædvanlige bopæl arbejdspladsen.
Udgifter til befordring fra  

 en sommerbolig til arbejdspladsen kan herefter ikke anerkendes som grundlag  

 for fradrag, i det omfang de overstiger udgiften til befordring mellem den  

 skattepligtiges sædvanlige bopæl og arbejdspladsen.
c.
Endelig er der givet en særlig regel for de tilfælde, hvor den  

 skattepligtige ikke kan benytte offentlige transportmidler til  

 befordringenmellem hjem og arbejdsplads.
I sådanne tilfælde skal udgiften ved  

 benyttelse af eget befordringsmiddel opgøres uden hensyntagen til de faktiske  

 udgifter på grundlag af den kørte distance efter faste takster pr. kørt  

 kilometer.
 Finansministeren ar fastsat de nævnte takster til følgende beløb:
 Ad 6) Til § 14, stk. 1.
Der har hidtil kun været adgang til at fradrage betalte personlige skatter  

 til stat, kommune og kirke, når de var forfaldne i det pågældende eller  

 tidligere indkomstår.
Ved den foretagne ændring er der åbnet mulighed for at  

 fradrage de i indkomståret betalte personlige skatter, selv om de ikke er  

 forfaldne ved indkomstårets udløb.
Det er dog en betingelse, at satten er  

 pålignet.
Der er derfor ikke mulighed for ved indkomstopgørelsen for  

 skatteåret 1961-62 at fradrage nogen del af de skatter, der pålignes for  

 dette eller senere skatteår.
Hvis en skatteyder med kalenderåret som  

 regnskabsår f.eks. i december 1960: ...betaler de ham for skatteåret  

 1960-61... pålignede personlige skatter, der forfalder i første halvår af  

 1961, med 5.000 kr., kan han kun opnå fradrag for dette beløb ved  

 indkomstopgørelsen for året 1960. Han kan ikke få fradrag for nogen del af  

 beløbet i et senere indkomstår, idet fradrag som nævnt kun kan opnås for de i  

 indkomståret betalte skatter.
Har en skatteyder i det indkomstår der ligger  

 til grund for skatteansættelsen for skatteåret 1961-62, betalt personlige  

 skatter, der er forfaldne til betaling efter indkomstårets udløb, kan han  

 herefter kun udøve fradragsretten for disse skatter ved indkomstopgørelsen  

 for skatteåret 1961-62. Er betalingen sket forud for den 17. december 1960,  

 kan der dog efter ansøgning indrømmes skatteyderen ret til i stedet at  

 fradrage den forudbetalte skat helt eller delvis ved indkomstopgørelsen for  

 skatteåret 1962-63. Sådan ansøgning skal indgives til vedkommende  

 ligningsmyndighed senest samtidig med selvangivelsen.
Er personlige skater,  

 der var forfaldne til betaling i det indkomstår, der ligger til grund for  

 skatteansættelsen for skatteåret 1961-62, betalt i det forudgående  

 indkomstår, kan disse skatter fradrages ved indkomstopgørelsen for skatteåret  

 1961-62.
Den del af den personlige skat for skatteåret 1960-61, der er udlignet ved  

 børnetilskud for dette skatteår, anses for betalt straks ved skatteårets  

 begyndelse.
Har en skatteyder med kalenderåret som regnskabsår således for  

 skatteåret 1960-61 modtaget et børnetilskud på 200 kr., som er modregnet i  

 den ham pålignede personlige skat, skal de 200 kr. fradrages fuldt ud ved  

 indkomstopgørelsen for året 1960.
Der er ikke sket nogen ændring i reglerne om fradragsret for den del af de  

 personlige skatter for skatteåret 1959-60 og tidligere skatteår, der er  

 udlignet ved børnetilskud for disse skatteår.
Har en skatteyder med  

 kalenderåret som regnskabsår således for skatteåret 1959-60 haft et  

 børnetilskud på 200 kr. kan han ved indkomstopgørelsen for 1960 fradrage den  

 del af skatten for skatteåret 1959-60, der er udlignet ved børnetilskud og  

 ikke fradraget ved indkomstopgørelsen for 1959.
 Ad 7) Til § 18A.
Ved bestemmelsen er der givet nye regler om den værdi, hvortil skibe til  

 erhvervsmæssig brug samt maskiner, inventar og lignende dritsmidler, skal  

 optages ved opgørelsen af den skattepligtige formue.
De nævnte aktiver, der  

 efter den hidtil gældende bestemmelse i statsskattelovens § 14, nr. 4, skulle  

 ansættes efter deres salgsværdi, skal nu ved formueopgørelsen optages med det  

 beløb, hvormed de indgår i saldoværdien ved indkomstårets udløb.
Er  

 saldoværdien negativ, kan et hertil svarende beløb dog ikke fradrages ved  

 formueopgørelsen.
For maskiner, inventar og lignende driftsmidler gælder  

 disse regler kun, hvis driftsmidlerne udelukkende benyttes erhvervsmæssigt,  

 jfr. lovbekendtgørelse nr. 232 af 4. juni 1958 om skattefri afskrivninger  

 m.v. afsnit I.
Benyttes driftsmidlet både til erhvervsmæssige og private  

 formål, således at det omfattes af afsnit II i den nævnte lovbekendtgørelse,  

 skal et værdiansætes til anskaffelsessummen efter fradrag af afskrivninger i  

 henhold til § 8, stk. 2, i lovbekendtgørelsen.
 Det bemærkes, at det har sit forblivende ved den gældende praksis  

 vedrørende den formueskattemæssige værdiansættelse af skibe og automobiler,  

 der udelukkende anvendes til private formål.
 Forskudsafskrivninger på ikke leverede skibe og maskiner m.v. kan ikke  

 bringes til fradrag ved opgørelsen af den skattepligtige formue.
 Ad 8) Til § 23.
 Da bestemmelsen om børnefradrag er ophævet, skal er ved skatteberegningen  

 for skatteåret 1961-62 ikke gives fradrag for børn.
 Ad 9) Til § 25, stk. 1.
 Den skete ændring i § 25, stk. 1, nr. 3, er rent redaktionel og medfører  

 ingen ændring i de gældende regler om, i hvilke tilfælde en skatteyder, der  

 har plejebørn, kan stilles som familieforsørger ved skatteberegningen.
 Ad 10) Til § 26, stk. 1.
 Efter den foretagne ændring er der ikke længere mulighed for at vælge  

 mellem særbeskatning og sambeskatning for hjemmeværende børn mellem 16 og 18  

 år.
 Endvidere forhøjes den indtægtsgrænse, der er afgørende for, om et  

 hjemmeværende barn skal ansættes selvstændigt til skat, fra 600 kr. til 1.000  

 kr.
 Herefter gælder følgende regler om hjemmeværende børns skatteansættelse:
Et hjemmeværende barn, der er fyldt 18 år ved begyndelsen af det  

 kalenderår, hvori skatten ansættes (for skatteåret 1961-62 altså den 1.  

 januar 1961), skal altid ansættes selvstændigt til skat.
Er barnet på det  

 nævnte tildspunkt under 18 år, skal det som hovedregel sambeskattes med  

 familieoverhovedet.
Sambeskatning med et barn under 18 år skal dog ikke finde  

 sted, hvis barnets indtægt i indkomståret har været 1.000 kr. eller mere.
I  

 så fald skal barnet skatteansættes selvstændigt, selv om det er under 18 år.  

 Dette gælder altid, hvor barnets indtægt hidrører fra personligt arbejde for  

 fremmede eller fra indtægtsnydelse eller formue, som ikke er modtaget som  

 gave fra en af barnets forældre.
Er det sidste tilfældet, skal et barn under  

 18 år sambeskattes med familieoverhovedet uden hensyn til størrelsen af dets  

 indtægt.
Hvis barnets indtægt hidrører fra arbejde i familieoverhovedets  

 erhvervsvirksomhed, er det yderligere en betingelse for selvstændig  

 skatteansættelse, at barnet ved skatteårets begyndelse er fyldt 15 år.
 Ad 11) Til § 27.
 Efter bestemmelsen skal etableringslempelse for skatteåret 1961-62 kunne  

 indrømmes skatteydere, der første gang har etableret eller overtaget  

 selvstændig erhvervsvirksomhed i perioden 1. april 1955-1. november 1960.
 De øvrige betingelser for at opnå etableringsoempelse er uændrede bortset  

 fra, at den i § 27, stk. 2, omhandlede "gældsprocent" er nedsat fra  

 80 til 70.
 Der vil senere blive udsendt en vejledning om bestemmelsens praktisering.
 Skattedepartementet, den 20. december  

 1960.
Hans P.
Gøtrik.
/ P.
Bruun Nielsen.
