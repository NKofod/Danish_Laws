Nr BTL 215 Betænkning over Forslag til lov om indfødsrets meddelelse   

 Nr L 215 1989-90, 1. samling Afgivet af Indfødsretsudvalget Afgivet: 19900510 Udvalget har behandlet lovforslaget i et møde.
 Der er af indenrigsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 indenrigsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af indenrigsministeren og af  

 mindretallet stillede ændringsforslag.
Ændringsforslag Til § 1 Af et mindretal (FP):
 1) Nr. 1, 4, 15, 16, 37, 52, 56, 59, 64, 72, 77, 92, 105, 121,  

 131, 144, 154, 168, 171, 172, 194, 211, 226, 228, 234, 237, 308, 316, 317,  

 322, 328, 331, 358, 374 375, 378, 381, 399, 410, 412, 424, 426, 427, 433,  

 436, 481, 484, 490, 503, 526, 528, 551, 552, 576, 585, 586, 596, 600, 616,  

 633, 648, 659, 666, 672, 677, 678 og 681 udgår.
 2) Nr. 5, 8, 9, 32, 60, 97, 98, 115, 123, 152, 156, 178, 215,  

 266, 278, 283, 294, 296, 307, 319, 326, 330, 349, 353, 367, 372, 389, 395,  

 437, 441, 462, 516, 524, 527, 530, 546, 554, 583, 590, 594, 595, 608, 629,  

 630, 636, 671 og 687 udgår.
 3) Nr. 134, 246, 279, 313, 558, 624 og 625 udgår.
 Af indenrigsministeren, tiltrådt af udvalget:
 4) Nr. 179 udgår.
Til § 2 Af et mindretal (FP):
 5) Nr. 723, 729, 731, 737, 779, 787, 807, 840, 847, 880 og  

908 udgår.
 6) Nr. 694, 696, 701, 703, 705, 706, 709, 711, 717, 719, 742,  

 748, 757, 760, 769, 791, 794, 797, 805, 822, 868, 869, 886, 905, 906, 911  

 og 913 udgår.
Bemærkninger Til nr. 1 og 5 Fremskridtspartiet har den principielle holdning, at indfødsretsansøgeren  

 i den 7-årige opholdsperiode, der går forud for ansøgningen om dansk  

 indfødsret, ikke må have ligget den danske stat til byrde ved at have  

 modtaget offentlig hjælp, f.eks. i form af bistandshjælp.
Det er i den  

 forbindelse ligegyldigt, om den ydede hjælp er tilbagebetalingspligtig eller  

 ej, ligesom spørgsmålet om eftergivelse af ydet offentlig hjælp heller ikke  

 rykker ved Fremskridtspartiets principkrav om, at den pågældende ansøger  

 under sin opholdsperiode skal have været i stand til at dokumentere, at  

 han/hun på lovlig vis har været i stand til at sørge for sig og sine.
 Fremskridtspartiets krav om, at indfødsretsansøgeren under sit ophold i  

 Danmark skal have opfyldt sin forsørgelsespligt for sig og sine for at få  

 dansk statsborgerskab, er bestemt ikke noget nyt krav.
Man skal i den forbindelse henvise til cirkulære nr. 92 af 14. juni 1935,  

 hvor det anføres, at ». . . fattighjælp med fuldstændig fattighjælps  

 virkning og kommunehjælp, der har karakter af egentlig forsorg (lov om  

 offentlig forsorg § 307, stk. 1) udelukker fra naturalisation i henholdsvis  

 30 og 20 år, dog at fristerne i tilfælde af fuldstændig tilbagebetaling kan  

 nedsættes til henholdsvis 15 og 10 år, når omstændighederne i øvrigt taler  

 derfor.« Da man efter nugældende regler kan søge om dansk statsborgerskab efter 7  

 års ophold i Danmark, må man med rimelighed kunne forlange, at ansøgeren  

 inden for denne syvårsperiode har været i stand til at bevise, at han/hun har  

 haft viljen til at forsørge sig og sine.
 I tider, hvor mange udenlandske statsborgere af rent økonomiske grunde  

 flytter til Danmark, finder Fremskridtspartiet det uheldigt, at det danske  

 Folketing efterfølgende præmierer den økonomiske vurdering, som ligger til  

 grund for tilflytningen til Danmark med tildeling af noget, der er så  

 holdningsmæssigt betonet som det at blive dansk statsborger.
 Fremskridtspartiet mener, at det at blive dansk statsborger fortsat bør  

 være en »hjertesag« og ikke et spørgsmål om levestandard og  

 offentlig hjælp.
Fremskridtspartiet har forgæves forsøgt at få fuldt ud dækkende  

 oplysninger om, hvilke ansøgere der har modtaget offentlig hjælp, og i  

 hvilket omfang hjælpen har været ydet i den 7-årige opholdsperiode.
På trods  

 af ministerens løfte om at bistå med samtlige relevante oplysninger om  

 ansøgernes forhold er de fremkomne oplysninger ganske usikre.
 Indenrigsministeriet har ikke været i stand til at give disse oplysninger,  

 uagtet at samme Indenrigsministerium så tidligt som i cirkulære nr. 52 af 25.  

 april 1895 indskærpede over for de kommunale myndigheder, at erklæringer  

 vedrørende indfødsretsansøgninger skulle indeholde oplysning om, hvorvidt  

 ansøgeren havde været i stand til at ernære sig og sin familie uden hjælp fra  

 det offentlige.
 Fremskridtspartiet skal desuden gøre opmærksom på, at det, at en ansøger  

 ikke ved dette lovforslag får tildelt dansk statsborgerskab, ikke er  

 enbetydende med, at udlændingen mister sin tidsubestemte opholdstilladelse i  

 Danmark.
Til nr. 2 og 6 Fremskridtspartiet har den principielle holdning, at ansøgere, som ønsker  

 dansk indfødsret i opholdsperioden, ikke må have ligget den danske stat til  

 byrde i form af ydelse af arbejdsløshedsdagpenge.
Dette skal forstås således,  

 at de inden for de sidste 5 år under deres ophold i Danmark ikke må have  

 modtaget arbejdsløshedsdagpenge i en samlet periode på over et halvt år.
Ansøgerne under nr. 2 og 6 opfylder ikke disse betingelser.
Det skal  

 samtidig bemærkes, at de øvrige partier i Folketinget ikke har opstillet den  

 samme norm, og som følge heraf bliver ansøgerne ikke udspurgt herom i  

 forbindelse med behandlingen af deres ansøgning hos de relevante myndigheder.
 Det betyder, at der i de 913 ansøgninger kan være endnu flere personer,  

 som reelt har modtaget arbejdsløshedsdagpenge i en samlet periode på over et  

 halvt år inden for de sidste fem år af deres ophold i Danmark.
Til nr. 3 Ændringsforslagene omhandler ansøgere, som både har modtaget kontanthjælp  

 og arbejdsløshedsdagpenge inden for de sidste fem år af deres ophold i  

 Danmark.
Set ud fra Fremskridtspartiets synspunkt om, at de skal kunne  

 forsørge sig og sine, er dette en skærpende omstændighed.
Til nr. 4 Ansøgeren opfylder ikke længere betingelserne for at blive naturaliseret.
Lizzie Lichtenberg (KF) Flemming Jensen (KF) Else Theill Sørensen (KF)  

 Inge Dahl-Sørensen (V) Mølgaard Jensen (V) Tove Niemann (FP) Elisabeth Arnold  

 (RV) Lis Noer Holmberg (CD) Inger Stilling Pedersen (KRF) nfmd.
Helen  

 Beim (S) Erling Christensen (S) Pernille Forchhammer (S) Anna-Marie Hansen  

 (S) Henning Rasmussen (S) Taanquist (S) Birthe Hansen (SF) Inger Harms  

 (SF) fmd.
