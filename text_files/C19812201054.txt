(Til rektorerne for samtlige børnehave-  

 og fritidspædagogseminarier) I anledning af børnehave- og fritidspædagogseminariernes tilslutning til  

 Statens centrale regnskabssystem (SCR) og lønanvisning (SCL) pr. 1. januar  

 1981, sker der følgende ændringer i cirkulærerne om udbetaling af  

 praktikhonorarer:
1. Undervisningsministeriets cirkulære af 8. december 1971 om  betaling  

 for øvelsespraktik i daginstitutioner m.v. (forlænget  ved  

 undervisningsministeriets skrivelse af 18. februar 1972). I punkt 2 udelades  

 »Udbetaling af honorarer sker til institutionen, hvor  

 praktikundervisningen har fundet sted« samt »Om fradrag for  

 kildeskat se under punkt 5«.
Punkt 5 om fremgangsmåden ved udbetaling af  

 honorarer udgår.
2. Undervisningsministeriets cirkulære af 27. marts 1972 om  betaling for  

 observationspraktik i daginstitutioner m.v.
I punkt 2 udelades  

 »Udbetaling af honorar sker til institutionen, hvor praktikken har  

 fundet sted«.
Punkt 3 om fremgangsmåden ved udbetaling af honorarer  

 udgår.
3. Undervisningsministeriets cirkulære af 5. december 1972 om  betaling  

 for specialepraktik i daginstitutioner m.v.
I punkt 6 bibeholdes  

 »Udbetaling af honorar sker til praktiklærerne« og  

 »Honorarerne betales bagud, efter at praktiktimerne for hver gruppe er  

 afsluttet«, men bestemmelserne om, hvilken fremgangsmåde der skal  

 anvendes ved udbetalingen af honorarer (henvisning til blanketbenyttelse samt  

 afsnittene a, b, c og d) udgår.
 4. Undervisningsministeriets cirkulære af 19. februar 1973 om  udbetaling  

 af vederlag for øvelses- og observationspraktik i  folkeskolens  

 børnehaveklasser med følgeskrivelse af 23. februar  1973. Cirkulærets og  

 følgeskrivelsens bestemmelser om fremgangsmåden i forbindelse med udbetaling  

 af vederlagene udgår.
5. Undervisningsministeriets cirkulære af 27. november 1973 om  udbetaling  

 af vederlag for specialepraktik i folkeskolens  børnehaveklasser.
Punkterne 2  

 og 3 udgår.
Der er således, som det fremgår af ovenstående, udeladt bestemmelserne om  

 fremgangsmåden ved udbetalingen af praktikhonorarer.
Honorarerne skal fortsat  

 betales bagud ved praktikperiodens afslutning.
Man skal iøvrigt henvise til  

 det af direktoratet for folkeskolen, folkeoplysning, seminarier m.v. udstedte  

 cirkulære om børnehave- og fritidspædagogseminariernes udbetaling af praktik-  

 og konferencetimevederlag.
 P.m.v.
 e.b.
