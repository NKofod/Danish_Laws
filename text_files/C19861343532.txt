(Til samtlige autoriserede osteeksportører og selveksporterende Efter stedfundne drøftelser med De danske Mejeriers Fællesorganisation  

 skal man meddele følgende:
Ingrediensliste De fleste af de lande, hvortil dansk ost eksporteres, kræver  

 ingrediensangivelse, men Statskontrollen anser det ikke for sin opgave at  

 påse overholdelsen af importlandenes bestemmelser.
Den danske  

 ostebekendtgørelse indeholder således ikke krav om, at oste, der eksporteres  

 til lande udenfor EF (tredielande), skal være forsynet med en  

 ingrediensliste.
 Ønsker eksportører og/eller producenter at foretage angivelse af anvendte  

 ingredienser, skal en sådan angivelse imidlertid være fuldstændig, det vil  

 sige indeholde en opregning af alle ingredienser, med undtagelse af  

 mælkeprodukter, enzymer og kulturer af mikroorganismer samt - bortset fra  

 frisk ost og smelteost - kogsalt, der er nødvendige for fremstillingen.
 Ovenstående gælder uden hensyn til lovgivningen i importlandet, idet  

 angivelse af enkelte ingredienser uden en fuldstændig ingrediensangivelse  

 betragtes som villedende.
Ved eksport til visse arabiske lande har importørerne ofte stillet krav  

 om, at det af mærkningen som eneste ingrediensangivelse fremgår, at der er  

 anvendt kalveløbe.
Desuden kræves der ofte oplysning om, at osten er  

 fremstillet af pasteuriseret komælk.
 Under hensyn hertil kan det efter omstændighederne accepteres, at det som  

 eneste angivelse udover, at osten er fremstillet af pasteuriseret komælk,  

 anføres, at »det anvendte løbeenzym er kalveløbe« og  

 »indeholder X % salt«, idet en sådan mærkning ikke giver udseende  

 af at være en ingrediensliste.
 På den baggrund vil følgende tekst ikke blive anset som en  

 ingrediensliste:
»Made from pasteurized milk.
Added rennet is calf rennet.
Contains X  

 % salt.« Desuden kan det accepteres, at der i stedet påføres emballagerne oplysning  

 om de anvendte hovedingredienser.
Teksten skal i så fald indledes med  

 angivelsen »Mais ingrediens«.
 For så vidt angår smelteost, herunder smelteost med mindst 60% fedt i  

 tørstof, som må benævnes »Flødesmelteost«, skal ingredienslisten  

 angives på følgende måde: »Ingredients: Cheese, emulsifiers« (samt  

 eventuelle andre anvendte ingredienser i den korrekte rækkefølge).
Benævnelser Opmærksomheden henledes på, at henvisning til, at en given ost er af en  

 anden type eller sort end det ostenavn, som er anført på osten eller dennes  

 emballage, ikke må ske ved, at henvisningen til en anden type eller sort  

 anføres i umiddelbar forbindelse med det egentlige ostenavn, da der herved  

 vil kunne opstå tvivl om hvilke af de to ostenavne, der er dækkende for den  

 foreliggende ost.
Det er således ikke tilladt for eksempel for Feta ost at  

 angive, at der er tale om eksempelvis en »Domyati type« ved at  

 skrive »Danish Feta Cheese, Domyati Type«, eller iøvrigt at anføre  

 eksempelvis »Domyati Type« på en sådan måde, at denne angivelse vil  

 kunne opfattes som en del af ostebenævnelsen.
 Oplysningen om, et eksempelvis Feta osten er en særlig type, kan dog  

 anføres sammen ned anden forbrugeroplysning på ostens emballage.
 Supplerende angivelse af navne for lokalt producerede ostesorter eller  

 ostetyper i importlandet under iagttagelse af forannævnte betingelser vil  

 ikke medføre, at producent eller eksportør overfor Statskontrollen skal  

 dokumentere, at den danske ost svarer til den angivne lokale sort eller type,  

 idet man finder, at importlandets kontrolmyndigheder selv må vurdere om en  

 henvisning til en lokalt fremstillet sort eller type er acceptabel.
 Man gør dog opmærksom på, at statskontrollen fortsat vil nedlægge forbud  

 mod anvendelse af emballage i alle tilfælde, hvor det kan påvises, at  

 emballagerne er forsynet med angivelser, som findes i strid med  

 bestemmelserne i § 11 i bekendtgørelse nr. 540 af 3. december 1969 om  

 tilvirkning, forhandling, udførsel og indførsel af ost og smelteost m.m. og  

 ansvar vil blive gjort gældende overfor den ansvarlige virksomhed i henhold  

 til bekendtgørelsens bestemmelser.
 Det bemærkes, at udlevering og salg her i landet af ost og osteprodukter  

 med angivelse af, at produktet udover den foreskrevne benævnelse også er af  

 en særlig type eller sort, ikke er tilladt, medmindre det ovenfor  

 statskontrollen kan dokumenteres, at angivelsen er korrekt jfr. § 11 i  

 ostebekendtgørelsen.
 Restoplag af emballager, hvis mærkning ikke er i overensstemmelse med  

 foranstående, kan opbruges på betingelse af. at de pågældende emballagedele  

 er modtaget hos de respektive virksomheder inden 18. marts 1986.
 Nærværende meddelelse træder i stedet for Statskontrollens meddelelse af  

 18. marts 1986, j.nr. 10.1.5-8/86.
 e.b.
