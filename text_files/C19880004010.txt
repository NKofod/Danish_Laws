(Til samtlige kommunalbestyrelser og amtsråd m.fl.) Ifølge § 28, stk. 1, i lov om offentlig sygesikring reguleres  

 begravelseshjælpen i henhold til lovens § 16 een gang årligt med en procent,  

 der fastsættes på finansloven for det pågældende år.
 Ved finansloven for 1988 er reguleringen pr. 1. juli 1988 fastsat til 3,0  

 procent i forhold til de den 1. juli 1987 gældende satser, jfr. finanslovens  

 § 42, tekstanmærkning nr. 62 til § 23. Finansministeriet.
 Under henvisning hertil skal Sundhedsministeriet meddele, at  

 begravelseshjælpen efter sygesikringslovens § 16, jfr. bekendtgørelse nr. 453  

 af 8. september 1981 om begravelseshjælp til børn under 16 år, herefter med  

 virkning fra og med den 1. juli 1988 udgør følgende beløb:
 Voksne .................................. 3.041,18 kr.
 Børn under 16 år:
For dødfødte og ved barnets død inden det fyldte 1. år .............. 1.215,00 kr.
 Ved barnets død i alderen 1- 8 år ....... 1.825,00 kr.
 Ved barnets død i alderen 9-15 år ....... 2.585,00 kr.
Med virkning fra samme tidspunkt bortfalder således de senest meddelte  

 tilskudsbeløb, jfr.
Indenrigsministeriets cirkulæreskrivelse nr. 59 af 23.  

 marts 1987.
P.
M.
V.
 E.B.
