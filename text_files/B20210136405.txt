Bekendtgørelse om ændring af bekendtgørelse om Det Centrale Virksomhedsregister og data.virk.dk § 1 I bekendtgørelse nr. 2086 af 10. december 2020 om Det Centrale Virksomhedsregister og data.virk.dk, foretages følgende ændringer:
 1. I § 2, stk. 1, indsættes efter »jf. dog stk. 2«: » og 3«.
 2. I § 2, stk. 1, indsættes efter nr. 7 som nyt nummer:
»8) Navn, adresse, bopælsland, statsborgerskab, stilling og CPR-nummer for foreningsrepræsentanter.« Nr. 8-16 bliver herefter nr. 9-17.
 3. I § 2, stk. 1, nr. 8, der bliver nr. 9, indsættes efter »personer nævnt i nr. 7«: » og 8«.
 4. I § 2, stk. 2, ændres »stk. 1, nr. 10-12,« til: »stk. 1, nr. 8 og 11-13,«.
 5. I § 2 indsættes efter stk. 2 som nyt stykke:
»Stk. 3. Det Centrale Virksomhedsregister kan alene indeholde de i stk. 1, nr. 8, nævnte oplysninger for frivillige foreninger, jf. stk. 5, og for foreninger, der er omfattet af en lovbestemt pligt til at være registreret i Det Centrale Virksomhedsregister.« Stk. 3-4 bliver herefter stk. 4-5.
 6. I § 2, stk. 3, der bliver stk. 4, ændres »stk. 1, nr. 1-12 og 14-16« til: »stk. 1, nr. 1-7, 9-13 og 15-17«.
 7. I § 2, stk. 4, der bliver til stk. 5, ændres »stk. 1, nr. 1-6, 9-12, 14 og 16« til: »stk. 1, nr. 1-6, 8-13, 15 og 17«.
 8. I § 6, stk. 1, ændres »§ 2, stk. 1, nr. 2, 3, 5-7, 9 og 16« til: »§ 2, stk. 1, nr. 2, 3, 5-7, 10 og 17«.
9. I § 8, stk. 1, ændres »§ 2, stk. 1, nr. 2, 3, 5, 6 og 16« til: »§ 2, stk. 1, nr. 2, 3, 5, 6 og 17, og foreningen kan frivilligt registrere en foreningsrepræsentant, jf. § 2, stk. 1, nr. 8.« 10. I § 12, stk. 1, nr. 7, ændres »§ 2, stk. 1, nr. 8« til: »§ 2, stk. 1, nr. 9.« 11. I § 12, stk. 1, indsættes efter nr. 7 som nyt nummer:
»8) Navn, adresse, bopælsland, statsborgerskab, stilling og CPR-nummer for foreningsrepræsentanter, medmindre der er markeret adressebeskyttelse i Det Centrale Virksomhedsregister, jf. § 2, stk. 1, nr. 9. Private kan dog ikke få adgang til CPR-numre.« Nr. 8-15 bliver herefter nr. 9-16.
§ 2 Bekendtgørelsen træder i kraft den 13. juli 2021.
