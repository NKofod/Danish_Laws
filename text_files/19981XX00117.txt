Skriftlig fremsættelse (25. november  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om  

 ændring af forskellige skatte- og afgiftslove  

 (Konsekvensændringer i forbindelse med gennemførelsen af  

 pensionsafkastbeskatningsloven og ophævelse af realrenteafgiftsloven)  

 og pensionsafkastbeskatningsloven (Ophævelse af pengeinstitutters  

 afgifts- eller skattepligt af afkast af puljeordninger).
(Lovforslag nr.
L 99).
 Lovforslaget indebærer, at realrenteafgiften - og  

 dennes afløser pensionsafkastbeskatningen - som hidtil vil blive  

 beregnet ud fra den enkelte pensionsopsparers konto, når puljeordninger  

 anvendes som led i opsparingen.
Efter de for afgiftsåret 1998 gældende  

 regler i realrenteafgiftsloven påhviler afgiftspligten bl.a.  

  indehavere af pensionsopsparingskonti, rateopsparingskonti  m.v. i  

 pengeinstitutter.
Indehavere af pensionsopsparingskonti, rateopsparingskonti  

 m.v. kan vælge at anbringe opsparingen på kontantkonti, i  

 værdipapirer i individuelle depoter og i puljeordninger.
I  

 puljeordningerne  ejer pengeinstituttet en værdipapirbeholdning, hvis  

 afkast tilfalder de enkelte kontohavere i form af en variabel rente.
Ved skattejusteringen i foråret 1998 blev der med  

 virkning fra og med afgiftsåret 1999 indsat en bestemmelse  i  

 realrenteafgiftsloven, hvorefter pengeinstitutter er selvstændigt  

 afgiftspligtige i det omfang pengeinstituttet udbyder puljeindlån.
Der blev indsat en tilsvarende bestemmelse i  

  pensionsafkastbeskatningsloven, der har virkning  fra og med  

 indkomståret 2000.
 Med lovændringen i juni måned blev det som  

 nævnt vedtaget at overføre afgiftspligten/ beskatningen til  

 pengeinstitutterne, for så vidt angår afkast i puljeordninger.  

 Til gengæld var det hensigten, at de enkelte konti skulle tilskrives  

 nettobeløb, hvor de pålignede afgifter eller skatter var  

 fragået ved beskatning af pengeinstituttet i stedet for den enkelte  

 kontohaver.
Denne ændring af princippet for beskatning af  

 puljeordninger i pengeinstitutter har vist sig ikke at være  

 hensigtsmæssig, idet den medfører en række mere eller  

 mindre uløselige tekniske problemer for pengeinstitutterne.
Det  

foreslås derfor, at bestemmelserne ophæves, således  

 at de aldrig får virkning.
Herefter vil  realrenteafgiften - og dennes  

 afløser pensionsafkastbeskatningen - som hidtil blive beregnet ud fra  

 den enkelte pensionsopsparers konto, når puljeordninger anvendes som  

 led i opsparingen.
 Idet jeg iøvrigt henviser til bemærkningerne  

 til lovforslaget, skal jeg anbefale forslaget til Tingets hurtige og  

 velvillige behandling.
