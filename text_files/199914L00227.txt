Betænkning afgivet af Trafikudvalget den  

 9. december 1999 Betænkning over Forslag til lov om ændring af lov om  

 godskørsel og lov om buskørsel Udvalget har behandlet lovforslaget i to møder og  

 har herunder stillet 5 spørgsmål til trafikministeren, som denne  

 har besvaret skriftligt.
 Der er af trafikministeren og af  

 et flertal stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med  

 undtagelse af Enhedslistens medlem) lovforslaget til vedtagelse med de  

 stillede ændringsforslag.
 Et mindretal (Enhedslistens medlem af udvalget)  

 indstiller lovforslaget til forkastelse ved 3. behandling.  

 Enhedslisten vil dog stemme for det under nr. 2 stillede  

 ændringsforslag.
Enhedslisten finder, at det er godt, at der nu  

 gennemføres regulering af området, således at  

 chaufførvikarer får så gode forhold som muligt.
Når  

 Enhedslisten alligevel ikke kan støtte lovforslaget, skyldes det, at  

 det overordnede sigte hermed er at åbne for betydelig større  

 anvendelse af vikarer og dermed flere løsarbejdere.
Er der noget, der  

 ikke er behov for, er det mere løsarbejde.
Der er derimod behov for  

 mere stabilt og fast arbejde.
På den baggrund kan Enhedslisten ikke  

 tilslutte sig lovforslaget.
Ændringsforslag Af	et flertal (V, KF, DF og CD), tiltrådt af et  

mindretal (S, SF og RV):
Til § 1 1) Efter nr. 1 indsættes som nyt nummer:
»01. I § 1, stk. 4, 2. pkt., indsættes efter »denne«:  

 »eller, for så vidt angår kørsel her i landet, af en  

 chauffør ansat hos en tilladelsesindehaver, der efter § 6 a, stk. 2,  

 er godkendt til erhvervsmæssigt at udleje chauffører«.« Af	trafikministeren, tiltrådt af udvalget:
Til § 2 2) Efter nr. 1 indsættes som nyt nummer:
» Af	et flertal (V, KF, DF og CD), tiltrådt af et  

mindretal (S, SF og RV):
Til § 3 3) Datoen »1. juli 2000« ændres til: »1. april 2000«.
Bemærkninger Til nr. 1 Ændringen foreslås med henblik på, at  

 også virksomheder, der udfører firmakørsel her i landet,  

 kan blive omfattet af muligheden for at anvende chaufførvikarer.
Til nr. 2 Ændringen er en konsekvens af lovforslagets § 2, nr.  

 3, hvorefter § 18, stk. 1, nr. 7 og 8, bliver til § 18, stk. 1, nr. 8 og  

 9.
Til nr. 3 Det foreslås, at datoen for lovforslagets  

 ikrafttræden fremrykkes fra den 1. juli 2000 til den 1. april 2000.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Kristeligt Folkeparti og Frihed 2000 havde ikke medlemmer  

 i udvalget.
