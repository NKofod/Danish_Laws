§ 1 I bekendtgørelse nr. 473 af 22. juni 1990 om regulering af visse fiskerier  

 i 1990, ændret ved bekendtgørelse nr. 594 af 20. august 1990, foretages  

 følgende ændringer:
 1. § 59 affattes således:
» § 59.  Når den afsatte mængde jf. § 58 er  

 opfisket med 1.000 tons, meddeler Fiskeriministeriet efter reglerne i bilag  

 6, at der gælder ændrede rationer med virkning fra den dato, der fremgår af  

 meddelelsen.
Rationernes størrelse vil fremgå af meddelelsen.« 2. § 67 affattes således:
» § 67.  Det er forbudt at fiske, medbringe og  

 lande tunge fra Nordsøen.« 3. § 68 affattes således:
 » § 68.  Den disponible mængde udgør i perioden:
1. januar til 31. december 1990 570 tons« 4. § 69 affattes således:
 » § 69.  Det er tilladt at fiske, medbringe og  

 lande højst 200 kg tunge pr. kalenderuge fra ovennævnte farvande.
Stk. 2.  Fangster af tunge fisket i henhold til § 68, må  

 kun landes i havne, beliggende ud til Skagerrak, Kattegat, Østersøen og  

 Bælterne.« 5. § 134, stk. 2 og 3 affattes således:
» Stk. 2.  Som nævnt under de enkelte fiskerier kan  

 ændringerne bl.a. omfatte de tilladte mængder pr. fartøj pr.  

 rationeringsperiode, overgang til krav om tilladelse til det pågældende  

 fiskeri og at fiskeriet forbeholdes for bestemte nærmere beskrevne typer  

 eller grupper af fartøjer.
Desuden kan det meddeles, at fiskeriet indstilles  

 eller at landing af fisk skal foregå på særlige vilkår, herunder i særlige  

 geografiske områder.
Stk. 3.  Uanset bestemmelsen i stk. 1 og stk. 2 kan  

 Fiskeriministeriet udsende meddelelse om ændrede vilkår for fiskeriet,  

 herunder landing af fisk og indstilling af fiskeriet på andre tidspunkter end  

 ved de fastsatte skiftepunkter, såfremt udviklingen i fiskeriet betinger  

 det.« § 2 Bekendtgørelsen træder i kraft den 8. september 1990.
