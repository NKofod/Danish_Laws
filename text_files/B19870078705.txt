I medfør af §§ 6 og 17 i lov nr. 186 af 30. marts 1973 om tilvirkning og  

 forhandling en gros m.m. af mejeriprodukter samt §§ 7, 9, 10 og 20 i lov nr.  

 175 af 7. maj 1975 om mælk og konsummælkprodukter fastsættes herved  

 nedenstående bestemmelser for mejerivirksomheder, herunder konsummælkmejerier  

 og disses eventuelle suppleringsmejerier, kærne- og skummecentraler, osterier  

 samt mælkekonservesfabrikker, konsumisfabrikker, herunder virksomheder der  

 tilvirker konsumisblandinger, smelteostfabrikker og udskæringsvirksomheder  

 m.m.
Bekendtgørelsen omfatter desuden engroslagre (depoter) for  

 konsummælkprodukter og for mejeriprodukter, herunder lagre hos autoriserede  

 eksportører og importører.
Godkendelse af mejerivirksomheder § 1.  Mejerivirksomheder, der ønsker at tilvirke  

 mejeriprodukter, jfr. § 1, stk. 1, i lov nr. 186 af 30. marts 1973 om  

 tilvirkning og forhandling en gros m.m. af mejeriprodukter, skal, inden  

 tilvirkningen påbegyndes, være godkendt (autoriseret) af Statskontrollen med  

 Mejeriprodukter og Æg m.m.
Ansøgning om godkendelse (autorisation) indsendes  

 gennem vedkommende distrikt.
Stk. 2.  Mejerivirksomheder, der ønsker at tilvirke  

 konsummælkprodukter, jfr. § 5 i lov nr. 175 af 7. maj 1975 om mælk og  

 konsummælkprodukter, og suppleringsleverancer til tilvirkning af  

 konsummælkprodukter, skal, inden tilvirkningen påbegyndes, være godkendt af  

 Veterinærdirektoratet.
Ansøgning om godkendelse sendes til vedkommende  

 kommunalbestyrelse, der herefter fremsender den til Veterinærdirektoratet  

 ledsaget af bemærkninger fra den respektive levnedsmiddelkontrolenhed, jfr. §  

 30, stk. 3, herunder evt. med indstilling om, hvorvidt og på hvilke vilkår en  

 godkendelse vil kunne meddeles.
Stk. 3.  De i stk. 1 og 2 nævnte ansøgninger skal være  

 bilagt fornødne planer over bygninger samt fornødne planer og specifikationer  

 over anlæg til behandling af produkterne.
Statskontrollen med Mejeriprodukter  

 og Æg m.m. og Veterinærdirektoratet kan kræve yderligere oplysninger med  

 henblik på vurdering af, hvorvidt og eventuelt på hvilke vilkår godkendelse  

 (autorisation) kan meddeles.
Indeholder ansøgningen specifikationer  

 vedrørende specialapparatur samt vedrørende apparatur, der kræves godkendt,  

 forelægges den for Statens Forsøgsmejeri til udtalelse, før godkendelse  

 (autorisation) meddeles.
Såfremt Statens Forsøgsmejeri ikke umiddelbart på  

 det foreliggende grundlag kan afgive endelig udtalelse, kan Statskontrollen  

 og Veterinærdirektoratet meddele en midlertidig godkendelse (autorisation).  

 Det må af denne fremgå, at en betingelse for den endelige godkendelse  

 (autorisation) er, at yderligere vilkår, som måtte blive stillet på grundlag  

 af udtalelse fra Statens Forsøgsmejeri, bliver opfyldt.
Stk. 4.  Godkendelse (autorisation) meddeles skriftligt  

 med angivelse af eventuelle særlige vilkår for godkendelsen (autorisationen)  

 og med angivelse af frist for vilkårenes opfyldelse.
Desuden angives de  

 grupper af produkter, som godkendelsen (autorisationen) omfatter.
For så vidt  

 angår de i stk. 2 nævnte godkendelser tilsendes vedkommende  

 kommunalbestyrelse og den respektive levnedsmiddelkontrolenhed, jfr. § 30,  

 stk. 3, en kopi af godkendelsen.
Har sagen været forelagt Statens  

 Forsøgsmejeri, tilsendes dette en kopi af godkendelsen.
 Stk. 5.  I forbindelse med godkendelsen (autorisationen)  

 meddeler Statskontrollen og Veterinærdirektoratet mejerivirksomheden et  

 register-(kontrol)nummer.
 Stk. 6.  Fornyet godkendelse (autorisation) skal  

 indhentes efter de i stk. 1-4 anførte regler i tilfælde, hvor der foretages  

 væsentlige bygningsmæssige og indretningsmæssige - herunder apparaturmæssige  

 - ændringer, samt hvor virksomheden agter at påbegynde tilvirkning af andre  

 produkter end de, der er angivet i godkendelsesskrivelsen  

 (autorisationsskrivelsen). Herudover kan Statskontrollen og  

 Veterinærdirektoratet tage en given godkendelse (autorisation) op til fornyet  

 behandling, når der er forløbet 5 år siden sidste godkendelse (autorisation).
 Stk. 7.  Ejer- eller brugerskifte skal anmeldes overfor  

 Statskontrollen med Mejeriprodukter og Æg m.m. og Veterinærdirektoratet.
Stk. 8.  Mejerivirksomheder, der ved nærværende  

 bekendtgørelses ikrafttræden tilvirker mejeri- og konsummælkprodukter, skal  

 ikke godkendes (autoriseres) i henhold til stk. 1 og 2, men betragtes som  

 godkendt (autoriseret) af Statskontrollen og Veterinærdirektoratet på de  

 eventuelt tidligere stillede betingelser.
Fornyet godkendelse (autorisation)  

 skal dog indhentes efter de i stk. 6 anførte regler, ligesom Statskontrollen  

 og Veterinærdirektoratet kan tage den tidligere meddelte godkendelse  

 (autorisation) op til fornyet behandling, når der er forløbet 5 år, siden den  

 er meddelt.
Fælles bestemmelser for mejerivirksomheder Mejerivirksomheders placering, omgivelser  

 m.m.
 § 2.  Ved anlæg af en mejerivirksomhed skal det  

 iagttages, at der ikke i forhold til andre virksomheder eller fra  

 omgivelserne kan påføres virksomheden sanitære ulemper.
 Stk. 2.  På mejerivirksomhedens grund må der ikke drives  

 eller forefindes virksomhed, der kan medføre ulemper af hygiejnisk art.
Stk. 3.  Gårdspladser og pladser bestemt til til- og  

 udkørsel o. lign., vaskepladser til rengøring af tankvogne samt arealet  

 omkring indgange til virksomheden skal i en afstand af mindst 3 m fra  

 indgangen være cementerede, asfalterede eller lignende og have fald til  

 afløb, således at ansamling af overfladevand hindres, og som muliggør behørig  

 rengøring af arealet.
Affaldsbeholdere må ikke kunne medføre hygiejniske og  

 lugtmæssige gener for omgivelserne.
De skal være forsynet med tætsluttende  

 låg og udført af et materiale, der muliggør effektiv renholdelse.
Mejerivirksomheders vandforsyning § 3.  Mejerivirksomheder skal have nem adgang til  

 vand, og vandet skal opfylde kravene til drikkevand.
Vand fra egen boring  

 eller brønd skal passere et egnet filter eller lignende, forinden det kommer  

 i opbevaringsbeholder.
Vandbeholdere skal have glatte indersider, være  

 overdækkede og holdes rene.
Stk. 2.  Hidrører vand til tilvirkning og rengøring fra  

 egen boring eller brønd, skal der i forbindelse med ansøgningen, jfr. § 1,  

 forevises et tilfredsstillende resultat af en bakteriologisk og kemisk  

 analyse efter Dansk Standard.
Denne analyse må ikke være ældre end 3 måneder.  

 Udgifterne i forbindelse med denne vandundersøgelse afholdes af virksomheden.  

 Vandet skal derefter undersøges i overensstemmelse med reglerne i  

 Miljøministeriets bestemmelser.
 Stk. 3.  Vandboringer (brønde) må ikke forefindes i  

 virksomheden, medmindre Veterinærdirektoratet for mejerivirksomheder godkendt  

 til fremstilling af konsummælkprodukter og suppleringsleverancer og  

 Statskontrollen for øvrige mejerivirksomheder godkender afvigelse herfra.
 Stk. 4.  Uanset det i stk. 1 anførte er det tilladt til  

 fremstilling af damp til kraftmaskiner og til køling i køle- og kraftmaskiner  

 at anvende vand, der ikke opfylder kravene til drikkevand, for så vidt vandet  

 føres i lukket rørsystem, der er særligt mærket, og som er uden forbindelse  

 med andre vandledninger og uden mulighed for aftapning eller afløb i de til  

 mejerivirksomheden hørende tilvirknings- og opbevaringslokaler.
Stk. 5.  Benyttes vand, der modsvarer kravene i stk. 1  

 til køling i kølemaskiner og andet apparatur, er det tilladt at opsamle  

 sådant vand på betingelse af, at opsamlingen sker i særlige beholdere, og at  

 vandet ikke benyttes til rengøring af apparatur, inventar o. lign.
Det er dog  

 tilladt at anvende det til rengøring af apparatur, inventar o. lign. på  

 betingelse af, at vandet underkastes en hensigtsmæssig behandling, så det  

 opfylder kravene til drikkevand.
Stk. 6.  Is, der anvendes ved tilvirkning af  

 mejerivirksomhedens produkter, skal være fremstillet af vand, der opfylder de  

 i stk. 1 nævnte krav.
Isceller skal være af rustfrit stål.
Isceller og  

 isknuser skal holdes omhyggeligt rene.
Mejerivirksomheders spildevandsafledning § 4.  Kloakledninger, der fører mælke- og  

 rengøringsspildevand, skal være af glaserede rør eller andet egnet materiale.  

 Rensebrønde eller gennemløbsbrønde må ikke være placeret i tilvirknings- og  

 opbevaringslokaler, og de skal være placeret i en sådan afstand fra  

 drikkevandsboring og brønd, at deres placering ikke medfører lugtgener eller  

 ulemper i sundhedsmæssig henseende.
Mejerivirksomheders indretning § 5.  Mejerivirksomheden skal være indrettet med de  

 fornødne tilvirkningslokaler, herunder egnet plads - eventuelt som særligt  

 lokale - til emballering (pakning), de nødvendige opbevaringslokaler,  

 herunder kølerum, egnet plads til opbevaring af rengørings- og  

 desinfektionsmidler og rengøringsredskaber, egnet plads til opbevaring af  

 tilsætningsstoffer o. lign. og egnet plads til opbevaring af emballage, samt  

 herudover nødvendig spiseplads, garderobe, vaskerum (baderum) m.m. for  

 personalet (jfr. reglerne i arbejderbeskyttelseslovgivningen).
 Stk. 2.  Til afvaskning af returemballage, herunder  

 kasser, redskaber o. lign., skal der på et hensigtsmæssigt sted, eventuelt i  

 et særligt vaskerum, forefindes et hensigtsmæssigt vaskearrangement forsynet  

 med nødvendige afløbsindretninger.
 Stk. 3.  Mejerivirksomheder, der indvejer mælk fra  

 spande, skal være indrettet således, at indvejningen samt rengøring og  

 opbevaring af disse spande kan foregå behørigt adskilt fra selve  

 mælkebehandlingen og produkttilvirkningen på mejeriet.
 Stk. 4.  Mejerivirksomheden skal videre være indrettet  

 med sådanne ekspeditionsforhold, at mejeri- og konsummælkprodukterne uden  

 ulemper i hygiejnisk henseende kan bringes fra lagerrum til transportmiddel.
 Stk. 5.  Såfremt mejerivirksomheden tilvirker dybfrosne  

 produkter, skal den indeholde såvel egnede fryseindretninger til indfrysning  

 som egnede frostlagerindretninger.
Stk. 6.  Til brug for personalet skal forefindes et  

 aflåseligt toiletrum (toiletområde) med kloset og håndvask.
Klosettet skal  

 være et vandkloset.
Stk. 7.  Der må ikke være dørforbindelse fra  

 toiletområde og vaskerum (baderum) til tilvirkningslokaler,  

 opbevaringslokaler, ekspeditionslokaler eller til andre lokaler, hvori  

 levnedsmidler og tilsætningsstoffer forefindes, medmindre toiletområdet  

 indeholder et særligt forrum, og dette forrum er adskilt fra den del af  

 toiletområdet, hvor kloset og evt. urinal er placeret, ved vægge og døre, der  

 slutter tæt til gulv (dørtrin), loft og vægge.
Døre fra toiletområdet skal  

 være selvlukkende.
 Stk. 8.  Affald fra virksomheden skal kunne opsamles,  

 opbevares og fjernes på en hygiejnisk hensigtsmæssig måde, jfr. § 2, stk. 3.
 Stk. 9.  Stationære anlæg til opvarmning, kraftmaskiner  

 eller kølemaskiner, der kan forurene luften, skal have plads i særskilte,  

 effektivt ventilerede rum.
 Stk. 10.  Lokalerne skal være sikret mod rotter og andre  

 skadedyr.
 Stk. 11.  Der må ikke være direkte dørforbindelse fra  

 virksomhedens lokaler til rum, der benyttes til beboelse.
 Stk. 12.  Mejeriets tilvirkningslokaler - herunder  

 emballerings- og pakkelokaler - må ikke anvendes som gennemgangslokaler o.  

 lign.
Lokalernes indretning Almindelige bestemmelser § 6.  Mejerivirksomhedens lokaler skal have en sådan  

 størrelse, indretning og placering, at tilvirkningen, behandlingen - herunder  

 emballeringen - og opbevaringen af produkterne kan gennemføres på en  

 hygiejnisk tilfredsstillende måde og i overensstemmelse med de i øvrigt  

 gældende bestemmelser for mejeriprodukters og konsummælkprodukters  

 tilvirkning, behandling og opbevaring.
De skal være vel vedligeholdte og  

 indrettet således, at der er mulighed for at opretholde en god orden og  

 renlighed.
Stk. 2.  Virksomhedens lokaler skal være godt oplyst med  

 kunstig belysning.
Indretningen af den kunstige belysning skal ske under  

 hensyn til den til enhver tid fastsatte standard.
Den kunstige belysning skal  

 være anbragt således, at levnedsmidlerne ikke påvirkes skadeligt.
Passende  

 anordninger skal forefindes til beskyttelse af levnedsmidlerne mod direkte  

 sollys.
Stk. 3.  Lokalerne, med undtagelse af køle- og fryserum,  

 skal være således ventilerede og således indrettede, at fugtnedslag på lofter  

 og vægge undgås.
Toiletområder skal være selvstændigt ventilerede - og så  

 vidt muligt direkte til det fri.
Vinduer, der kan åbnes, samt aftræks- og  

 ventilationsåbninger med direkte adgang til det fri skal være sikrede mod  

 indtrængen af insekter og skadedyr.
Stk. 4.  I tilvirkningslokaler og i ekspeditionslokaler  

 (områder) eller i disses umiddelbare nærhed på et for personalet let  

 tilgængeligt sted skal der forefindes håndvaske.
En håndvask i toiletområdet  

 kan kun godkendes i denne forbindelse, når håndvasken er placeret i et  

 særligt forrum i toiletområdet.
Stk. 5.  Samtlige håndvaske i mejerivirksomheden skal  

 være forsynet med rindende varmt og koldt vand med forskriftsmæssigt afløb  

 til kloak.
Håndvaske i virksomheder, der nyindrettes eller i væsentlig grad  

 ombygges, skal opsættes således, at vaskens bagside enten er mindst 5 cm fra  

 væg eller indmuret i væg.
Der skal ved samtlige håndvaske forefindes sæbe og  

 engangsaftørringsmidler, f.eks. papirhåndklæder.
I omklædnings- og toiletrum  

 skal forefindes iøjnefaldende opslag med påbud til personalet om at rengøre  

 arme og hænder omhyggeligt med sæbe, forinden arbejdet påbegyndes og efter  

 afbenyttelse af toilet.
Stk. 6.  Gulve skal være jævne og afvaskelige og af  

 materialer, som er tilpasset anvendelsen af lokalerne.
Gulve i toiletområdet  

 skal være af holdbart materiale, der er uigennemtrængeligt for fugtighed, og  

 skal normalt være forsynet med gulvafløb.
Ethvert gulvafløb skal være  

 forsynet med vandlås, der er udført i egnet materiale.
Det skal sikres, at  

 der i vandlåse er sådan gennemskylning, at der ikke i disse henstår  

 ildelugtende vand.
Stk. 7.  Vægge skal være tætte og af materialer, som er  

 tilpasset anvendelsen af lokalerne.
Væggene skal være jævne og skal være  

 afvaskelige mindst til en højde af 1,7 meter; for mejerier, der nybygges,  

 eller for de dele af mejerier, der væsentligt ombygges, dog 2 meter.
Anvendes  

 vægbeklædninger, f.eks. fliser, plader eller lignende, skal disse være opsat  

 således, at der ikke opstår hulrum mellem væg og vægbeklædning.
Dette gælder  

 dog ikke for indfrysningsrum og frostlagerrum.
 Stk. 8.  Lofter skal være tætte og af materialer, der er  

 tilpasset anvendelsen af lokalerne.
 Stk. 9.  Opvarmningen af lokalerne må ikke foretages ved  

 varmekilder, der afgiver støv, lugt eller røg til lokalerne.
Tilvirkningslokaler - herunder emballerings- og pakkelokaler § 7.  De i denne § nævnte lokaler skal have en  

 størrelse på mindst 20 m2 og overalt en lofthøjde på mindst 2,5 meter.
 Stk. 2.  Der må ikke i eller i forbindelse med lokalerne  

 drives eller forefindes nogen mejeriproduktionen uvedkommende virksomhed,  

 medmindre Landbrugsministeriet i hvert enkelt tilfælde har meddelt tilladelse  

 dertil på eventuelle særlige betingelser.
Stk. 3.  Gulvene skal være tætte og af beton afdækket  

 med klinker eller af andet tilsvarende materiale og være lagt med passende  

 fald til forskriftsmæssigt afløb.
Der må ikke forefindes fodpaneler o. lign.  

 af træ.
Stk. 4.  Væggene skal i en højde af mindst 1,7 meter -  

 for mejerier, der nybygges, eller for de dele af mejerier, som væsentligt  

 ombygges, dog 2 meter - være beklædt med glaserede fliser eller andet  

 tilsvarende hårdt, glat og holdbart samt afvaskeligt materiale.
Overgangen  

 mellem gulv og vægge skal være tæt og være udført som en mindst 4 cm høj  

 hulkel eller på anden for rengøring hensigtsmæssig måde.
Dog kan lette  

 skillevægge, fæstnet til gulv med ben af rustfrit materiale og med en højde  

 på mindst 15 og højst 20 cm, anvendes på steder, hvor sådan adskillelse er  

 hygiejnisk forsvarlig.
Overgang fra vægbeklædning til en pudset overvæg skal  

 udføres enten uden kantdannelse eller være malet med vandfast maling i en ca.  

 8 cm bred stribe.
Overgangen fra vægflade til vægflade skal udføres på en for  

 rengøring hensigtsmæssig måde.
 Stk. 5.  Fuger mellem klinker, fliser o. lign. skal være  

 udfyldt i niveau.
 Stk. 6.  Vindueskarme skal i de mejerier, der nybygges,  

 eller i de dele af mejerier, der væsentligt ombygges, have en hældning på  

 mindst 30 grader mod lokalet.
Stk. 7.  Døre skal være glatte og afvaskelige.
Dørtrin  

 af træ mellem tilvirkningslokaler og mellem tilvirkningslokaler og andre  

 lokaler må ikke forefindes.
 Stk. 8.  Lokalerne skal være forsynet med vandledninger  

 med vandhaner i fornødent antal.
Opbevaringslokaler, herunder kølerum og fryseindretninger § 8.  I mejerivirksomheders opbevaringslokaler må ikke  

 uden Statskontrollens og Veterinærdirektoratets særlige tilladelse, jfr. dog  

 § 12, stk. 4, forefindes noget, der er mejeriproduktionen uvedkommende.
 Stk. 2.  Kølerum skal have en sådan kapacitet, at  

 gældende temperaturforskrifter for de opbevarede produkter kan overholdes, og  

 hensigtsmæssig oplagring i øvrigt kan sikres (kølede lagre o. lign). Kølerum  

 skal være forsynet med mindst eet let aflæseligt termometer med en  

 nøjagtighed på mindst plus/minus 1 grader C ved 5 grader C.
 Stk. 3.  Refrigeratorer må ikke anbringes i kølerum.
Stk. 4.  Indfrysningsindretning og frostlagerindretning  

 skal have en sådan størrelse og frysekapacitet, at produkterne kan  

 henholdsvis indfryses ved ¬ 25 grader C eller derunder og lagres ved ¬ 20  

 grader C eller derunder.
Såvel indfrysningsindretninger som  

 frostlagerindretninger skal være forsynet med installation for  

 temperaturregistrering med en nøjagtighed på mindst plus/minus 1 grader C ved  

 ¬ 20 grader C.
Temperaturen skal kunne aflæses uden for indretningen  

 (rummet).
 Stk. 5.  Kølerums- og fryserumsdøre skal være  

 fremstillet af egnet materiale, der er let at renholde.
 Inventar, apparatur, redskaber m.m.
§ 9.  Inventar, redskaber, apparatur m.m. skal være  

 vel vedligeholdte og være af en sådan konstruktion og af et sådant materiale,  

 at en hensigtsmæssig behandling af produkterne muliggøres, og en let og  

 effektiv rengøring og desinfektion kan foretages.
Inventar m.m. må ikke -  

 bortset fra paller - være af træ.
Stk. 2.  Redskaber og apparatur, herunder beholdere  

 (tanke), samt rør, haner, fittings m.m. skal, for så vidt angår de flader,  

 der kommer i berøring med mælken og de deraf tilvirkede produkter, være af  

 rustfrit stål.
Centrifugekugler kan dog bestå af ikke-syrebestandigt stål.  

 Veterinærdirektoratet og Statskontrollen med Mejeriprodukter og Æg m.m. kan  

 hver inden for sit område godkende brug af andre materialer end rustfrit  

 stål, såfremt disse må anses for egnede til formålet.
Redskaber til afmåling  

 af farve, syrekultur o. lign. skal være af materiale, der ikke kan slås itu.
 Stk. 3.  Anbringes inventar og apparatur m.m. på gulvet,  

 skal det være let flytteligt eller være anbragt på tætsluttende sokkel eller  

 på mindst 20 cm høje metalben udført af korrosionsbestandigt materiale.
Stk. 4.  Indvejningskar skal være således anbragt i  

 forhold til væg og gulv, at karrets indhold ikke udsættes for forurening, og  

 således, at karrets kant er hævet mindst 20 cm over gulvet.
Beholdere (tanke)  

 skal være lukkede eller overdækkede.
Indvejningskar og beholdere (tanke) skal  

 være således udformet og vedligeholdt, at der ikke kan ske opsamling af vand  

 i disse efter rengøring og desinfektion.
Beholdere (tanke) skal - medmindre  

 effektiv manuel rengøring kan gennemføres - være udstyret med mekanisk  

 anordning, der sikrer en effektiv rengøring og desinfektion.
Stk. 5.  Inventar, apparater, beholdere (tanke), rør o.  

 lign. skal installeres hensigtsmæssigt og sådan, at de er let tilgængelige  

 for rengøring og eftersyn m.m.
Rørforbindelser skal gøres kortest mulige og  

 må ikke være forsynet med skarpe bøjninger.
Haner og rør m.m. skal være  

 tætte.
Stk. 6.  Opbevaringsbeholdere (tanke) skal være således  

 installeret og udstyret, at indholdet kan sikres en ensartet temperatur  

 overalt i beholderen.
Såfremt der til opbevaring er fastsat krav til  

 temperatur, skal opbevaringsbeholderen (tanken) være således installeret og  

 udstyret, at disse temperaturer kan overholdes.
Stk. 7.  Opbevaringsbeholdere (tanke) opstillet i det  

 fri skal være placeret således, at påfyldning, tømning og rengøring kan  

 foregå på en hygiejnisk forsvarlig måde og således, at eftersyn let lader sig  

 foretage.
Luftudligningsventiler (ventilationsventiler) på tankene skal være  

 beskyttet mod indtrængning af fremmedlegemer.
Udendørs opbevaringsbeholdere  

 (tanke) til færdige konsummælkprodukter og til varmebehandlet mælk og fløde  

 til tilvirkning af mejeri- og konsummælkprodukter skal være tilgængelige for  

 betjening og inspektion direkte fra mejerilokalerne eller fra lokaler i en  

 særskilt betjeningsbygning, og luftudligning (ventilation) skal ske direkte  

 til disse lokaler.
Stk. 8.  Ved varmeveksling i forbindelse med opvarmning  

 eller afkøling af mælk, mejeriprodukter, konsummælkprodukter m.m. i  

 kølekapper, varmevekslere o. lign. skal der træffes tekniske foranstaltninger  

 til at sikre, at der ikke kan ske tilblanding af det varmebærende medium til  

 produktet.
Som varmebærende medium må anvendes damp, vand og isvand.
I  

 apparatur, hvor sikringen sker ved opretholdelse af en tilstrækkelig  

 trykdifferens, må tillige anvendes opløsninger af natriumklorid eller  

 calciumklorid, eventuelt med tilsætning af natriumkarbonat, trinatriumfosfat  

 eller natriumhydroxid.
I hermetisk lukkede kølesystemer, der har en direkte  

 kontaktflade mod mælken, mejeriproduktet, konsummælkproduktet m.m. må  

 endvidere anvendes kølemidlerne ammoniak, R-12 og R-22.Veterinærdirektoratet  

 og Statskontrollen kan hver inden for sit område efter samråd med Statens  

 Forsøgsmejeri tillade brug af andre varmebærende medier og eventuelt brug af  

 disse medier under andre forhold.
Stk. 9.  Trykluft, der anvendes direkte i forbindelse  

 med mælk, mejeri- og konsummælkprodukter m.m. skal være ren, tør og oliefri.  

 Trykluftens dugpunkt skal være mindre end 2 grader C.
Hvor trykluften  

 anvendes direkte i forbindelse med varmebehandlede varer, skal der indskydes  

 et effektivt bakteriologisk filter med en porestørrelse på ikke over 0,5  

 mikrometer, og rørsystemet efter dette filter skal være af rustfrit stål og  

 kunne rengøres og desinficeres.
 Stk. 10.  Vand, damp og trykluft må ikke tilføres gennem  

 gummislanger o. lign., hvorfra bestanddele kan medrives.
Stk. 11.  Ved anvendelse af automatisk virkende  

 behandlingsanlæg skal konstruktion og styring være indrettet således, at de  

 på effektiv måde sikrer mod uønskede, ukontrollerede sammenblandinger af  

 forskellige produkter og effektivt hindrer forurening af produkterne med for  

 eksempel rengøringsvæske.
Automatisk virkende anlæg skal være sikrede mod  

 fejlbetjening.
Stk. 12.  Damp, der anvendes direkte i forbindelse med  

 mælk eller mælkeprodukter, skal være produceret udfra fødevand, der opfylder  

 kravene til drikkevand, og som ikke er tilsat kemikalier.
I dampledningen  

 skal være indskudt et filter, der effektivt tilbageholder partikler fra  

 overkog i kedlen.
Dampen må ikke kunne påvirke produkterne på nogen uheldig  

 måde.
 Stk. 13.  Mælkefiltre og rensecentrifuger skal være  

 anbragt således i forhold til varmebehandlingsanlægget, at mælken renses før  

 varmebehandlingen.
 Stk. 14.  Termometre af glas må ikke forefindes i  

 tilvirkningslokaler, med mindre de er fastmonterede på det anvendte apparatur  

 i særlige indretninger af metal.
 Renholdelse, vedligeholdelse m.m.
Udenomsareal og lokaler § 10.  Gårdspladser, tilkørsels- og vaskepladser samt  

 øvrigt udenomsareal skal holdes rent, ryddeligt og vel vedligeholdt samt i en  

 sådan stand, at urenheder og uren luft ikke derfra kan tilføres  

 mejerivirksomhedens lokaler.
Stk. 2.  Samtlige tilvirknings- og opbevaringslokaler  

 skal holdes tilbørligt ventilerede og skal omhyggeligt rengøres mindst een  

 gang for hver arbejdsdag.
Lokalerne skal holdes ryddelige og vel  

 vedligeholdte.
Vægge og lofter skal således stedse holdes i en sådan stand,  

 at nedfald derfra ikke kan forekomme.
Gulvbelægninger skal hyppigt efterses  

 for mangelfuld fugning, brud m.m. og eventuelle mangler skal omgående  

 udbedres.
 Stk. 3.  I mejerivirksomhedens tilvirknings- og  

 opbevaringslokaler må der ikke foregå uvedkommende arbejde, herunder  

 detailudlevering, og der må ikke i lokalerne forefindes uvedkommende ting  

 eller varer eller foregå uvedkommende færdsel.
 Stk. 4.  Der må ikke i tilvirknings- og  

 opbevaringslokaler forefindes ilde eller stærkt lugtende stoffer, eller  

 stoffer i støvform, der kan forurene luften eller de i lokalerne tilvirkede  

 produkter, eller overhovedet varer eller stoffer, der på nogen måde ved  

 direkte eller indirekte berøring kan gøre de tilvirkede produkter  

 uanvendelige eller blot mindre appetitlige til menneskeføde.
 Stk. 5.  Husdyr må ikke have adgang til  

 mejerivirksomhedens lokaler.
Stk. 6.  Skadedyr skal bekæmpes.
Lokalerne skal holdes  

 fri for fluer o. lign.
Ved bekæmpelsen af fluer og andre skadedyr må der  

 alene anvendes midler, der er godkendt til sådan bekæmpelse, og de på  

 midlerne anførte vejledninger skal nøje følges.
Stk. 7.  Giftstoffer, f.eks. til skadedyrsbekæmpelse, må  

 kun modtages og forefindes i virksomheden i absolut tætte og robuste  

 originalemballager og skal holdes effektivt adskilt fra mælk og fra mejeri-  

 og konsummælkprodukter.
Udlægning af gift for gnavere i foderdepoter må ikke  

 foretages i tilvirknings- og opbevaringslokaler.
 Inventar, apparatur, redskaber m.m.
 § 11.  Alle ved tilvirkning og opbevaring m.m. af  

 mejerivirksomhedens produkter anvendte beholdere, tanke, tankvogne,  

 redskaber, maskiner, apparater, rørledninger, ventiler, spande, omrørere m.m.  

 skal være vel vedligeholdte og holdes omhyggeligt rene ved effektiv rengøring  

 og efterfølgende desinfektion.
 Stk. 2  Den i stk. 1 nævnte rengøring skal foretages så  

 hyppigt som nødvendigt, d.v.s. normalt mindst 1 gang daglig og for så vidt  

 angår beholdere, tanke o. lign. altid efter gælder også for rengøring af  

 tankvogne, idet dog rengøring efter aftømning kan undlades, såfremt der højst  

 går 1 time imellem tankvognens tømning, og fornyet påfyldning påbegyndes.
Stk. 3.  Den i stk. 1 nævnte rengøring må kun foretages  

 ved rengøringsmidler, der af Statens Forsøgsmejeri er afprøvet og fundet  

 egnede til formålet.
Rengøringen skal følges af en gennemskylning  

 (afskylning) med vand således, at rester af rengøringsmidlet fjernes.  

 Emballagerne for sådanne rengøringsmidler skal være forsynede med et af  

 Statens Forsøgmejeri godkendt identifikationsmærke samt med oplysning om  

 rengøringsmidlets bestanddele, brugsområde og brugskoncentration.
Stk. 4.  Den i stk. 1 nævnte desinfektion skal foretages  

 umiddelbart efter rengøringen.
For flader, der kommer i berøring med mælk  

 eller mejeri- og konsummælkprodukter m.m., skal desinfektionsmidlet afskylles  

 med vand efter en passende virkningstid.
Desinfektionen skal foretages på en  

 af følgende måder:
 Veterinærdirektoratet og Statskontrollen med Mejeriprodukter og Æg m.m.  

 kan tillade brug af andre desinfektionsmetoder end de under a)-d) nævnte.  

 Andre desinfektionsmidler end de under c) og d) angivne eller de i medfør af  

 dette stykke særligt tilladte må ikke forefindes i mejerivirksomheden.
 Stk. 5.  Uanset det i stk. 1 anførte kan desinfektion  

 undlades, såfremt der udover en rengøring anvendes salpetersyre af en styrke  

 på 3 promille (0,05-0,1 mol), og denne bortskylles eller effektivt afdryppes  

 efter en passende virkningstid.
Stk. 6.  Udføres rengøring og desinfektion ved  

 cirkulation, skal de anvendte påvirkningstider og -temperaturer samt  

 cirkulationshastigheder i alle dele af systemet være tilstrækkelige til at  

 sikre en fuldstændig rensning og effektiv desinfektion.
Haner, rør m.m., der  

 indgår i cirkulationssystemet, skal hyppigt adskilles og efterses.
Slidte og  

 defekte pakninger skal fornyes.
 Stk. 7.  Paller, hylder o.lign., der kommer i berøring  

 med virksomhedens produkter såvel i uemballeret som i emballeret stand, skal  

 være vel vedligeholdte og rene.
Stk. 8.  Spande m.v., der anvendes i mejerivirksomheden  

 eller ved transport af konsummælksprodukter m.m., skal, såfremt de efter  

 rengøring og desinfektion ikke er fuldstændig tørre, anbringes med åbningen  

 nedad på rustbeskyttede metalkroge eller riste, således at der er adgang for  

 luft til spandenes indre.
Spandenes åbning skal være anbragt mindst 50 cm fra  

 gulvet.
Løsdele, f.eks. tappeventiler, skal efter rengøringen og  

 desinfektionen opbevares tørt, f.eks. på trådnet af rustfrit materiale.
Stk. 9.  Emballage - såvel detail- som engrosemballage -  

 skal være ren, fri for insekter o.lign. uvedkommende bestanddele og  

 forureninger og velegnet til formålet.
Emballage skal såvel under transporten  

 til mejeriet som under opbevaringen på mejeriet holdes effektivt beskyttet  

 mod forurening, fugtighed og andet, der kan virke kvalitetsforringende.  

 Rengøring og desinfektion af detailemballage, der genbruges, f.eks. flasker,  

 skal foregå i mekanisk udstyr ved brug af rengøringsmidler, jfr. stk. 3, ved  

 mindst 60 grader C og ved desinfektion som i stk. 4 anført.
 Stk. 10.  Fryse- og køleaggregater skal afrimes efter  

 behov.
Stk. 11.  Ventilationssystemer skal holdes rene.
Filtre  

 skal hyppigt udskiftes eller renses.
 Stk. 12.  Det i centrifugen afsatte slam skal straks  

 efter udtagningen opbrændes eller bortskaffes på anden forsvarlig måde.  

 Slamafløb fra centrifuger skal opsamles og opvarmes til mindst 90 grader C og  

 bortskaffes på forsvarlig måde.
Opbevaring af mejeri- og  

 konsummælkprodukter samt transportmidler til § 12.  Mejeri- og konsummælksprodukter må ikke  

 anbringes direkte på gulvet, men skal placeres på paller, tremmer, løse  

 hylder o.lign.
Stk. 2.  Mejeri- og konsummælksprodukter skal opbevares  

 i overensstemmelse med den for det pågældende produkt påbudte, anbefalede  

 eller på emballagen angivne opbevaringstemperatur.
Der skal jævnligt føres  

 kontrol med, at opbevaringstemperaturen overholdes.
 Stk. 3.  Rum, der anvendes til frostlagring  

 (frostlagerrum o.lign.), må ikke bruges til køling eller indfrysning af  

 varer.
Stk. 4.  I lagerlokaler for mejeri- og  

 konsummælkprodukter må opbevares færdigpakkede frugtdrikke.
Ved anbringelse  

 af sådanne drikke i kølerum sammen med mejeri- og konsummælkprodukter skal  

 drikkene være afkølet til 7 grader C eller derunder.
Afkøling kan dog  

 undlades, såfremt det drejer sig om et mindre parti frugtdrikke, og  

 anbringelsen i kølerummet ikke kan antages at bevirke en temperaturstigning i  

 de der opbevarede mejeri- og konsummælkprodukter.
Opbevaring af andre  

 færdigpakkede levnedsmidler, herunder salater, skal - medmindre  

 Veterinærdirektoratet og Statskontrollen hver inden for sit område tillader  

 andet - ske i særskilte opbevaringslokaler, der ikke står i umiddelbar  

 forbindelse med lokaler, hvori der foregår produktion eller opbevaring af  

 mejeri- eller konsummælkprodukter.
Opbevaring af disse andre levnedsmidler  

 end mejeri- og konsummælkprodukter på mejerivirksomheder skal foregå  

 hygiejnisk forsvarligt.
 Stk. 5.  Læsning af vogne med mejeri- og  

 konsummælkprodukter skal, medmindre læsningen sker i mekanisk kølede vogne,  

 foregå så tæt op til udkørselstidspunktet som muligt, og produkterne skal  

 under læsningen beskyttes mod forurening, fugtighed, sollys og  

 temperaturændringer, således at kvaliteten ikke skades.
 Stk. 6.  For transportmidler, der benyttes ved  

 forsendelse af mejeri- og konsummælkprodukter, gælder de i  

 Veterinærdirektoratets cirkulære af 25. oktober 1974 om transport af  

 levnedsmidler m.m. gældende retningslinjer, medmindre særlige bestemmelser  

 herom er udfærdiget.
Personalet Hygiejne § 13.  Mejerivirksomhedens personale må ikke  

 sideløbende med arbejdet i virksomheden beskæftiges ved noget  

 mejeriproduktionen uvedkommende arbejde, der kan medføre ulemper af  

 hygiejnisk art for produkterne.
 Stk. 2.  Personer, der er beskæftiget i  

 mejerivirksomheder, skal iagttage omhyggelig renlighed i deres arbejde og  

 have god personlig hygiejne.
Stk. 3.  Den for virksomheden ansvarlige skal sørge for,  

 at de ansatte personer får nødvendige anvisninger om, hvorledes de skal  

 forholde sig i de spørgsmål om personlig hygiejne og renlighed, der har  

 betydning for arbejdets forsvarlige udførelse.
Den for virksomheden  

 ansvarlige skal foretage de foranstaltninger, som i nævnte henseende er  

 påkrævet under hensyn til arten af tilvirkningen og oplagringen.
Stk. 4.  Personer, som beskæftiges ved tilvirkning og  

 behandling af mejeri- og konsummælkprodukter, skal under arbejdet være iført  

 en særlig arbejdsdragt samt dækkende hovedbeklædning af lyst stof, som let  

 kan vaskes, eller egnet engangsmateriale samt særligt fodtøj.
Arbejdsdragten  

 skal være ren.
Den må ikke være forsynet med brystlomme.
Arbejdsdragt og  

 fodtøj må ikke anvendes ved anden beskæftigelse.
Stk. 5.  Arbejdsdragten skal opbevares i  

 garderoberummet.
Arbejdsdragten skal forblive på arbejdspladsen og må kun  

 fjernes derfra for vask og reparation.
Stk. 6.  Personalet skal vaske hænder og om fornødent  

 underarme umiddelbart før arbejdets begyndelse og efter hvert toiletbesøg  

 samt så ofte, det i øvrigt af hygiejniske grunde er nødvendigt.
Ved vasken  

 skal anvendes sæbe og varmt vand og om nødvendigt hånddesinfektionsmiddel.
 Stk. 7.  Tobaksrygning i tilvirknings- og  

 opbevaringslokaler er forbudt.
 Stk. 8.  Uden for de dertil indrettede personalelokaler  

 må der ikke i mejerivirksomheder forefindes personlige effekter eller  

 opbevares og fortæres mad og drikkevarer.
Sundhedstilstand § 14.  I mejerivirksomheder må ikke beskæftiges  

 personer, der lider af feber og/eller forstyrret almenbefindende, udbredte  

 eller formentlig smitsomme hudsygdomme, urene sår eller bylder på hænder,  

 underarme eller i ansigt, lidelser i øre, næse eller svælg, ledsaget af  

 pusagtigt udflåd, eller som lider af andre smitsomme sygdomme, er  

 smittefarlige bærere af eller har samkvem med personer, der lider af  

 sygdomme, hvis smitstoffer kan spredes gennem mælken til andre mennesker,  

 f.eks. tyfus, paratyfus, dysenteri, difteri, skarlagensfeber, ondartet  

 angina, smitsom hjerne- og rygmarvsbetændelse, akut børnelammelse,  

 smittefarlig tuberkulose eller syfilis.
 Stk. 2.  Ansvarlig for overholdelsen af bestemmelserne i  

 stk. 1 er såvel den ansvarlige for mejerivirksomheden som vedkommende person.
 Stk. 3.  Det påhviler den ansvarlige for en  

 mejerivirksomhed at gøre anmeldelse til vedkommende tilsynsmyndighed og  

 vedkommende embedslægeinstitution, når det kommer til hans kendskab, at der  

 blandt virksomhedens personale forekommer sygdomme, der formodes at henhøre  

 under de i stk. 1 omhandlede alvorlige smitsomme sygdomme.
 Stk. 4.  Når den smittefarlige person er fjernet, står  

 det øvrige personale under særligt tilsyn af embedslægeinstitutionen, indtil  

 smitteperioden for den pågældende sygdom er udløbet.
 Stk. 5.  Personer, der har været udelukket fra  

 beskæftigelse på grund af alvorlige smitsomme sygdomme eller som bærere af  

 smitstoffer fra sådanne sygdomme, må ikke på ny beskæftiges ved  

 tilvirkningen, forinden embedslægeinstitutionen skriftligt har tilladt dette.
 Stk. 6.  Landbrugsministeriet kan påbyde de personer,  

 der beskæftiges ved tilvirkning og behandling af mejeri- og  

 konsummælkprodukter, at lade sig underkaste en helbredskontrol.
Supplerende bestemmelser for  

 mejerivirksomheder, der tilvirker § 15.  For konsummælkmejerier og for disses  

 suppleringsmejerier gælder, udover bestemmelserne i denne bekendtgørelse, de  

 i bekendtgørelse om konsummælkprodukter anførte bestemmelser om  

 konsummælkprodukternes tilvirkning, herunder om modtagelse af mælk, om  

 fremstilling af suppleringsleverancer, om standardisering, om koncentrering,  

 herunder om godkendelse af filtreringsapparatur - om varmebehandling -  

 herunder om godkendelse af varmebehandlingsapparatur - om afkøling, om  

 aftapning samt om opbevaring og engrostransport af konsummælkprodukter.
Stk. 2.  Hvis en mejerivirksomhed, der tilvirker  

 konsummælkprodukter, ikke udelukkende modtager mælk og suppleringsleverancer  

 hidrørende fra besætninger, der er godkendt i medfør af lov om mælk og  

 konsummælkprodukter, har mejerivirsomheden pligt til at foretage en  

 fuldstændig adskillelse mellem mælken m.m. fra sådanne godkendte besætninger  

 og anden modtagen mælk m.m. under hele den mejerimæssige behandling, som skal  

 foretages i fra hinanden adskilte apparatsystemer.
Hvor fremstillingen af  

 konsummælkprodukter er af mindre omfang, kan Veterinærdirektoratet dog  

 dispensere fra denne bestemmelse, forudsat at den del af den modtagne mælk  

 (fløde), der agtes anvendt til fremstilling af konsummælkprodukter, indvejes  

 og behandles først.
 Stk. 3.  Påfyldning og lukning af emballage til  

 konsummælkprodukter skal ske mekanisk.
Stk. 4.  Mejerivirksomheder, der leverer  

 suppleringsleverancer til konsummælkmejerier, skal opfylde de i kap.
II  

 anførte bestemmelser med de begrænsninger, der er betinget af  

 suppleringsmejeriets begrænsede produktion.
Supplerende bestemmelser for  

 mejerivirksomheder, der tilvirker Almindelige bestemmelser § 16.  I virksomheder, der tilvirker smør, ost,  

 smelteost eller andre osteprodukter, henholdsvis udskærer eller indtørrer ost  

 til salg (fordeling) en gros eller tilvirker mælkekonserves eller konsumis  

 (konsumisblanding) eller tilvirker fløde til oparbejdning, må der ikke i de  

 omhandlede tilvirkningslokaler foregå noget arbejde, der er den pågældende  

 produktion uvedkommende.
Mejerivirksomheder, der tilvirker smør § 17.  Alt apparatur til flødens og smørrets  

 behandling skal være i en sådan stand og af en sådan konstruktion, at  

 fremmedlegemer som f.eks. pakninger, pakningsdele, skruer, glas-, metal-  

 eller trædele ikke kan komme i smørret.
Stk. 2.  Apparatur og rør m.m., som fløden kommer i  

 berøring med, skal være af rustfrit stål og skal holdes i en sådan stand, at  

 fløden ikke derfra kan tilføres urenheder som f.eks. mælkesten, påbrændte  

 mælkepartikler eller andre smudspartikler.
Pasteuriseringsapparater, som  

 anvendes til varmebehandling af fløden, skal udover den daglige kemiske  

 rengøring hyppigt adskilles og renses for eventuelle påbrændte  

 mælkepartikler.
Beholdere (tanke), som anvendes til opbevaring af fløde,  

 hvoraf der tilvirkes smør, skal være indrettet således, at beholderens indre  

 er tilgængelig for inspektion af tankens hygiejniske tilstand.
Stk. 3.  Beholdere, hvori der tilvirkes syrevækkerkultur  

 til syrning af fløden, skal være af rustfrit stål.
Tilvirkningen/behandlingen  

 samt tilsætningen af syrevækkerkulturen til fløden skal foregå på en sådan  

 måde, at fløden ikke herved tilføres uvedkommende bestanddele.
Stk. 4.  Rør, som forbinder smørkærne og vacuumpumpe,  

 skal holdes omhyggeligt rene.
På vacuumledningen skal så tæt som muligt ved  

 afspærringsventilen til kærnen monteres en kontraventil, som hindrer, at der  

 ved standsning af vaccuumpumpen sker tilbagesugning af luft ind i kærnen fra  

 pumpe og rørforbindelse.
Stk. 5.  Åbninger i fløderør, flødepumper, kærne,  

 smørpakkemaskiner m.m. samt syrningsbeholdere o.lign. skal mellem  

 apparaturets anvendelse være beskyttet med perforerede plader eller bøsninger  

 eller fintmasket net af rustfrit stål. Åbninger i smørpakkemaskiner kan dog  

 tildækkes med rent vaskbart stof.
Rammer til beskyttelsesnet til  

 kærneåbninger må ikke være af træ.
 Stk. 6.  Vand, som anvendes i kærner eller i andre  

 smørmaskiner, skal ved indløbet i disse passere en tætmasket sigte, tætmasket  

 stof eller lignende anordning.
 Stk. 7.  Alle hjælperedskaber, som smørret kommer i  

 berøring med, f.eks. smørskeer, smørskåle, smørskrabere, smørstødere m.m.  

 samt smørforme, smørpakkemaskiner, smørvogne og borde, må ikke være af træ  

 eller have dele af træ og skal i øvrigt været udført af holdbart og  

 hygiejnisk materiale, hvorfra fremmedlegemer ikke kan tilføres smørret.
Stk. 8.  Smørvogne, beholdere m.v., hvori smørret  

 opbevares mellem tilvirkningen og emballeringen, skal være overdækket.
Ved  

 mekanisk overførsel af smør fra kærne, smørvogn, beholdere m.v. skal smørret  

 passere en sigteanordning med maskeåbninger af passende størrelse.  

 Smørpakkemaskiner skal holdes fri for løse malingskaller, og overskydende  

 smøremidler skal omhyggeligt aftørres.
I tilvirkningslokaler for smør skal  

 der i fornødent omfang forefindes effektive insektfangere.
 Stk. 9.  Børstemateriale og andre hjælpemidler til  

 rengøring skal være i god stand, og efter rengøring af apparatur og  

 hjælperedskaber skal foretages omhyggelig efterskylning på en sådan måde, at  

 alle fysiske urenheder som børstehår, træsplinter, stoffibre, løse  

 stendannelser o.lign. fuldstændigt fjernes.
Stk. 10.  Værktøjskasser må kun i forbindelse med  

 reparationsarbejde forefindes i lokaler, der anvendes til tilvirkning og  

 opbevaring af smør.
Efter foretagne reparationer eller monteringer skal det  

 omhyggeligt efterses, at er ikke er efterladt værktøj eller andet, der kan  

 komme i fløden eller smørret.
Værktøjsdele, som er nødvendige for driften af  

 smørpakkemaskiner, skal straks efter anvendelsen anbringes på dertil  

 indrettede steder, hvorfra delene ikke kan komme i fløden eller smørret.  

 Værkstøjsdele o.lign. må ikke være anbragt noget sted på smørpakkemaskinen  

 under dennes drift.
Stk. 11.  Smørsalt skal holdes fri for fysiske  

 forureninger og skal transporteres i en emballage, der er velegnet til  

 formålet.
Smørsaltet skal i mejerivirksomheden opbevares i lukkede beholdere.
Stk. 12.  Såfremt samling og øvrig klargøring af  

 emballagen foregår i kærnestuen, kan Statskontrollen med Mejeriprodukter og  

 Æg m.m. fastsætte særlige regler, hvorefter dette arbejde skal foregå.  

 Materiale til mærkning eller samling o.lign. af emballage skal opbevares og  

 anvendes således, at de nævnte materialer m.m. eller dele deraf ikke kan  

 komme i smørret eller forurene dette.
Smøremballagen skal både før og efter  

 fyldning beskyttes mod fugtighed og må i kølerum ikke stilles direkte på  

 gulvet, men skal anbringes på tremmer, lister, paller el.lign.
Mejerivirksomheder, der tilvirker og  

 anvender frossen fløde § 18.  Fløde, der skal fryses til senere oparbejdning,  

 skal emballeres i rene beholdere (f.eks. kannistre, plastposer o.lign.) af  

 fornøden styrke og af materiale, der ikke påvirker flødens kvalitet.
Fløden  

 skal afkøles umiddelbart efter pasteuriseringen (skumningen) og holdes  

 afkølet, indtil den senest 2 timer derefter anbringes i fryserum ved  

 temperatur ¬ 10 grader C eller lavere.
 Stk. 2.  Transport såvel af fløde til indfrysning som af  

 frossen fløde skal foregå i isolerede vogne.
Stk. 3.  Behandlingen, herunder optøningen af frossen  

 fløde, skal foretages på en hygiejnisk forsvarlig måde, og fløden skal  

 forinden anvendelse til smørproduktion underkastes en pasteurisering.
Før  

 pasteuriseringen skal den optøede fløde passere gennem en sigteanordning med  

 maskeåbninger af passende størrelse.
Mejerivirksomheder, der tilvirker ost og  

 ostemasse § 19.  Ostekar og dertil hørende presseanordninger  

 (presseolader, vendeborde, stænger o.lign.) må ikke være af træ. Stativer og  

 bevægelige dele på presseanordninger samt røreværker på ostekar og i  

 ostningstanke, transportbånd m.m. skal være af en sådan konstruktion og skal  

 holdes rene og være i en sådan stand, at der ikke herfra kan tilføres hverken  

 mælken eller ostemassen urenheder som smøremidler, rustskaller, malingskaller  

 eller andre former for smudspartikler.
 Stk. 2.  Vand som tilsættes ostemælken, skal umiddelbart  

 forinden passere en tætmasket sigte, tætmasket stof el.lign. anordning.
Stk. 3.  Der skal være særskilt salterum forsynet med  

 kunstig køling og med det fornødne antal saltekummer.
Forsænkede kummer skal  

 være forsynet med en mindst 10 cm høj spulekant.
Stk. 4.  I gærings- og modningslagre for ost skal  

 temperaturen i fornødent omfang kunne reguleres.
Der skal være tilstrækkelig  

 plads til arbejdets udførelse, og ostene skal opbevares og plejes på  

 forsvarlig måde.
 Mejerivirksomheder, der tilvirker  

 smelteost, udskærer ost m.m.
§ 20.  Forinden anvendelse til smeltning, prespakning,  

 indtørring eller udskæring skal osten i et særskilt lokale befries for alle  

 urenheder, ostekit m.m.
Ostene skal omhyggeligt renskæres for alle defekte  

 partier og pletter.
Ost til smeltning, prespakning eller indtørring skal  

 tillige befries for stempelaftryk o.lign.
Afskrabning og andet affald skal  

 mindst een gang dagligt inden arbejdstidens ophør fjernes fra lokalet.
Stk. 2.  Kun ost, der er omhyggeligt renset, må  

 forefindes i de til findeling, smeltning, indtørring eller udskæring og til  

 pakning bestemte lokaler.
Rengjorte oste må ikke anbringes på gulvet.
Der må  

 ved tilvirkningen af smelteost og prespakket ost ikke anvendes afskårne  

 osteskorper som f.eks. skorper, der hidrører fra udskæring af ost.
Udskåret  

 konsumpakket ost må ikke anvendes til tilvirkning, medmindre det er rene og  

 sunde varer.
Stk. 3.  Ved tilvirkning af prespakket ost (cold-pack  

 cheese) skal den anvendte råost forinden sønderdelingen omhyggeligt rengøres.  

 Ved sønderdeling og blanding af råvarer skal så vidt muligt benyttes  

 mekaniske hjælpemidler.
Nedtrykning af ostemassen i plastbægre o.lign. skal  

 foretages med en støder.
Formning af ostemassen til indpakning skal foretages  

 med dertil indrettede hjælpemidler.
 Mejerivirksomheder, der tilvirker konsumis  

 m.m.
 § 21.  Til rengøring af emballage skal forefindes  

 særskilt vaskerum, der kun må benyttes til dette formål.
 Stk. 2.  Yderemballage, der benyttes som ispakning om  

 beholdere med konsumis m.m. og blandinger til konsumis, må ikke benyttes til  

 andet brug.
 Stk. 3.  Konsumis m.m. skal opbevares i fryserum ved en  

 temperatur, der ikke må overstige ¬ 20 grader C.
Mejerivirksomheder, der tilvirker  

 mælkekonserves § 22.  Alt apparatur m.m., der anvendes ved  

 tilvirkning af mælkekonserves, skal omhyggeligt rengøres og desinficeres så  

 ofte, det er nødvendigt, dog mindst een gang i døgnet.
Bestemmelser om engroslagre (depoter) Engroslagre for konsummælkprodukter § 23.  Virksomheder, der ønsker at engrosforhandle  

 (fordele) konsummælkprodukter, herunder depoter, skal, inden forhandlingen  

 (fordelingen) påbegyndes, anmelde det til kommunalbestyrelsen, og  

 forhandlingen (fordelingen) må ikke påbegyndes, forinden kommunalbestyrelsen  

 efter indstilling fra den respektive levnedsmiddelkontrolenhed, jfr. § 30,  

 stk. 3, skriftligt har godkendt virksomheden.
 Stk. 2.  Ved den i stk. 1 nævnte anmeldelse skal der  

 fremsendes fornødne planer m.m. såvel over bygninger som over maskiner m.m.  

 og gives alle oplysninger, der er nødvendige til afgørelse af, om  

 bekendtgørelsens bestemmelser kan opfyldes.
Stk. 3.  Virksomheder, der ved denne bekendtgørelses  

 ikrafttræden engrosforhandler (fordeler) konsummælkprodukter, betragtes som  

 godkendt efter stk. 1 på de eventuelt stillede betingelser.
Fornyet  

 godkendelse skal dog tilhentes, hvor der foretages væsentlige bygningsmæssige  

 og indretningsmæssige ændringer.
Ejer- og brugerskifte skal anmeldes for  

 kommunalbestyrelsen.
Godkendelsesmyndighederne kan tage en godkendelse op til  

 fornyet behandling, når der er forløbet 5 år siden sidste godkendelse.
 Stk. 4.  Virksomheder, der engrosforhandler (fordeler)  

 konsummælkprodukter, skal opfylde de i kapitel II anførte bestemmelser med de  

 begrænsninger, der er betinget af virksomhedens begrænsede funktion.  

 Virksomheden skal dog mindst bestå af et egnet kølerum, et ekspeditionslokale  

 eller en overdækket ekspeditionsrampe samt nødvendige toiletrum samt  

 spiseplads, garderobe m.m. for personalet (jfr. reglerne i  

 arbejderbeskyttelseslovgivningen). Hvor personalet kun kommer på virksomheden  

 i meget kort tid, kan de nævnte personalefaciliteter - herunder toiletrum -  

 dog undlades.
Stk. 5.  I engroslagre, hvori konsummælkprodukter  

 udelukkende opbevares i færdigpakket stand, må der sammen med  

 konsummælkprodukterne opbevares andre færdigpakkede levnedsmidler, såfremt en  

 sådan opbevaring ikke på nogen måde kan påvirke konsummælkprodukterne, for så  

 vidt angår smag, temperatur el.lign.
Opbevaring af disse andre levnedsmidler  

 sammen med konsummælkprodukter skal foregå hygiejnisk forsvarligt.
Engroslagre for smør Lokaler hos autoriserede smøreksportører § 24.  Smør skal hos autoriserede smøreksportører  

 opbevares på et til Statskontrollen med Mejeriprodukter og Æg m.m. anmeldt  

 lager.
Smør kan dog i et kortere tidsrum, når afsendelsen ikke kan ske straks  

 efter modtagelsen, opbevares i et lukket transportmiddel, herunder container,  

 hvori temperaturen ikke må overstige 10 grader C.
Stk. 2.  Lagerlokaler, hvori der opbevares smør, skal  

 være forsynet med anlæg til mekanisk køling, og luftens temperatur må ikke  

 overstige 10 grader C eller være under 0 grader C.
Luftens relative  

 fugtighedsgrad må i lokalerne ikke overstige 80 pct.
Stk. 3.  Lokalerne skal være forsynet med fornødent lys  

 og fornøden ventilation.
Gulvene skal være hele og uigennemtrængelige for  

 fugtighed samt have passende fald til afløb med vandlås.
Vægge og lofter i  

 lagerlokalerne skal være hele og skal, medmindre de er beklædt med fliser  

 eller er glitpudsede, holdes hvidtede i fornødent omfang.
 Stk. 4.  Lagerlokalerne skal holdes rene og være vel  

 vedligeholdte.
Stk. 5.  Der må ikke fra lagerlokalerne være direkte  

 forbindelse til toiletrum.
Håndvaske med sæbe og engangshåndklæder skal  

 forefindes i toiletrummene, og der skal forefindes opslag til personalet om,  

 at det efter afbenyttelse af toilet skal vaske hænder, forinden arbejdet i  

 lagerlokalerne på ny påbegyndes.
 Stk. 6.  Personalets gang- og arbejdstøj må ikke  

 opbevares i lagerlokalerne.
 Stk. 7.  I lagerlokaler, hvor smør opbevares, må ikke  

 opbevares andre varer end smør.
 Stk. 8.  Lageret skal være af en sådan størrelse og have  

 en sådan rumopdeling, at der altid er fornøden plads til inspektion og  

 prøveudtagning samt ekspedition af smørret.
 Stk. 9.  Der skal være indrettet særskilt  

 bedømmelseslokale for smør samt særligt laboratorium til foreskrevne  

 undersøgelser af smør, medmindre vedkommende eksportør har truffet aftale med  

 anden eksportør om, at lagerbedømmelser og de dermed forbundne undersøgelser  

 i fællesskab foretages hos den anden eksportør.
Stk. 10.  Virksomheden skal til enhver tid have de  

 fornødne midler til emballering af smør, reparation af beskadiget emballage,  

 udtagning og undersøgelse af prøver af smørret samt fornødne vægte til  

 kontrol med smørrets nettovægt.
Vægte til kontrolvejning af detailpakket smør  

 skal være godkendt af Statskontrollen med Mejeriprodukter og Æg m.m.
Vægtene  

 skal holdes i god orden og skal stilles til Statskontrollens disposition i  

 det omfang, hvori kontrollen på vedkommende lager ønsker at efterveje  

 smørret.
 Stk. 11.  Ved af- og pålæsning af smør, f.eks. fra  

 containere, skal smørret være effektivt beskyttet mod forurening, fugtighed,  

 sollys og temperaturændringer.
 Stk. 12.  Enhver til udførsel af smør autoriseret  

 virksomhed skal være Statskontrollen med Mejeriprodukter og Æg m.m.  

 behjælpelig med prøveudtagning, vejning og undersøgelse af smør på  

 virksomhedens lager.
Lokaler hos engrosforhandlere og importører af smør § 25.  De i § 24, stk. 1, stk. 2, 1. pkt., stk. 3-6,  

 stk. 8 og stk. 11, anførte bestemmelser er gældende for lagre hos såvel  

 engrosforhandlere af smør som importører af udenlandsk smør.
Engroslagre for ost Lokaler hos autoriserede osteeksportører § 26.  De til udførsel af dansk ost autoriserede  

 eksportører skal opbevare ost, der er eller agtes kvalitetsmærket, på lagre,  

 der er godkendt af Statskontrollen med Mejeriprodukter og Æg m.m.  

 Lagerlokaler skal være af fornøden størrelse og velegnede til formålet og  

 skal kunne rumme mindst 15 t ost, anbragt på hylder eller paller.
Der skal  

 endvidere forefindes fornøden plads og udstyr til lagerbehandling og  

 ekspedition m.v. af osten.
Temperaturen i lagerlokalerne skal i fornødent  

 omfang kunne reguleres og skal til enhver tid kunne nedbringes til 12 grader  

 C.
 Stk. 2.  Lagerlokalerne må ikke stå i direkte  

 forbindelse med lokaler, der anvendes til uvedkommende virksomhed.
Stk. 3.  Lokalerne skal være forsynet med fornødent lys  

 og fornøden ventilation.
Gulvene skal være hele og uigennemtrængelige for  

 fugtighed samt have passende fald til afløb med vandlås.
Vægge og lofter i  

 lagerlokalerne skal være hele og skal, medmindre de er beklædt med fliser  

 eller er glitpudsede, holdes hvidtede i fornødent omfang.
 Stk. 4.  Lagerlokalerne skal holdes rene og være vel  

 vedligeholdte.
Stk. 5.  Der må ikke fra lagerlokalerne være direkte  

 forbindelse til toiletrum.
Håndvaske med sæbe og engangsaftørringsmidler skal  

 forefindes i toiletrummene, og der skal forefindes opslag til personalet om,  

 at det efter afbenyttelse af toilet skal vaske hænder, forinden arbejdet i  

 lagerlokalerne påny påbegyndes.
 Stk. 6.  Personalets gang- og arbejdstøj må ikke  

 opbevares i lagerlokalerne.
Stk. 7.  Ost og osteprodukter skal være anbragt  

 forsvarligt på hylder eller paller og skal passes og plejes i fornødent  

 omfang.
Paraffineres ostene, skal den anvendte paraffin være ren og må ikke  

 være misfarvet (branket).
 Stk. 8.  Ved af- og pålæsning af ost skal ostene være  

 beskyttet mod forurening, fugtighed, sollys og temperaturændringer.
 Stk. 9.  Ved transport af uemballerede,  

 »umodnede«, oste må ikke benyttes bakker af træ.
Lokaler hos engrosforhandlere og importører af ost og osteprodukter § 27.  De i § 26, stk. 2, stk. 3-6 og stk. 8-9,  

 anførte bestemmelser er gældende for lagre hos såvel engrosforhandlere af ost  

 som importører af udenlandsk ost.
Engroslagre for konsumis Lokaler hos engrosforhandlere og importører af konsumis m.v.
§ 28.  I lagerlokaler, hvor konsumis m.v. opbevares,  

 må temperaturen ikke overstige ¬ 20 grader C.
Lokalerne skal holdes rene og  

 være vel vedligeholdte.
 Engroslagre for mælkekonserves.
Lokaler hos engrosforhandlere og importører af mælkekonserves § 29.  Lokaler, hvori mælkekonserves opbevares, skal  

 holdes rene, tørre og være vel vedligeholdte.
 Tilsynsmyndigheder m.m.
Veterinærdirektoratet og de lokale  

 tilsynsmyndigheder § 30.  Veterinærdirektoratet udøver overtilsynet med  

 overholdelsen af bestemmelserne i nærværende bekendtgørelse for så vidt angår  

 konsummælkmejerier, suppleringsmejerier, suppleringsleverancer til  

 tilvirkning af konsummælkprodukter og engroslagre (depoter) for  

 konsummælkprodukter.
 Stk. 2.  Veterinærdirektoratet er berettiget til  

 omgående - når forholdene gør det påkrævet at nedlægge forbud mod en  

 mejerivirksomheds fremstilling af konsummælkprodukter og  

 suppleringsleverancer og mod, at det modtager (indvejer) mælk m.m. til  

 fremstilling af konsummælkprodukter eller suppleringsleverancer samt  

 eventuelt tilbagekalde mejerivirksomhedens godkendelse.
 Stk. 3.  Kommunalbestyrelsen fører tilsynet med  

 konsummælkmejerier, suppleringsmejerier, suppleringsleverancer til  

 tilvirkning af konsummælkprodukter og med engroslagre for  

 konsummælkprodukter, beliggende i den pågældende kommune, gennem en dyrlæge  

 ved den respektive levnedsmiddelkontrolenhed (den kontrollerende dyrlæge)  

 efter nærmere af Veterinærdirektoratet fastsatte regler.
Stk. 4.  Kommunalbestyrelsen er til enhver tid efter  

 indstilling fra den respektive levnedsmiddelkontrolenhed, jfr. stk. 3,  

 berettiget til, såfremt væsentlige overtrædelser af nærværende bekendtgørelse  

 konstateres, at begære tilvirkningen af konsummælkprodukter eller  

 suppleringsleverancer suspenderet i indtil 2 dage.
Sådan suspendering skal  

 omgående meddeles Veterinærdirektoratet, der herefter tager stilling til,  

 hvilke forholdsregler der videre skal træffes.
 Stk. 5.  Kommunalbestyrelsen er endvidere efter  

 indstilling fra den respektive levnedsmiddelkontrolenhed, jfr. stk. 3,  

 berettiget til omgående - når forholdene gør det påkrævet at nedlægge forbud  

 mod oplagring af konsummælkprodukter i et engroslager samt eventuelt at  

 tilbagekalde godkendelsen.
 Statskontrollen med Mejeriprodukter og Æg  

 m.m.
 § 31.  Statskontrollen med Mejeriprodukter og Æg m.m.  

 fører tilsyn med overholdelsen af bestemmelserne i nærværende bekendtgørelse,  

 for så vidt angår mejerivirksomheder, der tilvirker mejeriprodukter og  

 engroslagre (depoter) for mejeriprodukter.
 Stk. 2.  Statskontrollen med Mejeriprodukter og Æg m.m.  

 er berettiget til omgående - når forholdene gør det påkrævet - at nedlægge  

 forbud mod en mejerivirksomheds fremstilling af mejeriprodukter og mod, at  

 det modtager (indvejer) mælk m.m. til fremstilling af mejeriprodukter, samt  

 eventuelt at tilbagekalde mejerivirksomhedens godkendelse (autorisation).
 Stk. 3.  Statskontrollen med Mejeriprodukter og Æg m.m.  

 er videre berettiget til omgående når forholdene gør det påkrævet - at  

 nedlægge forbud mod oplagring af mejeriprodukter i et engroslager samt  

 eventuelt at tilbagekalde en godkendelse (autorisation).
Fællesbestemmelser vedrørende tilsynet § 32.  Det påhviler dels Veterinærdirektoratet og de  

 lokale tilsynsmyndigheder, dels Statskontrollen med Mejeriprodukter og Æg  

 m.m. at holde hinanden gensidigt underrettet om forhold, der måtte være af  

 betydning i virksomheder, hvor fælles tilsyn finder sted, samt at underrette  

 Statens Forsøgsmejeri i tilfælde af konstateret misligholdelse af de  

 godkendelser m.v., der skal meddeles af Statens Forsøgsmejeri.
Dispensationer § 33.  Veterinærdirektoratet og Statskontrollen med  

 Mejeriprodukter og Æg m.m. kan hver inden for sit område, når forholdene  

 taler derfor og i fornødent omfang efter forud indhentet udtalelse fra  

 Statens Forsøgsmejeri og for Veterinærdirektoratets vedkommende i fornødent  

 omfang efter forud indhentet udtalelse fra den respektive  

 levnedsmiddelkontrolenhed, jfr. § 30, stk. 3, meddele dispensation fra  

 bestemmelserne i nærværende bekendtgørelse.
Veterinærdirektoratet og  

 Statskontrollen med Mejeriprodukter og Æg m.m. holder hinanden gensidigt  

 underrettet om givne dispensationer.
Straffebestemmelser § 34.  Overtrædelse af bestemmelserne i § 1, stk. 1,  

 2, 6 og 7, §§ 2-14, § 15, stk. 2, 3 og 4, §§ 16-22 samt § 23, stk. 1, 3, 4 og  

 5 straffes med bøde.
Ikrafttrædelses- og ophævelsesbestemmelser § 35.  Denne bekendtgørelse træder i kraft den 1.  

 januar 1988.
 Stk. 2.  Samtidig ophæves bekendtgørelse nr. 433 af 25.  

 august 1976 om mejerier m.m. som ændret ved bekendtgørelse nr. 161 af 23.  

 april 1980.
