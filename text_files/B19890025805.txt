 I medfør af §§ 3 og 26 i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, fastsættes:
 § 1.  Direktøren for Civilforsvarsstyrelsen udnævner  

 og afskediger tjenestemænd i lønramme 1-34 i Civilforsvarsstyrelsen og  

 Civilforsvarskorpset.
 Stk. 2.  Uansøgt afsked kan kun foretages af  

 indenrigsministeren.
 Stk. 3.  De tjenestemænd, der er udnævnt af Kongen,  

 afskediges af Kongen, jf. tjenestemandslovens § 26.
 § 2.  Befalingsmænd af reserven i Civilforsvarskorpset  

 udnævnes og afskediges efter de regler, der gælder for tjenestemænd i  

 Civilforsvarskorpset, idet dog også uansøgt afsked foretages af direktøren  

 for Civilforsvarsstyrelsen.
 § 3.  Bekendtgørelsen træder i kraft den 1. maj 1989.
 Stk. 2.  Samtidig ophæves Indenrigsministeriets  

 bekendtgørelse nr. 357 af 25. juni 1976 om udnævnelse og afskedigelse af  

 statstjenestemænd i civilforsvaret samt befalingsmænd af reserven i  

 Civilforsvarskorpset.
