Et ægtepar var separeret, bl.a. på vilkår, at moderen skulle have  

 forældremyndigheden over 4 fællesbørn og faderen svare bidrag til disse.
De 3  

 ældste børn var flere år før af faderen anbragt hos hans moder i Pakistan,  

 hvor de boede i et hus, tilhørende ham.
De af faderen til børnene i Pakistan  

 betalte bidrag blev ikke anset for fradragsberettigede efter ligningslovens §  

 10, stk. 1, der måtte sammenholdes med § 22, stk. 3, 4. pkt., i lov om børns  

 retsstilling.
 A klagede for indkomståret 1986 over, at de stedlige skattemyndigheder  

 ikke havde godkendt et af ham foretaget fradrag for betaling af børnebidrag  

 på i alt 29.756 kr.
Det fremgik af sagens oplysninger, at klageren var separeret fra sin  

 hustru i flere omgange, sidst ved dom af 27. januar 1986, ved hvilken  

 lejlighed hustruen havde fået forældremyndigheden over de 4 fællesbørn,  

 ligesom klageren var pålagt bidragspligt.
De 3 ældste børn havde klageren  

 flere år forud for dommen ladet anbringe hos sin moder i Pakistan.
I  

 forbindelse med dommen havde Københavns Statsamt fastsat størrelsen af de  

 bidrag, som klageren skulle betale til børnenes underhold.
 De stedlige skattemyndigheder havde nægtet klageren fradrag for betalte  

 bidrag til de 3 i Pakistan værende børn, bl.a. under hensyn til, at det rent  

 faktisk var klageren, der havde udøvet forældremyndighed over børnene.
Told- og Skattestyrelsen henviste under sagens behandling for  

 Landsskatteretten til, at det efter bestemmelsen i ligningslovens § 10, stk.  

 1, er en betingelse for at fradrage børnebidrag, at børnene ikke opholder sig  

 hos bidragyderen.
Det var styrelsens opfattelse, at denne betingelse ikke var  

 opfyldt under de foreliggende omstændigheder, idet børnene måtte anses for at  

 være i klagerens varetægt.
Styrelsen havde herved lagt vægt på, at børnene  

 uretmæssigt var placeret af klageren i Pakistan, hvor de opholdt sig i et af  

 klageren opført og møbleret hus, samt at børnenes moder havde haft  

 vanskeligheder med at få samkvem med børnene.
En af den tidligere hustru  

 afgiven erklæring, hvorefter bidrag blev tilladt betalt direkte til børnene,  

 var dels udfærdiget efterfølgende, dels kunne den - set i forhold til de  

 faktiske omstændigheder såvel før som efter 1986 - efter styrelsens  

 opfattelse ikke tillægges afgørende betydning.
Placeringen af børnene og  

 betalingen af bidrag direkte til klagerens moder var ikke et led i  

 separationsvilkårene, og styrelsen fandt, at der under de anførte  

 omstændigheder var en sådan tilknytning mellem klageren og de 3 børn, at  

 bidragene måtte anses for betalt som led i opfyldelsen af den almindelige  

 forsørgelsesforpligtelse vedrørende børn, man havde i sin varetægt.
Klagerens advokat nedlagde påstand om anerkendelse af fradragsretten for  

 de omhandlede bidrag.
Til støtte herfor gjorde han gældende, at sagen alene  

 vedrørte fortolkningen af ligningslovens § 10, stk. 1. Det fremgik ikke af  

 lovbestemmelsen, at de af Told- og Skattestyrelsen nævnte forhold, herunder  

 om varetægtsbegrebet, var relevante ved fortolkningen.
Begreber som  

 »ophold« og »varetægt« kunne ikke sidestilles, ligesom  

 bestemmelsesret over børn ikke var et kriterium, der var fastsat ved loven.  

 Det afgørende var, at børnene ikke opholdt sig hos klageren.
Denne betingelse  

 var opfyldt, idet børnene befandt sig i Pakistan i 1986. Placeringen af  

 børnene i Pakistan var sket i overensstemmelse med den mellem de tidligere  

 ægtefæller indgåede aftale.
Der var således tale om en ordning, der var  

 etableret af forældrene i fællesskab, og som sikrede børnene en pakistansk  

 skolegang.
Advokaten fremhævede endvidere, at oplysningerne om klagerens forhold  

 forud for separationsdommen af 27. januar 1986, som af skattemyndighederne  

 var tillagt betydning, efter hans opfattelse var sagen uvedkommende.
Dette  

 gjaldt således bl.a. en af den danske ambassade i Pakistan indhentet  

 udtalelse fra familiemedlemmer og bekendte i klagerens hjemby.
Uanset at  

 udtalelsen var indhentet til brug for et forhold, der var denne sag  

 uvedkommende, havde skattemyndighederne lagt vægt på udtalelsen.
Udtalelsen  

 indeholdt i øvrigt en af klagerens moder afgivet forklaring, der - uanset at  

 moderen ikke på det pågældende tidspunkt kunne vide noget om denne sag -  

 støttede det af klageren oplyste om omstændighederne i forbindelse med  

 placeringen af børnene.
 Advokaten henviste herudover til en afgørelse fra det sociale  

 amtsankenævn, der i forbindelse med behandlingen af klagerens forhold bl.a.  

 havde udtalt, at klagerens bopælskommune blev pålagt at medtage  

 forsørgelsesspørgsmålet til de i Pakistan værende børn på tilsvarende måde,  

 som for så vidt angik det barn, der opholdt sig i Danmark.
Landsskatteretten fandt, at ligningslovens § 10, stk. 1, der bl.a.  

 omhandler fradrag for bidrag til børn, der ikke opholder sig hos  

 bidragyderen, måtte sammenholdes med § 22, stk. 3, 4. pkt., i lov om børns  

 retsstilling.
Efter denne bestemmelse tilkom retten til at modtage bidrag  

 den, der afholdt udgifterne til barnets forsørgelse, såfremt den pågældende  

 havde eller ved forældremyndighedens ophør havde forældremyndigheden over  

 barnet eller lovligt havde barnet i pleje.
Under de foreliggende omstændigheder, hvor børnenes ophold i klagerens  

 ejendom i Pakistan, og betalingen af bidrag direkte til klagerens moder, ikke  

 var et led i separationsvilkårene eller i øvrigt hvilede på et fyldestgørende  

 retligt grundlag, men ensidigt var bestemt af klageren i strid med de  

 fastsatte vilkår, var retten enig med skattemyndighederne i, at betingelserne  

 for at fradrage de omhandlede bidrag efter ligningslovens § 10, stk. 1, ikke  

 var opfyldt.
Herved bemærkedes, at retten var enig med skattemyndighederne i,  

 at den af klagerens tidligere ægtefælle efterfølgende udstedte erklæring ikke  

 kunne tillægges afgørende betydning.
Den påklagede ansættelse blev herefter  

 stadfæstet.
 LV 1990, F 1.1.
