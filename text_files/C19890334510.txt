I.
Orientering Som led i Arbejdstilsynets systematiske forebyggelsesindsats fastlagt med  

 udgangspunkt i de alvorligste arbejdsbetingede sygdomsområder gennemfører  

 Arbejdstilsynet i 1989 og 1990 en særlig indsats mod kræftfremkaldende  

 stoffer i arbejdsmiljøet.
 Formålet med indsatsen er at medvirke til sikring af, at arbejdstagerne  

 kan arbejde på en arbejdsplads uden at være udsat for kræftfrekaldende  

 stoffer og materialer i en sådan grad, at det giver reel risiko for  

 helbredsforringelser.
 Indsatsen gennemføres i perioden 11. april 1989 til 31. december 1990 og  

 indeholder 4 hovedelementer:
1. Generel oplysningsindsats (april 89 - maj 89 incl.) Forløber i perioden april 1989 - maj 1989. Formålet er at forøge viden om  

 sammenhængen mellem stoffer og materialer på arbejdspladsen og kræft samt at  

 skabe kendskab og forståelse for Arbejdstilsynets indsats om  

 kræftfremkaldende stoffer.
 Direktoratet afholder pressemøde og udsender nyhedsbrev, artikler til fag-  

 og dagspressen samt TV-OBS og folder.
2. Leverandørindsats (april 89 - august 89 incl.) Forløber i perioden april 1989 - august 1989 og formålet er at sikre, at  

 leverandørbrugsanvisningerne for produkter indeholdende kræftfremkaldende  

 stoffer er udformet i overensstemmelse med gældende regler.
Det vil sige, at  

 brugsanvisningerne oplyser, om et produkt indeholder kræftfremkaldende  

 stoffer.
Direktoratet udsender et brev til leverandører af produkter indeholdende  

 kræftfremkaldende stoffer.
I brevet vejledes bl.a. om krav til  

 brugsanvisninger for stoffer og materialer indeholdende kræftfremkaldende  

 stoffer.
Der orienteres endvidere om, at Direktoratet efterfølgende vil  

 foretage en stikprøvekontrol for at sikre, at leverandørbrugsanvisningerne  

 fuldt ud overholder de krav, der stilles.
Findes der i denne kontrolfase  

 brugsanvisninger, der ikke opfylder lovgivningens krav, vil den pågældende  

 leverandør blive indstillet til retslig tiltale.
3. Hjælp-til-selvhjælp (september 89 - december 90  

 incl.) Forløber i perioden september 1989 - december 1990 og sigter på bl.a. via  

 arbejdet i sikkerhedsorganisationerne, bedriftssundhedstjenesterne og  

 branchesikkerhedsrådene at få igangsat et bredt forebyggende arbejde over for  

 kræftfremkaldende stoffer.
Formålet er at begrænse de ansattes udsættelse for kræftfremkaldende  

 stoffer og materialer ved, at tilsynskredsene udsender eller afleverer  

 materiale til virksomhederne, der bevirker, at virksomhedernes,  

 sikkerhedsorganisationens, bedriftssundhedstjenestens og  

 branchesikkerhedsrådenes indsats på området kan intensiveres.
Denne del af  

 indsatsen vil fokusere på følgende brancher:
Ad a) 83245 93101 93200 Ad b) 34221 34222 34223 34224-29 Ad c) »38« i uddrag Ad d) 95133 Ad e) 35210 Ad f) 35131 35132-33 35601 35609 Ad g) 35122 De ved de enkelte brancher anførte ISIC eller DSE nr. kan anvendes som  

 hjælp, når de relevante virksomheder lokalt udtages i kredsen.
 Numrene kan dog ikke betragtes som fuldt dækkende for branchen, hvorfor  

 det vil være nødvendigt også på anden vis at sikre sig, at de relevante  

 virksomheder udtages.
 Kredsene sender eller udleverer nedenstående af Direktoratet udarbejdede  

 materiale til de relevante virksomheder:
- Brev til virksomheden - Kemikalieforbrugsregistreringsmodel - Brancherettet folder.
 Endvidere opfordres virksomhederne til at give oplysninger om  

 løsningsmuligheder vedrørende reduktion af eksponeringer for  

 kræftfremkaldende stoffer og materialer.
 Herudover arrangerer kredsene brancherettende temadage vedrørende  

 kræftfremkaldende stoffer og materialer, og Direktoratet producerer en video,  

 som kan benyttes af lokal TV og af Arbejdstilsynets tilsynsførende til  

 undervisning m.v.
I september måned startes hjælp-til-selvhjælp indsatsen inden for  

 laboratorier og grafisk industri.
I oktober måned startes hjælp-til-selvhjælp  

 indsatsen inden for overfladebehandling i jern- og metalindustrien,  

 autolakering samt farve- og lakindustri.
I november måned startes op inden  

 for plastvareindustri og bekæmpelsesmiddelindustri.
4. Målrettet brancheindsats (januar 90 - december 90  

 incl.) Forløber i perioden januar 1990 - december 1990. Denne del af indsatsen  

 retter sig mod de brancher (excl. laboratorier), hvor hjælp-til-selvhjælp  

 indsatsen er iværksat.
Der udføres her målrettede indsatser ved, at  

 tilsynkredsene besøger virksomhederne inden for de udvalgte brancher.
Ved forskellige arbejdsprocesser udsættes personer for kræftfremkaldende  

 stoffer og materialer.
Virksomhederne sættes i gang med at substituere  

 og/eller ændre arbejdsprocesser og/eller iværksætte andre foranstaltninger,  

 således at ingen udsættes for kræftfremkaldende stoffer og materialer i en  

 sådan grad, at det giver en reel risiko for helbredsforringelser.
 Nærmere instruks vedrørende den målrettede brancheindsats i 1990 vil ske  

 ved, at der udarbejdes en ny cirkulæreksrivelse for indsatsen i 1990.
 Supplerende til disse 4 hovedelementer skal tilsynskredsene senest fra 1.  

 september 1989 ved tilsynsbesøg, hvor der konstateres brug af  

 kræftfremkaldende stoffer og materialer, vejlede om korrekt håndtering samt  

 afgive påbud i fornødent omfang.
Informations- og vejledningsmateriale til indsatsen - et nyhedsbrev, der detaljeret beskriver indsatsen og baggrunden herfor.
- TV-OBS incl. en folder.
I folderen indformeres om kampagnen og om,  

 hvordan man finder ud af, om et produkt indeholder kræftfremkaldende stoffer,  

 samt hvordan man kan få yderligere vejledning.
TV-OBS vises i TV (DR) og i  

 TV2.
 - Et kompendium (I) bestående af en del A og B indeholdende generel  

 information om kræft, herunder beksrivelse af mekanismer og kræftsygdomme,  

 kræftfremkaldende stoffer, kortlægning af stofferne, regulering m.v.
 - Brancherettede foldere for følgende af de udtagne brancher:  

 laboratorier, grafisk industri, overfladebehandling inden for jern- og  

 metalindustrien, autolakering, farve- og lakindustri samt plastindustri.
 Folderne beskriver bl.a. de kræftfremkaldende stoffer og deres forekomst  

 inden for branchen og anviser metoder til, hvorledes virksomhederne kan  

 arbejde med løsning af arbejdsmiljøproblemerne.
 - Der produceres en video, som kan anvendes lokalt til orientering i lokal  

 TV m.v. og til undervisningsbrug.
 - Kemikalieforbrugsregistreringsmod, med hvilken virksomheden som  

 udgangspunkt kan få kortlagt og overblik over de anvendte kemikalier med  

 henblik på en eventuel begrænsning af de anvendte produkter, vurdering af  

 produkternes farlighed samt vurdering af, om der kan anvendes mindre farlige  

 produkter.
- Et kompendium (II) til brug ved den brancherettede del af indsatsen.  

 Kompendiet beskriver bl.a. arbejdsmiljøproblemerne inden for 5 af de til  

 kampangnen udtagne brancher, herunder de kræftfremkaldende stoffer og  

 materialer, der er mulighed for at støde på i branchen.
Der vejledes bl.a.  

 om, hvorledes man kan arbejde med at fjerne disse stoffer.
Kurser og temadage Kredsene udbyder i efteråret 89 brancherettede temadage med henblik på  

 information, forebyggelse m.v. ved arbejde med kræftfremkaldende stoffer.
 Endelig udbyder Arbejdstilsynets uddannelsessektion både externe kurser fx  

 vedrørende substitution, kræftfremkaldende stoffer og laboratorier samt  

 interne kurser i form af fx proceskurser.
Fællesministeriel indsats vedrørende kræft Udover den ovennævnte særlige indsats vedrørende kræftfremkaldende  

 stoffer, deltager Arbejdstilsynet sammen med en række styrelser under  

 Sundhedsministeriet (Sundhedsstyrelsen, Tobaksskaderådet,  

 Levnedsmiddelstyrelsen og Forebyggelsesrådet), Miljøministeriet  

 (Miljøstyrelsen) og Undervisningsministeriet (Direktoratet for gymnasieskolen  

 og HF) i en informationskampagne i september/oktober 1989.
Den tværministerielle kampagne er landsdækkende og henvender sig til unge  

 mellem 16-25 år.
Der vil blive informeret bredt om de faktorer i  

 omgivelserne, der kan forårsage kræft, fx kostvaner, tobak og alkohol,  

 arbejdsmiljøet og det ydre miljø. Hovedvægten vil dog ligge på positive  

 budskaber, der skal appellere til en sund livsstil.
 Informationskampagnen starter i begyndelsen af september 1989 og er bygget  

 op omkring en mobiludstilling, som vises i 10-12 byer over hele landet.  

 Desuden bliver der lavet en fælles informationsavis, en OBS-udsendelse,  

 radiospot og diverse audiovisuelt materiale.
II.
Instruktion 1. Tidsperiode Indsatsen forløber fra 11. april 1989 til december 1990.
2. Ressourcer Kredsene skal i 1980 anvende ca. 15 % af den samlede virksomhedstid på  

 indsatsen.
3. Tilsynspolitik Fra 1. september 1989 skal kredsene ved hvert tilsynsbesøg, hvor der  

 konstateres brug af kræftfremkaldende stoffer og materialer, vejlede om  

 korrekt håndtering samt afgive påbud i fornødent omfang.
Kredsene kan dog  

 tidligere, allerede fra kampagnens start, anlægge denne praksis.
 Vejledning og påbud afgives i overensstemmelse med den gældende  

 tilsynspolitik, jfr. cirkulæreskrivelse nr. 6 fra 1988 om Arbejdstilsynets  

 kontrolfunktion.
4. Resultatopgørelse Det er vigtigt, at indsatsen forløber som planlagt og giver gode  

 resultater.
Til afgørelse af, om dette er tilfældet, skal følgende iagttages:
 4.1. Kredsene skal:
4.1.a.
Registrere i ugeberetningssystemet Der foretages en registrering af udetiden i forbindelse med indsatsen.
bf4.1.b.
Ved hvert tilsynsbesøg Senest fra 1. september 1989 ved hvert tilsynsbesøg, hvor der konstateres  

 brug af kræftfremkaldende stoffer og materialer, vejlede om korekt håndtering  

 samt afgive påbud i fornødent omfang (jfr. det undet pkt.
I og II. 3 anførte  

 herom).
4.1.c.
Udføre hjælp-til-selvhjælp indsats (jfr. det under pkt.
I anførte herom).
4.1.d.
Udarbejde en rapport Inden den 15. januar 1990 skal kredsene udarbejde en kort rapport om,  

 hvordan indsatsen foreløbig er forløbet.
 Afrapporteringen for 1989 skal for kredsene foretages for de 2 hoveddele  

 af indsatsen:
1. generel informationsindsats 2. hjælp-til-selvhjælp.
 Rapporten skal som minimum indeholde beskrivelse af:
- hvordan status var ved indsatsen/delindsatsens start - hvordan indsatsen/delindsatsen blev tilrettelagt - hvordan virksomheders, organisationers og andres holdning var til  

 indsatsen/delindsatsen, og hvordan samarbejdet har været med dem under  

 indsatsen - hvilke resultater indsatsen/delindsatsen foreløbig har haft, herunder  

 opgørelse vedrørende: eksempler på stof/metodesubstitution, eksempler på  

 områder med behov for udvikling af arbejdsmiljørigtig teknologi, antal  

 tiltaler m.v.
- hvilke initiativer, der eventuelt yderligere er behov for - eventuelle bemærkninger til Direktoratets indsatsforberedelse og  

 indsatsgennemførelse.
4.1.e.
Indberette eksempler på stof/metodesubstitution Da formålet med kampagnen bl.a. er at begrænse de ansattes udsættelse for  

 kræftfremkaldende stoffer og materialer, skal kredsene tilrettelægge  

 indsatsen således, at der ved anvendelse af cirkulæreskrivelse nr. 14/1987  

 sker indberetning af eksempler på stof/metodesubstitution.
Indberetningen  

 skal ske løbende, idet formidling til de øvrige kredse vil ske i det omfang,  

 eksemplerne indkommer.
Eksemplerne vil herved løbende kunne indgå i det  

 forebyggende arbejde.
4.1.f.
Indberette områder/arbejdsprocesser, produkttyper, hvor der  

 er behov for udvikling af arbejdsmiljørigtig teknologi Supplerende til ovennævnte indberetning af eksempler på områder, hvor der  

 allerede er fundet løsninger i form af stof/metodesubstitution, skal kredsene  

 tilrettelægge indsatsen således, at der kan ske indberetning af  

 områder/arbejdsprocesser/produkttyper, hvor kredsene vurderer, at der for at  

 kunne løse arbejdsmiljøproblemerne mest hensigtsmæssigt er behov for at  

 igangsætte udviklingsarbejde.
 Der tænkes her på udviklingsarbejde i form af arbejdsmiljørigtig  

 teknologi/-produkter, fx udført i samarbejde med en virksomhed, branchen,  

 leverandører eller forskningsinstitutioner.
 Ved indberetningerne skal kort oplyses om følgende:
- beskrivelse af arbejdsmiljøproblemerne - begrundelse for behovet for udvikling af arbejdsmiljørigtig  

 teknologi/-produkter - beskrivelse af, hvad der er behov for udvikling af.
Indberetningerne vil blive anvendt med henblik på at få iværksat konkrete  

 udviklingsprojekter i samarbejde med Industri- og Handelsstyrelsen, idet  

 Industri- og Handelsstyrelsen har økonomisk mulighed for at iværksætte  

 sådanne projekter.
Indberetningen skal ske løbende tilsvarende den på  

 stof/metodesubstitution.
 4.2. Direktoratet skal:
4.2.a.
Registrere i aktivitetsregistreringssystemet Der skal ske en registrering af tiden, der bruges i forbindelse med  

 indsatsen.
4.2.b.
Udføre generel oplysningsindsats (jfr. det under pkt.
I anførte herom).
4.2.c.
Udføre leverendørindsats (jfr. det under pkt.
I anførte herom).
4.2.d.
Afrapportere leverandørindsats Afrapportering af leverandørindsatsen skal indeholde en beskrivelse af  

 indsatsens tilrettelæggelse og resultater.
Således skal rapporten indeholde  

 oplysninger om:
- antal leverandører, der er udtaget til indsatsen og beskrivelse af,  

 hvorledes de er udtaget - beskrivelse af stof/materialetyper og evt. teknisk anvendelse af  

 produktet (herunder valg og evt. fravalg af stoffer/materialer og produkter) - beskrivelse af stikprøveudtagningen i kontrolfasen.
Antal og beskrivelse  

 af stof/materialetyper og evt. teknisk anvendelse af produktet.
Beskrivelse  

 af valg og evt. fravalg - opgørelse af antal brugsanvisninger med mangler vedrørende oplysning om  

 kræft, herunder fejltyper - opgørelse af antal tiltaleindstillinger - beskrivelse af, om der i øvrigt konstateres andre mangler ved  

 brugsanvisningerne udtaget i kontrolfasen og hvilke tiltag i form af  

 vejledning, påbud (tp og antal) m.v., der er afgivet som følge heraf.
 Herudover skal afrapporteringen indeholde beskrivelse af:
- leverandørens reaktioner på indsatsen - evt. behov for yderligere initiativer inden for området.
4.2.e.
Udføre effektmåling inden for den grafiske branche af  

 informationsindsatsen i forbindelse med kampagnen Direktoratet foretager i samarbejde med branchesikkerhedsrådet for det  

 grafiske område en effektmålingsundersøgelse af informationsindsatsen i  

 forbindelse med kampagnen.
Effektmålingsundersøgelsen udføres som en  

 spørgeskemaundersøgelse.
Spørgeskemaer udsendes til branchen før og ved  

 afslutning af informationsindsatsen i forbindelse med kampagnen.
 Undersøgelsens forløb og resultater afrapporteres særskilt.
5. Spørgsmål Spørgsmål vedrørende leverandørdelen af kræftindsatsen rettes til 11.  

 kontor, mens spørgsmål vedrørende den efterfølgende brancherettede del rettes  

 til 9. kontor.
 Spørgsmål vedrørende indberetning af behov for arbejdsmiljørigtig  

 teknologi rettes til direktionssekretariatet.
 Øvrige spørgsmål rettes til Direktoratets 5. kontor.
III.
Ikrafttræden Cirkulæreskrivelsen træder i kraft straks.
