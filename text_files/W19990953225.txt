Kendelse fra Pressenævnet i sag nr.  

 32/1999 Borgmester  Uffe  Steiner  Jensen har ved advokat Ole Arnt  

 Nielsen klaget til Pressenævnet over en artikel bragt i Fredericia  

 Dagblad den 11. marts 1999, idet han mener, at god presseskik er  

 tilsidesat.
 Artiklen havde overskriften "Restauratør opsiger  

 prisaftale" og bl.a. følgende ordlyd:
"Borgmesteren anklaget for pistolmetoder Restauratør  Duvald  Tolstrup er kommet på  

 kollisionskurs med borgmester Uffe Steiner Jensen (S) i sagen om  

 mindstepriser på øl.
Restauratøren har fortrudt sin  

 underskrift på prisaftalen og har nu meddelt bevillingsnævnet, at  

 han trækker den tilbage.
 I en pressemeddelelse, som  Lars  Søby og  Duvald  

  Tolstrup har udsendt om sagen, skriver de blandt andet:
"Vil borgmesteren inddrage næringsbrevet fra et  

 supermarked, der f.eks. sælger øl under indkøbspris? Kan  

 en taxavognmand få sin bevilling inddraget, fordi han nægter at  

 køre med en stærkt beruset og meget uartig borgmester hjem, der  

 f.eks. holder sølvbryllup på Elsam? Episoden har faktisk fundet  

 sted!" Lars  Søby og  Duvald  Tolstrup har valgt at  

 skærpe tonen, fordi de mener, at prissagen er kommet ud af  

 proportioner.
Borgmester  Uffe  Steiner  Jensen har straks, han blev  

 konfronteret med pressemeddelelsen overdraget sagen til sin advokat Arnt  

 Nielsen for at forberede et sagsanlæg mod  Duvald og  Søby." Dagen efter   den 12. marts 1999   bragte bladet på  

 forsiden en artikel med overskriften "Café-ejer beklager  

 beskyldninger Et samlet byråd tager afstand fra anklager mod  

 borgmester" og bl.a. følgende indhold:
"Folkene bag Café Axel undskylder, at de har  

 frembragt udtalelser om borgmesterens privatliv.
De har sendt en personlig  

 undskyldning til  Uffe  Steiner  Jensen (S), hvori de beklager de  

 ærekrænkende oplysninger i den pressemeddelse, som de udsendte  

 torsdag morgen.
- Selvfølgelig skal politikere have ret til et  

 privatliv, og vi er helt klart gået for tæt på.
Det  

 beklager vi dybt, siger  Lars  Søby på vegne af Café  

 Axel.
Han var medunderskriver af en pressemeddelelse, som  

 torsdag blev sendt til aviser og radiostationer i området.
Heri  

 meddelte cafeen, at de fratrådte aftalen om mindstepriser på  

 værtshusene, og at de har indbragt aftalen for  

 Konkurrencerådet.
I en passus gjorde de desuden med unavngiven kilde  

 opmærksom på, at borgmesteren havde opført sig uartigt og  

 stærkt beruset over for en taxachauffør.
Denne udtalelse  

 beklager de nu.
Det var meget dumt af os at nævne den konkrete sag,  

 men vi har følt, at borgmesteren også har haft skytset rettet  

 direkte mod cafeen og dermed truet restauratørens levebrød.
Det  

 fik os til at gå over stregen, indrømmer  Lars  Søby, som  

 både skriftligt og mundtligt har givet borgmesteren en uforbeholden  

 undskyldning." Samme dag hed det bl.a. i bladets leder:
"Indfaldet i Fredericia Sædvanligvis er Fredericia kendt for udfaldet fra  

 byen.
På det seneste er det et indfald, der har sat dagsorden.
Et par restauratører har udsendt en  

 pressemeddelelse, hvori de temmelig markant tager afstand fra borgmester  

  Uffe  Steiner  Jensens kritik af måden, spiritusbevillingerne  

 håndteres på.
Borgmesteren har sagt, at man kunne overveje at  

 trække bevillinger tilbage fra restauratører, hvis ikke disse  

 kan håndtere bevillingerne bedre.
Det fik to restauratører til  

 at angribe borgmesteren personligt i en pressemeddelelse.
Uffe  Steiner  Jensen meddelte allerede i går, at  

 han ikke ville finde sig i denne pressemeddelelse   og han ville  

 anlægge et civilt søgsmål mod afsenderne, fordi han fandt  

 pressemeddelelsen injurerende.
Borgmesteren ville også overveje at  

 sagsøge avisen, hvis den skrev om pressemeddelelsen.
Når nu en af restauratørerne har beklaget  

 indfaldet, bestemmer borgmesteren nok også at lade være med at  

 anlægge en injurie-sag mod den avis, der faktisk har gjort borgmesteren  

 en direkte tjeneste ved at skrive historien.
På to måder:
For det første: Pressemeddelelsen blev sendt af to  

 restauratører i byen.
Det er ikke noget, avisen har ansvaret for.
Men  

 det betyder også, at debatten og "snakken" i Fredericia naturligvis var  

 i gang.
Derfor må  Uffe  Steiner  Jensen som den forurettede part da  

 helt indlysende være interesseret i at få sagen behandlet  

 professionelt   få luftet ud, så at sige.
For det andet: Hvis Fredericia Dagblad havde valgt kun at  

 give læserne en halvkvædet vise, ville borgmesteren for alvor  

 og med rette   kunne føle sig svigtet.
Restauratørerne skriver  

 i deres pressemeddelelse, at borgmesteren har været beruset en aften i  

 taxa.
Ja, men det er da komplet harmløst.
Chefredaktøren, der  

 skriver denne leder, har også været beruset i en taxa.
Det har en  

 del af de læsere, der sidder med denne leder, også.
Jeg ville  

 være langt mere ked af det, hvis jeg havde været beruset og  

 siddet bag rattet i min egen bil.
Men hvis Fredericia Dagblad ikke havde  

 skrevet, hvad beskyldningerne mod borgmesteren gik ud på, hvad skulle  

 bladet så have skrevet? Tja, at nogle restauratører rettede et  

 angreb på borgmesterens privatliv! Men hvordan ville det ikke  

 være blevet tolket af udenforstående? Nej, Fredericia Dagblads historie i går var etisk i  

 orden.
Den fortalte borgerne, hvad det var, et par restauratører  

 beskyldte borgmesteren for.
Og  Uffe  Steiner  Jensen behøver ikke  

 bøje hovedet af den grund.
Det er næppe en borger i Fredericia,  

 som IKKE vil tage parti for borgmesteren i denne sag.
Når de nu ved,  

 hvad den drejer sig om.
Den restauratør, der har beklaget, har  

 naturligvis ret: Angrebet burde aldrig have været fremsat." Klageren har anført, at bladet i artiklen har  

 udbredt nogle beskyldninger mod klageren vedrørende dennes private  

 forhold.
Klageren har herved nærmere anført, at bladet  

 har overtrådt god presseskik ved at bringe de pågældende  

 beskyldninger uden at have foretaget research på disse rigtighed, og  

 ved at have bragt beskyldningerne uagtet disse var blevet benægtet af  

 klageren.
Klageren har i den forbindelse anført, at den eneste  

 research fra bladets side var telefonisk forelæggelse for klager ca.  

 kl. 9.30 forud for offentliggørelsen samme dag.
 Klageren har videre anført, at det anses som en  

 skærpende omstændighed, at bladet fortsat ikke har beklaget  

 beskyldningernes udbredelse og offentliggørelse trods  

 ophavsmændenes egentlig dementi.
 Klageren har herudover anført, at det ligeledes  

 må anses som skærpende, at bladets redaktør tilsyneladende  

 fastholder beskyldningernes rigtighed og alene anser dem for omfattet af  

 privatlivets forhold.
 Bladet har i en udtalelse anført, at klagesagen  

 omhandler en længerevarende strid mellem restauratører i  

 Fredericia og klageren som formand for Bevillingsnævnet, hvor tonen i  

 striden er blevet skærpet.
 Bladet har videre anført, at bladet forelagte  

 oplysningerne i pressemeddelelsen for klageren forud for  

 offentliggørelsen, og at bladet har citeret ordret fra  

 pressemeddelelsen.
Bladet har herudover anført, at klagerens navn ikke  

 er nævnt i den oprindelige artikel, og at beskyldningen er fremsat som  

 et hypotetisk spørgsmål.
Bladet har dog erkendt, at ingen vel  

 var i tvivl om, hvem ordene sigtede mod.
 Bladet har yderligere anført, at klageren over for  

 bladet har krævet en 5 spaltet beklagelse fra bladet, bragt på  

 forsiden, samt at bladet skulle betale klagerens advokatudgifter.
 Bladet har fremlagt en række artikler om forholdene  

 i forbindelse med spiritusbevillingerne i byen.
 Herudover har bladet fremlagt et ikke offentliggjort  

 interview med en taxachauffør, der kørte gæster hjem  

 efter klagerens sølvbryllupsfest.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke har kompetence til at tage stilling til, om straffelovens  

 regler om freds- og ærekrænkelse er overtrådt.
Pressenævnet bemærker herudover, at det er  

 uden betydning, at klagerens navn ikke er nævnt i forbindelse med  

 beskyldningerne, idet det klart fremgår af sammenhængen, hvem  

 beskyldningerne rettes imod.
Det er endvidere uden betydning for  

 Pressenævnets behandling af klagen, om beskyldningerne har fået  

 større udbredelse ved den påklagede artikel, eller om de  

 først fik større udbredelse ved gengivelse i radioen dagen  

 efter.
Der må herefter sondres mellem den handlemåde,  

 der er udøvet af de to restauratører ved at udfærdige og  

 udsende pressemeddelelsen med de belastende påstande og den  

 handlemåde, Fredericia Dagblad har udøvet ved at omtalte  

 pressemeddelelsen og dens indhold.
Pressenævnet kan alene tage stilling  

 til bladets handlemåde.
 To medlemmer af nævnet   Per Sørensen  

 (formand) og Preben Sørensen   udtaler:
En forelæggelse af de skadelige oplysninger for den  

 omtalte er ikke altid tilstrækkelig.
I denne sag, hvor klageren i  

 øvrigt afviste beskyldningerne, finder vi, at varetagelse af generelle  

 hensyn til nyhedsformidlingen   navnlig vedrørende det emne, artiklen  

 omhandlede - ikke krævede offentliggørelse af de krænkende  

 beskyldninger mod klageren, der åbenbart vedrørte  

 privatlivet.
 På dette grundlag er det vores opfattelse, at god  

 presseskik er tilsidesat ved bladets omtale af klagerens forhold.
 To medlemmer af nævnet   Aage Lundgaard og Tage  

 Clausen   udtaler:
Fredericia Dagblad dækkede en verserende strid om  

 restauratørbevillinger i Fredericia Kommune, og som et led i denne  

 dækning omtalte bladet pressemeddelelsen og refererede dens  

 kontroversielle indhold.
Bladet forelagde klageren pressemeddelelsens indhold  

 og refererede loyalt hans afstandtagen og oplysning om, at han havde  

 overdraget sagen til sin advokat med henblik på at forberede et  

 sagsanlæg mod de to restauratører, der havde udfærdiget og  

 udsendt pressemeddelelsen.
 Selv om pressemeddelelsen havde et groft og ubehageligt  

 indhold, levede bladet med offentliggørelsen op til sin forpligtelse  

 til at holde offentligheden orienteret om alle stridens relevante aspekter,  

 herunder hvilke metoder en af sagens parter var parat til at tage i  

 anvendelse.
 Bladet har således i denne sag efter vores  

 opfattelse handlet i overensstemmelse med god presseskik.
 Da der er stemmelighed, er formandens stemme  

 afgørende, og Pressenævnet udtaler derfor sin kritik af  

 Fredericia Dagblad.
 I medfør af medieansvarslovens § 49  

 pålægges det herefter den ansvarshavende redaktør af  

 Fredericia Dagblad at offentliggøre følgende:
 "Kendelse fra Pressenævnet.
Fredericia Dagblad bragte den 11. marts 1999 i en artikel  

 med overskriften "Restauratør opsiger prisaftale" følgende  

 passus: "Kan en taxavognmand få sin bevilling inddraget, fordi han  

 nægter at køre med en stærkt beruset og meget uartig  

 borgmester hjem, der f.eks. holder sølvbryllup på Elsam?  

 Episoden har faktisk fundet sted!" Borgmester  Uffe  Steiner  Jensen har klaget til  

 Pressenævnet over denne omtale.
 Pressenævnet har i anledning af klagen udtalt, at  

 det er uden betydning, at klagerens navn ikke blev nævnt i forbindelse  

 med beskyldningerne, idet det klart fremgik af sammenhængen, hvem  

 beskyldningerne blev rettet imod.
 To medlemmer af nævnet   Per Sørensen  

 (formand) og Preben Sørensen   udtaler:
En forelæggelse af de skadelige oplysninger for den  

 omtalte er ikke altid tilstrækkelig.
I denne sag, hvor klageren i  

 øvrigt afviste beskyldningerne, finder vi, at varetagelse af generelle  

 hensyn til nyhedsformidlingen   navnlig vedrørende det emne, artiklen  

 omhandlede - ikke krævede offentliggørelse af de krænkende  

 beskyldninger mod klageren, der åbenbart vedrørte  

 privatlivet.
 På dette grundlag er det vores opfattelse, at god  

 presseskik er tilsidesat ved bladets omtale af klagerens forhold.
 To medlemmer af nævnet   Aage Lundgaard og Tage  

 Clausen   udtaler:
Fredericia Dagblad dækkede en verserende strid om  

 restauratørbevillinger i Fredericia Kommune, og som et led i denne  

 dækning omtalte bladet pressemeddelelsen og refererede dens  

 kontroversielle indhold.
Bladet forelagde klageren pressemeddelelsens indhold  

 og refererede loyalt hans afstandtagen og oplysning om, at han havde  

 overdraget sagen til sin advokat med henblik på at forberede et  

 sagsanlæg mod de to restauratører, der havde udfærdiget og  

 udsendt pressemeddelelsen.
 Selv om pressemeddelelsen havde et groft og ubehageligt  

 indhold, levede bladet med offentliggørelsen op til sin forpligtelse  

 til at holde offentligheden orienteret om alle stridens relevante aspekter,  

 herunder hvilke metoder en af sagens parter var parat til at tage i  

 anvendelse.
 Bladet har således i denne sag efter vores  

 opfattelse handlet i overensstemmelse med god presseskik.
 Da der er stemmelighed, er formandens stemme  

 afgørende, og Pressenævnet udtaler derfor sin kritik af  

 Fredericia Dagblad.
 København, den 5. maj 1999.
Per Sørensen, Aage Lundgaard, Tage Clausen og  

 Preben Sørensen." Afsagt den 5. maj 1999.
