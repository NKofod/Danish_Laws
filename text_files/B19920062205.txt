 I medfør af § 1, stk. 2, og § 28 i lov nr. 210 af 5. april 1989 om  

 erhvervsskoler, fastsættes:
Uddannelsen og forkurset § 1.  Laborantuddannelsen varer 2 1/2 år og består af  

 en skoledel på 18 måneder efterfulgt af et års lønnet praktik i en eller  

 flere erhvervsvirksomheder.
Undervisningen i skoledelen omfatter vejledende  

 1800 lektioner.
Skoleundervisningen afsluttes med et projekt, der efter den  

 studerendes valg udarbejdes inden for enten det kemiteknologiske område eller  

 det bioteknologiske område.
 Stk. 2.  Skoler, der gennemfører laborantuddannelsen,  

 kan gennemføre et forkursus, der varer 6 måneder.
 Stk. 3.  Undervisnings- og Forskningsministeriet kan  

 fastsætte antallet af uddannelsespladser i skoleundervisningen og forkurset.
§ 2.  Ved afslutningen af uddannelsen skal den  

 studerende i forbindelse med analyse-, udviklings- og forskningsopgaver kunne § 3.  Uddannelsens skoledel indeholder fagområderne:
 Stk. 2.  Forkurset indeholder emner fra uddannelsen med  

 særlig vægt på det grundlæggende tekniske og almene område.
§ 4.  Praktik gennemføres på grundlag af en aftale  

 mellem den studerende og en arbejdsgiver.
Praktikken skal give den studerende  

 indblik i et bredt udsnit af laboratoriearbejdet og en vis arbejdsrutine og  

 være relevant i relation til uddannelsens formål, jf. § 2.
Stk. 2.  Laborantnævnet, jf. § 12, kan fastsætte  

 vejledende retningslinier for praktikkens mål og indhold.
Laborantnævnet  

 sørger for, at vejledningen er tilgængelig for virksomheder, studerende og  

 skoler.
Skolen afgør, om og i hvilket omfang den beskæftigelse, den  

 studerende gennemfører, kan godkendes som praktik i laborantuddannelsen.  

 Afgørelsen træffes efter skriftlig erklæring fra virksomheden og den  

 studerende om beskæftigelsens indhold og varighed.
§ 5.  Skolen kan efter lov om åben uddannelse udbyde  

 uddannelsen og forkurset som deltidsuddannelse og udbyde hele uddannelsen og  

 forkurset eller dele af dem som enkeltfag.
Som deltidsuddannelse kan den  

 samlede varighed højst udstrækkes til 5 år.
Skolen udsteder eksamensbevis for  

 eksamen som helhed, når alle enkeltfagsprøver er bestået inden for 8 år.
Der  

 forudsættes samme samlede arbejdsindsats for de studerende som i  

 heltidsuddannelsen.
Skolen kan optage ansøgere til et enkeltfag, selv om  

 enkelte af adgangskravene til heltidsuddannelsen eller -forkurset ikke er  

 opfyldt.
 Stk. 2.  Reglerne for heltidsuddannelsen og -forkurset  

 finder i øvrigt tilsvarende anvendelse for deltidsuddannelse og  

 enkeltfagsundervisning.
Adgangsbetingelser § 6.  Adgang til uddannelsen forudsætter normalt, at  

 den studerende har en gymnasial uddannelse med Stk. 2.  Skolen kan uanset kravet i stk. 1, nr. 1,  

 optage studerende fra gymnasiets sproglige linie, der i deres gymnasiale  

 uddannelse ikke har haft mulighed for at vælge matematik på niveau B, når  

 skolen vurderer, at den studerendes andre kvalifikationer giver grundlag for,  

 at den studerende kan følge undervisningen på tilfredsstillende måde og  

 fuldføre uddannelsen på normal tid.
 Stk. 3.  Skolen kan uanset kravet i stk. 1 optage  

 studerende, der har gennemført 2. skoleperiode fra en erhvervsuddannelse, der  

 er godkendt efter htx-bekendtgørelsen, eller har tilsvarende kvalifikationer.  

 Det er betingelse for optagelsen i uddannelsen, at den studerende samtidig  

 optages til forkurset, og at den studerende efter skolens skøn kan følge  

 undervisningen på tilfredsstillende måde og fuldføre uddannelsen på normal  

 tid, når kurset er gennemført.
Stk. 4.  Studerende, der har gennemført htx-uddannelsen  

 med procesteknik på niveau A eller har tilsvarende forudsætninger, fritages  

 for 6 måneder af skoledelen.
Fritagelsen gives inden for de emner, hvor de  

 studerende helt eller delvis har nået målene i uddannelsesplanen, bilag 1.
 Stk. 5.  Adgang til forkurset har elever, der samtidig  

 optages i uddannelsen, jf. stk. 3.
 § 7.  De regler om optagelse, herunder  

 ansøgningsfrister, procedurer m.v., der er fastsat i bekendtgørelse om  

 videregående teknikeruddannelser og uddannelser på konstruktørniveau, finder  

 tilsvarende anvendelse for laborantuddannelsen og forkurset, idet den  

 kompetence, der er tillagt teknikerudvalget, udøves af Laborantnævnet.
Stk. 2.  Optagelse i uddannelsen på grundlag af  

 gymnasial uddannelse, jf. § 6, stk. 1-2 og 4, sker både gennem kvote I og  

 kvote II.
Samlet optagelse i forkurset og uddannelsen på grundlag af 2.  

 skoleperiode i en erhvervsuddannelse, jf. § 6, stk. 3, sker gennem kvote II.
Undervisningen § 8.  De regler om undervisningen, herunder fritagelse  

 fra dele af uddannelsen, jf. dog § 6, stk. 4, studie- og ordensregler og krav  

 til lærernes kvalifikationer, der er fastsat i bekendtgørelse om videregående  

 teknikeruddannelser og uddannelser på konstruktørniveau, finder tilsvarende  

 anvendelse for laborantuddannelsen og forkurset, idet den kompetence, der er  

 tillagt teknikerudvalget, udøves af Laborantnævnet.
Undervisningsemnernes  

 mål, herunder omfang og niveau i laborantuddannelsen, er fastsat i  

 uddannelsesplanen, bilag 1.
 Stk. 2.  Ca. 10 pct. af skoledelen i laborantuddannelsen  

 er valgfag, der anvendes til fordybelse inden for enten det kemiteknologiske  

 område eller det bioteknologiske område i overensstemmelse med den  

 studerendes valg af afslutningsprojekt.
Stk. 3.  Ca. 10 pct. af skoledelen i laborantuddannelsen  

 er valgfag, der anvendes til, at den studerende supplerer Stk. 4.  Skolen udbyder mindst to valgfag efter stk. 3.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået, jf.  

 § 11.
Eksamen og uddannelsesbevis § 9.  Skolen udsteder eksamensbevis til studerende,  

 der har bestået eksamen, og uddannelsesbevis, når praktikopholdet godkendes.  

 Skolen udsteder efter anmodning kursusbevis til elever, der har gennemført  

 forkurset.
 Stk. 2.  De regler, der er fastsat i bekendtgørelse om  

 eksamensordningen og om uddannelses- og eksamensbeviser for de videregående  

 teknikeruddannelser m.v., finder tilsvarende anvendelse for  

 laborantuddannelsen, idet den kompetence, der er tillagt teknikerudvalget,  

 udøves af Laborantnævnet.
 § 10.  I uddannelsen gives følgende  

 eksamenskarakterer:
 § 11.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når summen af de 8 eksamenskarakterer efter 13-skalaen er mindst 48. Desuden  

 kræves, at eksamenskarakteren i afslutningsprojekt er mindst 6, og at summen  

 af karaktererne i laboratorieteknik/apparatteknik, mikrobiologi/bioteknologi  

 og kemi/anvendt matematik er mindst 18.
Laborantnævn og uddannelsesudvalg § 12.  Undervisnings- og Forskningsministeriet  

 nedsætter et nævn for uddannelsen, Laborantnævnet, med repræsentation for  

 arbejdsmarkedsorganisationer på området, skoleledere, lærere, studerende og  

 andre interesserede.
Arbejdsgivere og arbejdstagere skal være ligeligt  

 repræsenteret og udgøre et flertal i Laborantnævnet.
 Stk. 2.  Nævnet vælger af sin midte en formand og en  

 næstformand og fastsætter selv sin forretningsorden.
 Stk. 3.  De repræsenterede arbejdsmarkedsorganisationer  

 sørger for nævnets sekretariatsbistand.
 Stk. 4.  Nævnet er rådgivende for Undervisnings- og  

 Forskningsministeriet i spørgsmål vedrørende praktikopholdet i uddannelsen og  

 kan i øvrigt udtale sig til ministeriet i alle principielle spørgsmål  

 vedrørende uddannelsen og forkurset efter anmodning eller på eget initiativ.
§ 13.  Hver skole nedsætter et uddannelsesudvalg med  

 repræsentation for de lokale arbejdsmarkedsorganisationer på området,  

 virksomheder, lærere og studerende.
Udvalget rådgiver skolen om praktik og  

 bistår de studerende ved at formidle kontakt mellem studerende og  

 praktikvirksomheder.
I øvrigt finder de regler tilsvarende anvendelse, som  

 gælder for uddannelsesudvalg nedsat efter lov om videregående  

 teknikeruddannelser m.v.
Forsøg og dispensation § 14.  Undervisnings- og Forskningsministeriet kan  

 efter indstilling fra Laborantnævnet tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 15.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 16.  Bekendtgørelsen træder i kraft den 1. august  

 1992.
 Stk. 2.  Skolen tilbyder elever i uddannelsen til  

 laborant efter lov om erhvervsuddannelser optagelse således:
Stk. 3.  For studerende, der optages efter stk. 2,  

 tilpasser skolen uddannelsen efter de studerendes forudsætninger.
Herunder  

 kan skolen tilpasse uddannelsen med henblik på at kunne give merit for dele  

 af det tidligere gennemførte uddannelsesforløb.
Stk. 4.  Ved optagelse til påbegyndelse af uddannelsen  

 senest i august 1993 kan skolen tilpasse adgangsbetingelserne i § 6, stk. 1  

 og 2, for studerende, der har tilrettelagt deres gymnasiale uddannelse i  

 overensstemmelse med de hidtil gældende optagelsesbetingelser for  

 laborantuddannelsen.
Det er dog en betingelse, at skolen tilrettelægger  

 uddannelsen under særligt hensyn til de studerendes forudsætninger.
Skolen  

 kan tilbyde disse studerende valgfag med dette formål i stedet for valgfag  

 efter § 8, stk. 3.
 Stk. 5.  Skolen fastsætter og offentliggør selv  

 ansøgningsfristen for de optagelser til uddannelsen og forkurset, der finder  

 sted august 1992 og januar 1993. Skolen kan fastsætte en særlig  

 tilmeldingsfrist for studerende, der tilbydes optagelse efter stk. 2. Den  

 almindelige procedure for den koordinerede tilmelding til de videregående  

 uddannelser fraviges i overensstemmelse hermed.
Undervisnings- og Forskningsministeriet,  

 den 10. juli 1992 Bertel Haarder / Merete Friberg Bilag 1 UDDANNELSESPLAN LABORANTUDDANNELSEN 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og de skal sammen med uddannelsens  

 formål anvendes ved skolens organisering og planlægning af undervisningen.  

 Skolen udarbejder en lokal undervisningsplan, der angiver skemafagene,  

 hvordan hvert emne indgår i undervisningen, og hvordan kursusarbejder og  

 projektet indpasses i det samlede undervisningsforløb.
Desuden angives  

 valgfagene, deres mål, omfang, prøve m.v., og hvordan de indgår i i  

 uddannelsen.
2. afsnit Emneoversigt I nedenstående skemaer er vist de fagområder og emner, der indgår i  

 uddannelsen, og hvert fagområdes omtrentlige, procentvise andel af den del af  

 uddannelsens skoledel, der ikke anvendes til valgfag og udarbejdelse af  

 afslutningsprojekt.
Skolen tilrettelægger undervisningen for studerende, der  

 er optaget efter § 6, stk. 3 og 4, med de afvigelser fra procentangivelserne  

 i skemaerne, som de studerendes forudsætninger tilsiger.
3. afsnit Undervisningsmål Analyse- og laboratorieteknik Laboratorieteknik Målet er, at den studerende kan 1. planlægge, udføre, dokumentere, rapportere og  

 vurdere eget arbejde i laboratoriet, 2. foretage prøvepræparation og reagensfremstilling, 3. udføre grundlæggende laboratoriearbejde og  

 -teknikker, herunder vælge og betjene almindeligt forekommende udstyr og  

 apparatur med nogen rutine, 4. udvise sikkerhedsmæssig korrekt adfærd og  

 tilvejebringe og opretholde god orden i laboratoriet, 5. udføre kvalitative og kvantitative  

 analyseteknikker, og 6. foretage løbende kontrol og grundlæggende  

 vedligeholdelse af anlæg og installationer.
Apparatteknik Målet er, at den studerende kan 1. gennemføre justering, kalibrering, fejlsøgning og  

 vedligeholdelse på laboratorieudstyr og -apparatur, 2. vælge og anvende kromatografiske metoder og udstyr,  

 herunder TLC, GC, HPLC, IC og elektroforese, til løsning af separations- og  

 analyseopgaver, 3. vælge og anvende fotometriske metoder og udstyr,  

 herunder UV/VIS, IR, AAS og flammefotometri, til analyseopgaver, 4. vælge og anvende elektrokemiske metoder og udstyr,  

 herunder potentiometri og konduktometri, til løsning af styrings- og  

 analyseopgaver, og 5. vælge og anvende øvrige metoder og udstyr i  

 forbindelse med fremstilling af produkter, identifikation og renhedskontrol.
Fysik Målet er, at den studerende kan 1. anvende SI-systemet og omsætninger mellem det og  

 andre enhedssystemer, 2. redegøre for og anvende elementer fra elektronik og  

 mekanisk fysik som baggrund for forståelse af principper og funktioner i  

 apparatur og udstyr anvendt i laboratoriet, 3. anvende varmetekniske begreber ved laboratorie- og  

 synteseopgaver, og 4. redegøre for og anvende sit kendskab til begreber i  

 fysikken inden for lys, lyd og stråling som baggrund for forståelse af  

 principper og funktioner i apparater og udstyr anvendt i laboratoriet.
Anvendt matematik Målet er, at den studerende kan 1. udføre beregninger i tilknytning til løsning af  

 problemer i forbindelse med analysearbejde og produktfremstilling, 2. anvende relevante funktioner, som logaritme-,  

 potens- og eksponentialfunktioner i forbindelse med beregninger og grafiske  

 afbildninger, 3. opstille og løse ligningssystemer i forbindelse med  

 masse- og energibalancer og kemiske og fysiske problemstillinger, og 4. opnå kendskab til differential- og integralregnings  

 anvendelser i forbindelse med apparat-, analyse- og styringsteknikker.
Materialekendskab Målet er, at den studerende kan 1. foretage hensigtsmæssigt valg af materialer til  

 laboratoriearbejde og produktfremstilling, og 2. udføre relevante målinger og prøvninger på  

 materialer.
Almen kemi Målet er, at den studerende kan 1. opskrive og afstemme reaktionsskemaer for kemiske  

 processer og anvende dem i forbindelse med støkiometriske beregninger, 2. vurdere forbindelsers fysiske og kemiske egenskaber  

 ud fra deres opbygning, herunder polaritet, opløselighedsforhold og væskers  

 blandbarhed, 3. foretage beregninger på svage syrer/baser og  

 bufferopløsninger, 4. anvende syre/base-, redox-, fældnings- og  

 kompleksometriske reaktioner i forbindelse med analyser og synteser, 5. anvende ligevægtsbegrebet i forbindelsemed  

 beregning af ligevægtskonstanter og reaktionskinetik, og 6. anvende Nernst ligning i forbindelse med brug af  

 selektive elektroder.
Uorganisk kemi Målet er, at den studerende kan 1. anvende sit kendskab til laboratorie- og  

 miljørelevante grundstoffer og deres kemiske forbindelser ved valg af  

 analysemetoder, materialer og fremstilling af reagenser og produkter, og 2. anvende relevante nomenklaturregler.
Organisk kemi/biokemi Målet er, at den studerende kan 1. redegøre for opbygning og fysiske/kemiske  

 egenskaber, der knytter sig til udvalgte organiske stoftyper som alkoholer,  

 phenoler, ketoner, aldehyder, carboxylsyrer, ethere, estere, aminer,  

 syreanhydrider, syrechlorider, aminosyrer og hydroxysyrer, 2. redegøre for og anvende forskellige reaktionstyper  

 som addition, substitution, kondensation, polymerisation, eliminiation,  

 hydrolyse, oxidation og reduktion, 3. anvende relevante nomenklaturregler, 4. redegøre for og anvende isomeriformer, 5. redegøre for forekomst, opbygning, fysiske/kemiske  

 egenskaber og principper for fremstilling af proteiner, kulhydrater og  

 lipider, 6. redegøre for princippet i opbygningen og  

 funktionerne af DNA og RNA, 7. redegøre for udvalgte stoffers reaktioner/  

 funktioner i cellen, 8. være orienteret om vitaminers og hormoners  

 funktioner, og 9. anvende sin teoretiske viden ved løsning af  

 analyse-, syntese- og bioteknologiske arbejder.
Mikrobiologi/bioteknologi Målet er, at den studerende kan 1. redegøre for cellens opbygning og  

 cellebestanddelenes funktioner, 2. redegøre for bakteriers og svampes systematik, 3. udvælge og fremstille dyrkningsmedier, der  

 tilgodeser de enkelte mikroorganismers krav til vækstbetingelser, 4. vælge og anvende forskellige metoder til  

 sterilisation og desinfektion, 5. udvælge og anvende forskellige dyrkningsteknikker, 6. anvende og redegøre for forskellige mikroskopiske  

 teknikker og fremstille præparater hertil, 7. udvælge og anvende forskellige mikroskopiske  

 standarder til brug ved kimtælling, 8. udføre og redegøre for forskellige metoder til  

 rendyrkning og identifikation af bakterier og svampe, 9. redegøre for og udføre biologiske  

 styrkebestemmelser, 10. redegøre for og anvende enzymatiske reaktioner og  

 immunoreaktioner, 11. vælge og anvende relevante analyse- og  

 oprensningsmetoder som gelfiltrering, ionbytning, affinitetskromatografi,  

 gelelektroforese og ELISA, 12. redegøre for og anvende fermenterings- og  

 celledyrkningsteknik, 13. redegøre for og gennemføre metoder inden for  

 genteknologi og for lovgivningen om genteknologi, 14. redegøre for områder for anvendelse af forsøgsdyr, 15. redegøre for almindeligt forekommende mikrobielt  

 fremkaldte sygdomme, og 16. håndtere mikroorganismer sikkerhedsmæssigt  

 forsvarligt efter gældende regler.
Udviklings- og produktionsteknologi Procesforståelse Målet er, at den studerende kan behandle teoretiske og praktiske problemer  

 inden for kemisk og biologisk produktfremstilling.
Udvikling og tilpasning af forskrift/metode Målet er, at den studerende kan 1. anvende egnede processer, 2. udvikle og tilpasse forskrifter, 3. optimere processer, 4. medvirke ved valg af relevante procesparametre, 5. medvirke ved valg af udstyr, 6. anvende udvalgte enhedsoperationer, 7. vurdere sikkerheds- og ressourcemæssige faktorer,  

 og 8. styre og regulere enkle procesforløb.
Produktfremstilling Målet er, at den studerende kan 1. tilrettelægge fremstilling af et ønsket produkt, 2. fremstille produkter ved fermentering og syntese, 3. foretage oprensning af produkter og 4. gennemføre relevante beregninger.
Produktkarakterisering Målet er, at den studerende kan 1. klarlægge krav til kemikalier og biologisk  

 materiale, 2. vælge passende analysemetode, 3. analysere udgangsstoffer, kulturer og produkter, 4. beregne og vurdere resultaterne, og 5. dokumentere opnåede resultater ved  

 produktionsmetoden.
Kommunikation Dansk Målet er, at den studerende 1. udvikler sin evne til mundtlig og skriftlig  

 kommunikation, 2. forstår den mundtlige og skriftlige kommunikations  

 betydning ved dokumentation af et forløb, 3. kan udarbejde præcise og overskuelige rapporter med  

 problemformulering, dokumentation, konklusion, 4. kan udarbejde en arbejdsinstruktion eller en  

 metodebeskrivelse ud fra en manual og 5. kan anvende informationssøgning.
Engelsk Målet er, at den studerende kan 1. forstå og udtrykke sig mundtligt og skriftligt på  

 engelsk om faglige emner, 2. udarbejde en arbejdsinstruktion på dansk ud fra en  

 engelsk manual, 3. anvende engelsksprogede manualer, artikler og  

 standarder, og 4. skrive et resume på engelsk af en faglig tekst.
Informationsteknologi Målet er, at den studerende kan 1. medvirke ved formulering af krav til edb-systemer  

 til laboratoriebrug og medvirke ved indkøb af nyt udstyr og programmel, 2. foretage dokumentation ved hjælp af  

 tekstbehandling, regneark, grafik og databaser, 3. udvise datadisciplin, 4. søge information i databaser og 5. medvirke ved opkobling af måleudstyr ved  

 dataopsamling.
Kommunikationsmønstre/samarbejde Målet er, at den studerende kan samarbejde og løse opgaver i gruppearbejde  

 og forstå betydningen af sender- og modtagerroller i kommunikations- og  

 samarbejdsprocesser.
Kvalitetsstyring Kvalitetsopfattelse Målet er, at den studerende kan anvende kvalitetsbegrebet og gøre rede for  

 de faktorer, der influerer på den totale kvalitet for at opnå en  

 kvalitetsopfattelse, der bygger på en helhedsvurdering.
Kvalitetsstyringssystemer Målet er, at den studerende kan 1. redegøre for kvalitetssystemers indvirkning på  

 organisationsstrukturer, ansvarsfordeling, procedure, processer og  

 ressourcer, 2. redegøre for anvendelse af standarder i forbindelse  

 med certificering, og 3. medvirke ved indførelse og vedligeholdelse af et  

 kvalitetsstyringssystem på laboratoriet, herunder deltage i opbygning og  

 vedligeholdelse af den del af en kvalitetshåndbog, der vedrører laboratoriets  

 arbejde (GLP).
Kvalitetskontrol Målet er, at den studerende kan 1. deltage i planlægning af og selvstændigt gennemføre  

 en repræsentativ prøveudtagning, 2. planlægge og gennemføre laboratoriearbejdet efter  

 given forskrift/ standard, herunder kalibrering af anvendt måleudstyr, 3. beregne, vurdere og anvende analyseresultater i  

 relation til nationale og internationale normer og standarder, 4. anvende kontrolprøver og grafiske og statistiske  

 metoder til behandling af foreliggende data, og 5. foretage metodevalidering på baggrund af  

 måleudstyr, måleusikkerhed og de aktuelle målemetoders anvendelsesmuligheder  

 og begrænsninger.
Dokumentation Målet er, at den studerende kan 1. udføre registrering, journalisering og arkivering  

 efter kvalitetsstyringskrav, 2. dokumentere eget arbejde, 3. redegøre for dokumentationens betydning i  

 forbindelse med produktansvar, og 4. medvirke ved opstilling af og anvendelse af  

 kvalitetsspecifikationer.
Statistik Målet er, at den studerende kan 1. beregne den absolutte og relative usikkerhed på  

 måleresultater, 2. beregne gennemsnit og spredning og opstille  

 konfidensintervaller, 3. opstille, gruppere og vurdere et talmateriale og  

 anvende det til grafiske formål, 4. udføre hypotesetest, varians-, regressions- og  

 korrelationsanalyser på måleresultater og vurdere analyserne, og 5. anvende grafiske og statistiske programmer til  

 behandling af måleresultater.
Virksomhedsforhold Virksomheds- og brancheforhold Målet er, at den studerende kan 1. redegøre for virksomhedens organisationsstruktur,  

 herunder fordeling af ansvar og kompetence, 2. redegøre for teknologiudviklingens indflydelse  

 generelt og i den enkelte branche og virksomhed set i relation til  

 jobfunktionen, kvalifikationskrav, indflydelse på arbejdsdeling og  

 organisationsform, 3. redegøre for arbejdsmarkedsforhold i relation til  

 brancheudviklingen, 4. gennemføre enkle, økonomiske beregninger over  

 omkostninger i forbindelse med analysering af prøver og 5. deltage i indkøb af udstyr, apparatur, kemikalier  

 og hjælpemidler til laboratoriet.
Internationalisering Målet er, at den studerende 1. opnår forståelse af kultur som udtryk for  

 forskellige sæt af værdier, normer og adfærdsmønstre, og 2. kan redegøre for internationaliseringens betydning  

 for udviklingen af arbejdsmarkedet.
Arbejdsmiljø og eksternt miljø Målet er, at den studerende kan 1. tilrettelægge og udføre laboratoriearbejde  

 sikkerheds- og miljømæssigt forsvarligt i henhold til gældende regler, 2. foretage valg af målemetoder og personlige  

 værnemidler i forbindelse med toksiske stoffer og metoder, 3. opnå indsigt i mulige substitutioner af stoffer og  

 metoder, 4. forebygge og afhjælpe uheld og yde førstehjælp i  

 tilfælde af skader, 5. foretage brandbekæmpelse af mindre  

 laboratoriebrande og hindre eventuel brandudbredelse, 6. finde relevant information om metoder, stoffer og  

 materialer med henblik på at forebygge både akutte og langsigtede skader, og 7. håndtere og bortskaffe kemikalier og affald på  

 forsvarlig vis og i overensstemmelse med gældende regler.
Bilag 2 BEDØMMELSESPLAN LABORANTUDDANNELSEN 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag efter § 8, stk. 3, holdes ved afslutningen af  

 valgfagsundervisningen.
Når faget er et fag fra en anden uddannelse, holdes  

 prøven efter de regler, der gælder for faget i den pågældende uddannelse.
Når  

 valgfaget er lokalt fastsat, bestemmer skolen prøvens form efter reglerne i  

 bekendtgørelsen om eksamen og om uddannelses- og eksamensbeviser i de  

 videregående teknikeruddannelser.
 Prøver ca. 6 måneder før skoledelens afslutning:
2. Opgaver Opgaver til brug ved de skriftlige prøver stilles af Undervisnings- og  

 Forskningsministeriet.
3. Bedømmelse Projektet og den tilhørende, mundtlige prøve bedømmes samlet af  

 projektvejlederen og 2 censorer, hvoraf den ene skal være beskæftiget i  

 erhvervslivet.
4. Eksamenskarakterer Eksamenskarakteren i kommunikation beregnes som gennemsnittet af  

 karaktererne i kommunikation og afslutningsprojektet afrundet til nærmeste  

 tal, der er en karakter i 13-skalaen. 00 og 13 kan dog ikke gives ved  

 afrunding.
