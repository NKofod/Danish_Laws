Beretning afgivet af Udvalget for Forretningsordenen den 28.  

 februar 2007 Beretning  

  

 om  

  

 skattefradragssagen 1. Udvalgets opgaver og arbejdets organisering Den 16. juni 2006 afgav undersøgelseskommissionen vedrørende  

 skattefradragssagen beretning.
 Ifølge Folketingets forretningsorden skal alle beretninger fra  

 undersøgelseskommissioner, der vedrører ministres, herunder afgåede  

 ministres,  

 forhold, behandles af Udvalget for Forretningsordenen med henblik på eventuel  

 indstilling om ansvarsspørgsmålet, jf. forretningsordenens § 56, 1. pkt.
 Udvalget har nedsat et permanent underudvalg til den  

 forberedende behandling af sager vedrørende undersøgelseskommissioner.  

 Underudvalget skal således afgive udtalelse til udvalget til brug for dettes  

 beretning eller betænkning til Folketinget vedrørende en eventuel indstilling  

 om ansvarsspørgsmålet for ministre, herunder afgåede ministre, jf.  

 forretningsordenens  

 § 59, 1. pkt.
2. Afgrænsning af undersøgelseskommissioners  

 opgaver Af lov om undersøgelseskommissioner fremgår følgende:
 »§ 4.  

  

 Undersøgelseskommissionen har ikke  

 dømmende myndighed.
 Stk. 2.  

  

 Undersøgelseskommissionen kan få til opgave at  

 undersøge og redegøre for et faktisk begivenhedsforløb.
 Stk. 3.  

  

 Undersøgelseskommissionen kan endvidere få til  

 opgave at komme med forslag til sådanne ændringer af love, administrative  

 bestemmelser eller administrativ praksis, som undersøgelsen kan begrunde.
Stk. 4.  

  

 Undersøgelseskommissionen kan i øvrigt få til  

 opgave at foretage retlige vurderinger til belysning af, om der foreligger  

 grundlag for, at det offentlige søger nogen draget til ansvar.
En  

 undersøgelseskommission  

 kan dog ikke få til opgave at foretage retlige vurderinger til belysning af  

 spørgsmålet om ministres ansvar.
Stk. 5.  

  

 Er et medlem af undersøgelseskommissionen  

 dommer, foretager undersøgelseskommissionen alene retlige vurderinger som  

 nævnt  

 i stk. 4 i det omfang, dommeren ikke finder det retssikkerhedsmæssigt  

 betænkeligt.« Det er således ikke undersøgelseskommissioners opgave, jf. lov  

 om undersøgelseskommissioner § 4, stk. 4, at foretage retlige vurderinger af  

 ministres forhold.
Vurderinger af ministres politiske og/ eller retlige  

 ansvar  

 tilkommer under hensyn til de særlige regler om ministeransvar udelukkende  

 Folketinget, jf. grundlovens §§ 15 og 16.
3. Baggrunden for nedsættelse af  

 undersøgelseskommissionen Den 9. oktober 2003 fremsatte daværende skatteminister Svend  

 Erik Hovmand lovforslag nr.
L 27: Forslag til lov om ændring af  

 selskabsskatteloven, fusionsskatteloven og ligningsloven.
 Under behandlingen af dette lovforslag blev der rejst spørgsmål  

 om, fra hvilket tidspunkt skattemyndighederne havde været bekendt med de  

 anvendelsesmuligheder, som den gældende skattelovgivning indebar, og som  

 lovforslaget tilsigtede at lukke.
 Både statsminister Anders Fogh Rasmussen og  

 skatteminister Svend Erik Hovmand besvarede mundtlige og skriftlige spørgsmål  

 herom i Folketinget, og i et brev af 27. november 2003 til Folketingets  

 formand  

 oplyste statsministeren, at regeringen havde besluttet at nedsætte en  

 undersøgelseskommission med henblik på en uvildig undersøgelse.
4. Kommissoriet Undersøgelseskommissionens kommissorium blev fastlagt med  

 udgangspunkt i et udkast til kommissorium, som justitsministeren den 4.  

 december 2003 sendte til udvalget.
Socialdemokratiet foreslog i brev af 9.  

 december 2003 nogle ændringer og tilføjelser.
Udkastet af 4. december 2003  

 blev  

 endvidere forhandlet i et samråd med justitsministeren i udvalget den 10.  

 december  

 2003. På baggrund deraf fremsendte justitsministeren den 16. december 2003 et  

 ændret udkast til kommissorium.
Dette seneste udkast svarer til det endelige  

 kommissorium.
 Kommissoriet for undersøgelseskommissionens arbejde har været  

 følgende:
 »Justitsministeren nedsætter herved i medfør af § 1, stk. 1, i  

 lov om undersøgelseskommissioner en kommission til undersøgelse af den  

 såkaldte  

 skattefradragssag.
Lovforslag L 61 af 24. oktober 2001 om ændring af en række  

 skattelove indeholdt i § 1, nr. 2, bestemmelser, der tog sigte på en nærmere  

 regulering af det forhold, at en adgang i udlandet til, at et datterselskab  

 skattefrit kan overdrage aktiver (herunder goodwill) til et nyt  

 datterselskab,  

 efter de danske regler om frivillig sambeskatning skaber mulighed for at  

 forøge  

 grundlaget for skattemæssige fradrag for moderselskabet.
Lovforslaget havde  

 på dette  

 punkt til formål at ophæve den nævnte mulighed.
 I forbindelse med folketingsvalget i november 2001 bortfaldt  

 lovforslag L 61.
Lovforslag L 99 af 7. februar 2002 om ændring af en række  

 skattelove (vedtaget som lov nr. 313 af 21. maj 2002) indeholdt visse  

 bestemmelser svarende til dem, der var indeholdt i det ovenfor omtalte  

 lovforslag L 61, men ikke bestemmelser om ophævelse af den nævnte mulighed  

 for forøgelse  

 af grundlaget for skattemæssige fradrag.
Sådanne bestemmelser er derimod  

 indeholdt  

 i lovforslag L 27 af 9. oktober 2003 om ændring af bl.a. selskabsskatteloven.
Undersøgelseskommissionen har efter § 4, stk. 2, i lov om  

 undersøgelseskommissioner til opgave at undersøge og redegøre for det samlede  

 begivenhedsforløb, som knytter sig til, at skatteministeren ikke i  

 forbindelse med  

 lovforslag L 99  eller på et senere tidspunkt inden fremsættelsen af  

 lovforslag  

 L 27  fremsatte forslag om bestemmelser om en regulering af den omtalte  

 fradragsmulighed.
Undersøgelseskommissionen skal tillige undersøge og  

 redegøre  

 for baggrunden for fremsættelsen af lovforslag L 61.
I den forbindelse skal kommissionen bl.a. undersøge, hvornår og  

 i hvilket omfang skattemyndighederne blev bekendt med konkrete tilfælde af  

 virksomheders anvendelse af den nævnte mulighed for forøgelse af grundlaget  

 for  

 skattemæssige fradrag eller med virksomheders konkrete overvejelser eller  

 planer herom.
Undersøgelsen skal herunder omfatte spørgsmålet om den nærmere  

 håndtering af en skrivelse af 16. oktober 2000 fra Told- og Skattestyrelsen  

 (Selskabsrevisionskontor  

 Århus) til Told- og Skattestyrelsens selskabsbeskatningsafdeling.
 I sammenhæng med den nævnte undersøgelse af konkrete tilfælde af  

 virksomheders anvendelse af muligheden for forøgelse af grundlaget for  

 skattemæssige fradrag skal kommissionen undersøge størrelsen af det samlede  

 beløb,  

 som i konsekvens af sådanne anvendelser ikke er tilgået skattemyndighederne.
 Kommissionens undersøgelse skal endvidere omfatte de  

 besvarelser, som regeringen har afgivet til Folketinget om sagen.
På baggrund af den beskrevne undersøgelse og redegørelse skal  

 undersøgelseskommissionen efter § 4, stk. 3, i lov om  

 undersøgelseskommissioner  

 komme med forslag til sådanne ændringer af love, administrative bestemmelser  

 eller  

 administrativ praksis, som undersøgelsen kan begrunde, ligesom kommissionen  

 efter lovens § 4, stk. 4, skal foretage retlige vurderinger til belysning af,  

 om der foreligger grundlag for, at det offentlige søger nogen draget til  

 ansvar.« 5. Undersøgelseskommissionens konklusioner Af beretningen fra undersøgelseskommissionen fremgår, at  

 kommissionen har bemærkninger, der har karakter af egentlig kritik af tre  

 embedsmænd i Skatteministeriet, men ingen af de pågældende handlinger eller  

 undladelser kan ifølge kommissionen tilregnes de implicerede embedsmænd som  

 tjenesteforsømmelse.
 Kommissionen finder imidlertid anledning til at bemærke, at en  

 samlet bedømmelse af hændelsesforløbet fra efteråret 2000 til sommeren 2003  

 efterlader det indtryk, at Skatteministeriets system som sådant ikke har  

 reageret adækvat på de oplysninger, der er tilgået systemet.
Med hensyn til statsminister Anders Fogh Rasmussen og tidligere  

 skatteminister Svend Erik Hovmand lægger undersøgelseskommissionen i  

 beretningen til grund,   

 	  

 at  

 det materiale, som blev lagt til Svend Erik Hovmand i forbindelse med hans  

 tiltræden som skatteminister, ikke indeholdt omtale af TDCs  

 henvendelser om de  

 skatteretlige konsekvenser af omstruktureringen af Talkline GmbH, og at der  

 intet grundlag er for at antage, at han på dette tidspunkt på anden måde  

 skulle  

 være blevet orienteret herom,   

 	  

 at  

 der heller intet grundlag er for at antage, at Svend Erik Hovmand ved sin  

 tiltræden  

 som skatteminister blev orienteret om, at lovforslag L 61 indeholdt et  

 forslag  

 til en ændring af selskabsskattelovens § 31, stk. 6, der skulle lappe et hul  

 i skattelovgivningen,   

 	  

 at  

 Svend Erik Hovmand først i perioden mellem den 16. og den 23. juni 2003 blev  

 orienteret om TDC-sagen,   

 	  

 at  

 Statsministeriet den 23. juni 2003 blev underrettet om TDC-sagen, og   

 	  

 at  

 der intet grundlag er for at antage, at statsminister Anders Fogh Rasmussen  

 skulle  

 have andre oplysninger om TDC-sagen end dem, som han via Statsministeriet  

 modtog  

 fra Skatteministeriet.
6. Underudvalgets behandling af sagen Udvalget modtog den 16. juni 2006 beretningen fra undersøgelseskommissionen  

 til undersøgelse af skattefradragssagen.
Formanden for udvalget bad den 16. juni 2006 formanden for  

 underudvalget om at foretage det fornødne med henblik på sagens videre  

 behandling, jf.
UFO alm. del  bilag 54, folketingsåret 2005-06.
I overensstemmelse med Folketingets forretningsordens § 56,  

 hvorefter de involverede ministre gives lejlighed til at kommentere  

 kommissionsberetninger, bad underudvalget ved breve af 28. juni om  

 statsminister Anders Fogh Rasmussens og tidligere skatteminister Svend Erik  

 Hovmands eventuelle kommentarer inden den 10. august 2006 til  

 undersøgelseskommissionens beretning, jf.
UUF alm. del  bilag 1,  

 folketingsåret  

 2005-06 og UFO alm. del − bilag 57, folketingsåret 2005-06. Den 9.  

 august  

 2006 meddelte Svend Erik Hovmand, at han ikke havde bemærkninger til  

 undersøgelseskommissionens beretning, jf.
UUF alm. del  bilag 2,  

 folketingsåret  

 2005-06, og UFO alm. del  bilag 59, folketingsåret 2005-06.
Underudvalget har behandlet undersøgelseskommissionens beretning  

 i 3 møder med henblik på at vurdere, om de beskrevne forhold i beretningen  

 vedrørende statsminister Anders Fogh Rasmussen og tidligere skatteminister  

 Svend Erik Hovmand kan begrunde, at der bliver gjort et ansvar gældende.
Det  

 er  

 derimod ikke underudvalgets opgave at vurdere embedsmændenes forhold.
 Underudvalget har deltaget i Skatteudvalgets samråd med  

 statsministeren den 8. november 2006 om samrådsspørgsmål J, K, L og M, jf.  

 UUF  

 alm. del  bilag 4, 7 og 12.
Underudvalget har modtaget statsminister Anders Fogh Rasmussens  

 svar på spørgsmål 58-61 alm. del stillet af Skatteudvalget, jf.
UUF alm. del  

   

 bilag 15.
Af Folketingets forretningsordens § 58 fremgår, at de  

 involverede ministre skal have lejlighed til på baggrund af udkast til  

 udtalelse fra underudvalget at afgive en skriftlig udtalelse til udvalget og  

 til i et møde med udvalget at redegøre nærmere for deres synspunkter.
I  

 overensstemmelse hermed har underudvalget ved brev af 6. december 2006 givet  

 statsminister Anders Fogh Rasmussen og tidligere skatteminister Svend Erik  

 Hovmand lejlighed til senest den 9. januar 2007 at afgive en skriftlig  

 udtalelse til underudvalget vedrørende underudvalgets udkast til udtalelse,  

 jf.  

 UUF alm. del  bilag 16. Hverken statsminister Anders Fogh Rasmussen  

 eller  

 tidligere skatteminister Svend Erik Hovmand har benyttet sig af muligheden  

 for  

 at afgive en sådan udtalelse.
Ifølge Folketingets forretningsordens § 59, 1. pkt., skal  

 underudvalget afgive udtalelse til Udvalget for Forretningsordenen til brug  

 for  

 dettes beretning eller betænkning til Folketinget.
I overensstemmelse hermed  

 sendte underudvalget den 30. januar 2007 sin udtalelse af 10. januar 2007 til  

 Udvalget for Forretningsordenen, jf.
UFO alm. del  bilag 21.
7.  

 Udvalgets behandling af sagen Udvalget modtog den 16. juni 2006 beretningen fra  

 undersøgelseskommissionen til undersøgelse af skattefradragssagen.
Samme dag  

 bad udvalgets formand formanden for underudvalget om at foretage det videre  

 fornødne med henblik på sagens behandling, jf.
UFO alm. del  bilag 54,  

 folketingsåret  

 2005-06.
Udvalget modtog ved brev af 30. januar 2007 underudvalgets  

 udtalelse af 10. januar 2007, jf.
UFO alm. del  bilag 21. Udvalget har  

 på  

 baggrund af underudvalgets udtalelse behandlet sagen i 2 møder.
 Som bilag til beretningen er optrykt udvalgte udvalgsbilag.
8. Politiske bemærkninger Et  

  

 flertal  

  

 i udvalget  

 (V, DF og KF) finder ikke, at der er grundlag for at foretage sig videre.
Efter flertallets opfattelse har undersøgelseskommissionens  

 beretning om TDC-sagen, hvori bl.a. de faktiske forhold er grundigt  

 beskrevet, kunnet danne udgangspunkt for underudvalgets  

 forberedende  

 behandling af sagen.
Udgangspunktet for underudvalgets arbejde er de  

 undersøgelsesberetninger, som undersøgelseskommissioner udarbejder, men  

 underudvalget kan dog undtagelsesvis foretage mindre undersøgelser til  

 belysning af en sag, jf. forarbejderne til kapitel XVIII i Folketingets  

 Forretningsorden, jf.
UUF alm. del  bilag 2. Der er ikke fundet  

 behov for  

 at iværksætte yderligere undersøgelser eller andre tiltag til brug for  

 vurderingen af, om et ansvar kan gøres gældende over for de to i  

 TDC-sagen involverede ministre.
 På baggrund heraf henviser flertallet, for så vidt angår  

 statsminister Anders Fogh Rasmussen, til undersøgelseskommissionens  

 konklusion  

 om, at der intet grundlag er for at antage, at statsminister Anders Fogh  

 Rasmussen skulle have andre oplysninger om TDC-sagen end dem, som han via  

 Statsministeriet modtog fra Skatteministeriet.
Flertallet henviser, for så vidt angår tidligere skatteminister  

 Svend Erik Hovmand, til undersøgelseskommissionens konklusion, hvoraf det  

 fremgår,   

 	  

 at  

 det materiale, som blev lagt til Svend Erik Hovmand i forbindelse med hans  

 tiltræden som skatteminister, ikke indeholdt omtale af TDCs  

 henvendelser om de  

 skatteretlige konsekvenser af omstruktureringen af Talkline GmbH, og at der  

 intet grundlag er for at antage, at han på dette tidspunkt på anden måde  

 skulle  

 være blevet orienteret herom,   

 	  

 at  

 der heller intet grundlag er for at antage, at Svend Erik Hovmand ved sin  

 tiltræden som skatteminister blev orienteret om, at lovforslag L 61 indeholdt  

 et forslag til en ændring af selskabsskattelovens § 31, stk. 6, der skulle  

 lappe et hul i skattelovgivningen,   

 	  

 at  

 Svend Erik Hovmand først i perioden mellem den 16. og den 23. juni 2003 blev  

 orienteret om TDC-sagen, og   

 	  

 at  

 Statsministeriet den 23. juni 2003 blev underrettet om TDC-sagen.
 Et  

  

 mindretal  

  

 i  

 udvalget (S, RV, SF og EL) udtaler følgende:
Undersøgelseskommissionen  

 har ikke taget stilling til et eventuelt ministeransvar i forbindelse med  

 skattefradragssagen.  

 Det påhviler Udvalget for Forretningsordenen  

  

 i givet fald  

  

 at gøre et  

 sådant ansvar gældende.
Ved den manglende indsats fra regeringen og  

 Skatteministeriet  

 blev det danske samfund påført et milliardtab fra skat, der ellers skulle  

 have  

 været indbetalt af TDC med flere.
Dette er en alvorlig sag, hvor i det  

 mindste  

 et politisk ansvar bør gøres gældende.
Daværende skatteminister  

 Svend Erik Hovmand burde som minister have sikret, at der ved den ændrede  

 genfremsættelse af SR-regeringens lovforslag L 61 om ændring af  

 selskabsskattelovens  

 § 31, stk. 6, ikke skete en svækkelse.
Det, man kan forlange af en minister,  

 er,  

 at han læser sit eget forslag igennem og spørger sine embedsmænd om  

 virkningerne af at tage bestemmelser ud af den tidligere regerings  

 lovforslag,  

 navnlig i betragtning af, at den pågældende bestemmelse i SR-forslaget var  

 ledsaget af bemærkninger, som gav anvisning på, hvordan eksisterende  

 skattebestemmelser kunne udnyttes, hvis ikke ændringen blev gennemført  

 (»kogebogen«). Dernæst må man forlange af en skatteminister, at han fra  

 første  

 færd gør jagten på »skattehuller« til en vigtig embedsopgave.
Også det  

 forsømte  

 den tidligere skatteminister.
Tværtimod lod Skatteministeriets  

 departementschef  

 udsende retningslinjer om, at alle forslag om »skærpelser« i  

 skattelovgivningen  

 skulle undgås efter regeringsskiftet.
 Endelig er det et krav til  

 en minister, at han giver Folketinget retvisende svar på spørgsmål stillet i  

 Folketinget.  

 Både under udvalgsbehandlingen af L 99 (det genfremsatte, men ændrede forslag  

 om selskabsskattelovens § 31, stk. 6) og senere, i november 2003, i et  

 svarudkast til statsministeren tilsidesatte den daværende skatteminister sin  

 pligt til ikke at give Folketinget urigtige oplysninger, eller tilsidesatte  

 sin  

 pligt til at belyse sagen omhyggeligt.
Dette er en alvorlig sag  

 med meget store økonomiske konsekvenser for statsfinanserne.
Større  

 agtpågivenhed  

 i Skatteministeriet ville have forhindret det store tab.
Ansvaret for, at det  

 ikke skete, påhviler utvivlsomt tidligere skatteminister Svend Erik Hovmand.  

 Der  

 er derfor behov for, at Folketinget udtrykker sin misbilligelse af den  

 tidligere skatteministers embedsførelse i denne sag.
Hvad angår statsminister  

 Anders Fogh Rasmussen, udtaler mindretallet sin kritik af, at der ikke i  

 Statsministeriet  

 skete en granskning af skatteministerens lovforslag L 99 med henblik på at  

 klarlægge  

 konsekvenserne af ikke at medtage den tidligere regerings forslag.
Som  

 ophavsmand til »skattestoppet« burde statsministeren have set det  

 som en  

 særlig forpligtelse at påse, at der ikke opstod alvorlige skattehuller i  

 kraft  

 af misforståelser af regeringens skattestop.
Denne pligt levede  

 statsministeren  

 ikke op til i sin egenskab af regeringsleder med ansvar for tilsyn med  

 ministrenes embedsførelse.
P.u.v.  

  

 Christian Mejdahl Bilag 1 Materialet er optrykt efter ønske fra udvalget.
 Notat om besvarelse af samrådsspørgsmål i fagudvalg  

 parallelt med Udvalget for Forretningsordenens behandling af beretning fra en  

 undersøgelseskommission.
UFO alm. del  bilag 61  

 (2005-06) Lovsekretariatets  

 notat af 23. august 2006 om besvarelse af samrådsspørgsmål i fagudvalg  

 parallelt  

 med UFOs behandling af beretninger fra en undersøgelseskommission.
Baggrund Den 27. november 2003 besluttede regeringen at nedsætte en  

 undersøgelseskommission  

 til undersøgelse af skattefradragssagen (TDC-sagen).  

 Undersøgelseskommissionen  

 blev nedsat i medfør af reglerne i lov om undersøgelseskommissioner.
Den 16. juni 2006 afgav skattefradragskommissionen beretning  

 vedrørende TDC-sagen.
Beretningen fra undersøgelseskommissioner er under  

 behandling i Udvalget for Forretningsordenen.
 Den 19. juni 2006 har Folketingets Skatteudvalg stillet 3  

 samrådsspørgsmål til statsministeren vedrørende TDC-sagen.
Reglerne i  

 Forretningsordenen for Folketinget Folketingets behandling af beretninger, som er afgivet af  

 undersøgelseskommissioner nedsat i medfør af lov om  

 undersøgelseskommissioner,  

 er særskilt reguleret i Forretningsordenen for Folketinget, jf. kapitel XVIII  

 (§§ 54  60) om spørgsmål vedrørende ministeransvar.
 § 54 har følgende ordlyd:
 Udvalget for Forretningsordenen behandler efter henvisning  

 eller på eget initiativ spørgsmål om, hvorvidt forhold fra en ministers side  

 skal give grundlag for, at ministeren søges draget til ansvar for det  

 pågældende  

 forhold.
 § 56, 1. pkt. har følgende ordlyd:
 Alle  

  

 beretninger  

  

 fra  

 undersøgelseskommissioner, der vedrører ministres, herunder afgåede ministres  

 forhold, behandles af udvalget med henblik på eventuel indstilling om  

 ansvarsspørgsmålet.
 §§ 56-59 indeholder endvidere en række retssikkerhedsgarantier  

 i forhold til de implicerede.
 Ved udvalget skal i § 56, 1. pkt. forstås Udvalget for  

 Forretningsordenen(UFO).
Det forudsættes således, at alle undersøgelsesberetning  

 behandles i UFO.
Behandlingen af undersøgelseskommissioners beretninger  

 forberedes i et underudvalg under UFO nedsat i overensstemmelse med  

 forretningsordenens § 59. UFO/underudvalgets opgave er således, at behandle  

 undersøgelseskommissioner beretninger med henblik på indstilling om  

 ansvarsspørgsmålet.
Ifølge forretningsordenen § 8 stk. 6, kan et udvalg bede en  

 minister om at besvaret spørgsmål mundtligt under et  

  

 samråd  

  

 i et udvalgsmøde.
Muligheden for at stille udvalgsspørgsmål  

 i form af samråd er en blandt flere muligheder i Folketingets kontrol med  

 regeringen.
Hensigten med indføjelsen af Kap.
XVIII (§§ 54-60) i  

 Folketingets forretningsorden, har næppe været  

  

 generelt  

 at begrænse  

 fagudvalgenes mulighed for at stille samrådsspørgsmål med en kritisk vinkel.  

 Omvendt må et fagudvalgs behandling af et emne, som behandles i en  

 undersøgelsesberetning, i form af samrådsspørgsmål ske i lyset af, at UFO  

 behandler undersøgelsesberetningen.
Er der ikke i UFO taget stilling til, om  

 beretningen skal føre til kritik af en minister, bør fagudvalget være  

 tilbageholdende med at inddrage dette spørgsmål i et samråd.
 Der har endnu ikke udviklet sig en praksis på dette område.
Bilag 2 Invitation til underudvalget til overværelse af  

 samråd i Skatteudvalget og samrådsspørgsmål R, S og T.
UUF alm. del bilag 4 Folketinget  Underudvalget  

 under Udvalget for Forretningsordenen Christiansborg, den 11. oktober 2006 Til udvalgets medlemmer Invitation  

 til overværelse af samråd i skatteudvalget vedrørende  

 TDC-sagen Efter aftale med Skatteudvalgets sekretariat inviteres underudvalgets  

 medlemmer til at overvære besvarelsen af samrådsspørgsmål R, S og T, som er  

 stillet statsministeren af skatteudvalget, og som vedrører TDC-sagen.  

 Samrådet  

 afholdes den 8. november 2006 kl. 9.30 - 10.30 i værelse S-092.
 Til orientering vedlægges de tre samrådsspørgsmål.
 I et kommende samråd ønskes en drøftelse af følgende spørgsmål:
Ad SAU  

 alm. del R  

 	  

 Er statsministeren enig  

 i, at regeringen i den såkaldte TDC-sag i 2002 bevidst fjernede en regel, der  

 skulle have lukket et skattehul, og at regeringen dermed har et stort ansvar  

 for at pengene derefter fossede ud af statskassen? S  

 	  

 Er statsministeren enig  

 i, at dette skattehul var klart beskrevet i det forslag om lukning heraf, som  

 regeringen undlod at genfremsætte, og at regeringen dermed har et ansvar for  

 at  

 hullet efterfølgende blev brugt af flere firmaer? T  

 	  

 Er statsministeren enig  

 i, at regeringen må påtage sig et direkte ansvar i TDC-sagen  eller er  

 statsministeren enig med den tidligere skatteminister, Svend Erik Hovmand når  

 han udtaler, at kommissionens beretning fritager ham for kritik i denne sag? Bilag 3 Yderligere samrådsspørgsmål fra Skatteudvalget.
UUF alm. del  bilag 7 Folketinget   

 Underudvalget  

 under Udvalget for  

 Forretningsordenen Christiansborg, den 30. oktober 2006 Til udvalgets medlemmer Overværelse  

 af samråd i skatteudvalget den 8. november 2006  

 vedrørende TDC-sagen - yderligere 1 samrådsspørgsmål I forlængelse af UUF alm. del -  

 bilag 4 kan oplyses, at der er stillet yderligere et samråds- spørgsmål  

 vedrørende  

 TDC-sagen.
Opmærksomheden skal henledes på,  

 at samrådsspørgsmål J, K og L svarer til samrådsspørgsmål R, S og T  

 (2005-06),  

 jf.
UUF alm del. - bilag 4.
 Til orientering vedlægges de  

 fire samrådsspørgsmål og de i spørgsmål M nævnte svar på SAU alm del   

 spm.  

 373, 383 og 406 (2005-06).
 I et kommende samråd ønskes en drøftelse af følgende spørgsmål:
Ad SAU  

 alm. del J  

 	  

 Er statsministeren enig  

 i, at regeringen i den såkaldte TDC-sag i 2002 bevidst fjernede en regel, der  

 skulle have lukket et skattehul, og at regeringen dermed har et stort ansvar  

 for at pengene derefter fossede ud af statskassen? Samrådsspørgsmålet har  

 tidligere været stillet i folketingsåret 2005-06, jf. samrådsspm.
R.
K  

 	  

 Er statsministeren enig  

 i, at dette skattehul var klart beskrevet i det forslag om lukning heraf, som  

 regeringen undlod at genfremsætte, og at regeringen dermed har et ansvar for,  

 at hullet efterfølgende blev brugt af flere firmaer? Samrådsspørgsmålet  

 har tidligere været stillet i folketingsåret 2005-06, jf. samrådsspm.
S.
L  

 	  

 Er statsministeren enig  

 i, at regeringen må påtage sig et direkte ansvar i TDC-sagen  eller er  

 statsministeren enig med den tidligere skatteminister, Svend Erik Hovmand,  

 når  

 han udtaler, at kommissionens beretning fritager ham for kritik i denne sag? Samrådsspørgsmålet  

 har tidligere været stillet i folketingsåret 2005-06, jf. samrådsspm.
T.
M  

 	  

 Vil statsministeren give  

 et bud på det samlede provenutab, som følge af TDC-sagen, hvis alle udnytter  

 deres fradrag fuldt ud, eller mener statsministeren lige som  

 skatteministeren,  

 at det ikke er muligt for regeringen at foretage en sådan beregning, jf.  

 skatteministerens svar på SAU alm. del  spm. 373, 383 og 406 (2005-06)? Bilag 4 Statsministerens talepapir og afskrift af åbent  

 samråd i Skatteudvalget den 8. november 2006.
UUF alm. del  bilag  

 12 Notat om statsministerens  

 samråd vedrørende TDC.
Besvarelse af samrådsspørgsmål J, K, L og M i  

 Skatteudvalget den 8. november 2006.
 Statsministeren anførte  

 følgende:
 Samrådsspørgsmålene  

 udsprang af, at Skattefradragskommissionen i juni måned afgav sin beretning  

 om  

 forløbet i den såkaldte TDC-sag.
 Regeringen besluttede i  

 november 2003 at nedsætte kommissionen, efter at det stod klart, at de  

 oplysninger, der tidligere var afgivet til Folketinget i forbindelse med  

 besvarelsen af folketingsspørgsmål, ikke var i overensstemmelse med de  

 faktiske  

 forhold.
I november 2003 blev statsministeren  

 af Skatteministeriet orienteret om, at Told- og Skattestyrelsen i hvert fald  

 i  

 oktober 2000 var bekendt med TDCs konkrete overvejelser om forøgelse af  

 afskrivningsgrundlaget  

 ved indtræden under sambeskatning.
Det var tidligere oplyst, at myndighederne  

 først havde kendskab hertil i maj 2002.
Regeringen lagde derfor  

 med nedsættelsen af kommissionen vægt på at tilvejebringe en fyldestgørende  

 redegørelse  

 for det samlede begivenhedsforløb i sagen.
Det var for regeringen afgørende,  

 at  

 der ikke var begrundet tvivl om det centrale hændelsesforløb, og hvilke  

 konsekvenser der skulle drages på baggrund heraf.
 Beretningen forelå nu  

 og gennemgik systematisk og grundigt et langt forløb, som havde haft mange  

 involverede.
 Skatteudvalget havde på  

 baggrund af kommissionens beretning stillet tre samrådsspørgsmål, der var  

 koncentreret om regeringens ansvar i sagen.
 Statsministeren fandt det  

 nødvendigt at erindre om, at der i Folketingets Forretningsorden var fastsat  

 særlige regler om, hvordan opfølgning på en beretning fra en  

 undersøgelseskommission skulle foregå for så vidt angik spørgsmål om,  

 hvorvidt  

 der var grundlag for at gøre ansvar gældende over for ministre.
 Det fremgik af reglerne  

 i forretningsordenens kapitel 18, at sådanne spørgsmål behandledes af  

 Udvalget  

 for Forretningsordenen, som havde iværksat en nærmere proces med henblik på  

 opfølgning på beretningen.
Statsministeren  

 betonede dette fordi udvalgets spørgsmål i hvert fald i et vist omfang synes  

 at  

 dreje sig om, hvorvidt der måtte være grundlag for at gøre ansvar gældende i  

 forhold til bl.a. den tidligere skatteminister.
Vurderingen af disse  

 spørgsmål var  

 imidlertid efter Folketingets Forretningsorden henlagt til  

 forretningsordensudvalget.
Derfor ville det ikke  

 være korrekt af statsministeren i den foreliggende sammenhæng at komme  

 nærmere  

 ind på sådanne spørgsmål.
Det var ganske enkelt et spørgsmål om respekt for  

 den  

 formelle fremgangsmåde, som Folketingets egne regler anviste.
 Inden for denne overordnede  

 ramme kunne statsministeren besvare udvalgets spørgsmål.
[Samrådsspørgsmål J og K] Med hensyn til de  

 enkelte spørgsmål ville statsministeren besvare spørgsmål J og K samlet.
 Den daværende regering  

 havde inden folketingsvalget i november 2001 fremsat et lovforslag  L  

 61  der  

 blandt andet indeholdt forslag til ændring af selskabsskattelovens § 31, stk.  

 6. Ændringen gik ud på at justere reglerne for værdiansættelse af aktiver i  

 forbindelse med indtræden i sambeskatning for at hindre gratis  

 forøgelse af  

 afskrivningsgrundlaget.
 Som bekendt indgik  

 blandt andet denne del af L 61 ikke i det lovforslag  L 99  som  

 VK-regeringen  

 fremsatte i februar 2002.
 Den endelige beslutning  

 om at lade blandt andet den ovennævnte bestemmelse udgå, blev truffet af  

 departementschefen i Skatteministeriet.
 Undersøgelseskommissionen  

 fandt ikke grundlag for at kritisere denne beslutning og henviste blandt  

 andet  

 til, at det over for departementschefen var oplyst, at lovforslaget ikke  

 indeholdt hastende elementer (beretningen, side 257). Det var således ikke  

 departementschefens vurdering, at lovforslaget lukkede et  

  

 hul  

 i lovgivningen.
 Kommissionen anførte side  

 261 i beretningen:
  

  

   at der i de dele  

 af centraladministrationen, som særligt beskæftigede sig med rækkevidden af  

 den  

 nyligt indførte skattestop, ikke var tvivl om, at skattestoppet ikke var til  

 hinder for lukning af huller i skattelovgivningen. Det anførtes endvidere  

 på side 334:
  

  

 at der ikke er  

 grundlag for at antage, at spørgsmålet om, hvorvidt den nye borgerlige  

 regerings  

 skattestop var til hinder for lukning af huller i skattelovgivningen, var af  

 betydning for beslutningen om, at forslaget til ændring af  

 selskabsskattelovens  

 § 31, stk. 6, ikke skulle indgå i lovforslag L 99, idet Peter Loft ikke  

 opfattede dette forslag som en lukning af et sådant hul, og idet kommissionen  

 har lagt til grund, at Peter Loft og Ivar Nordland ikke drøftede spørgsmålet  

 om  

 lukning af skattehuller i den forbindelse.  

  

  Oversat til daglig tale  

 betød dette for det første, at Skatteministeriets departementschef ikke  

 vidste,  

 at L 99 holdt et skattehul åbent.
Det indgik slet ikke i hans overvejelser.  

 For  

 det andet stod det klart, at skattestoppet ikke ville have været til hinder  

 for  

 at lukke et hul   

  

 hvis  

 altså man havde været klar over, at der var et  

 hul at lukke.
 På baggrund af sin  

 omfattende undersøgelse af det faktiske begivenhedsforløb konstaterede  

 kommissionen  

 videre, at der ikke var grundlag for at antage, at skatteministeren ved sin  

 tiltræden som skatteminister blev orienteret om, at lovforslag L 61, der  

 bortfaldt med folketingsvalget, indeholdt et forslag til en ændring af  

 selskabsskatteloven, der skulle lappe et  

  

 hul  

 i skattelovgivningen (beretningen,  

 side 334).
 Statsministeren kunne derfor  

 ikke genkende den udlægning af hændelsesforløbet, som blev gengivet i  

 samrådsspørgsmålene, men måtte blot henvise til beretningens grundige  

 redegørelse.
[Samrådsspørgsmål L] Med samrådsspørgsmål L  

 ønskede udvalget statsministerens stillingtagen til, om regeringen måtte  

 påtage  

 sig et direkte ansvar i sagen, der havde været genstand for kommissionens  

 undersøgelse.
 Statsministeren hæftede  

 sig ved, at undersøgelseskommissionen konkluderede, at der ikke var grundlag  

 for at antage, at skatteministeren ved sin tiltræden i 2001 var orienteret  

 om,  

 at den tidligere regerings lovforslag L 61 indeholdt et forslag, der skulle  

 lappe et  

  

 hul  

 i skattelovgivningen.
 Ministeren var heller  

 ikke bekendt med dette forhold ved fremsættelsen af L 99  og der var  

 ingen  

 grund til at antage, at andre medlemmer af regeringen skulle have haft en  

 sådan  

 viden på daværende tidspunkt.
 For statsministerens eget  

 vedkommende hørte han først om problemstillingen i august måned 2003, hvilket  

 klart fremgik af redegørelsen.
[Samrådsspørgsmål M] Endelig havde udvalget  

 med samrådsspørgsmål M spurgt, om statsministeren ville give et bud på det  

 samlede provenutab som følge af sagen.
 Der måtte  

 statsministeren  som også skatteministeren havde gjort det   

 henvise til det,  

 der fremgik af kapitel 17 i Skattefradragssagskommissionens beretning.
Regeringen havde ikke  

 bedre mulighed end kommissionen for at foretage den beregning og ville derfor  

 afstå fra at komme med et alternativt skøn.
I øvrigt ville statsministeren  

 henvise  

 til skatteministerens besvarelser af tidligere spørgsmål herom i  

 Skatteudvalget, som var omtalt i samrådsspørgsmål M.
Åbent samråd i Skatteudvalget den 8. november  

 2006 (ordret afskrift med forbehold for fejl og udeladelser).
ÅBENT SAMRÅD I  

 SKATTEUDVALGET Vedr. samrådsspørgsmål  

 J-M Den 8. november 2006,  

 kl. 9.30-10.30 René Skau Björnsson  

 (formand for Skatteudvalget):
 Vi har også inviteret Underudvalget for Udvalget for  

 Forretningsordenen, tror jeg, det hedder, hvor der også er nogle  

 repræsentanter  

  velkommen til.
Samrådsspørgsmålene er stillet af Frank Aaen, og jeg regner  

 med, at Frank vil kommentere og begrunde spørgsmålene.
Værsgo, Frank.
 Frank Aaen  

 (EL):
Ja tak.
Jeg skal selvfølgelig starte med at takke  

 statsministeren for, at det var muligt at komme, men vil dog også sige, at  

 det  

 næsten er 5 måneder siden, at samrådsspørgsmålene blev stillet, og at  

 udvalget  

 har givet adskillige tilbud om, hvornår vi kunne mødes.
Der har aldrig været  

 et  

 eneste tilbud fra Statsministeriet, vi har sagt nej til.
Der har været nogle  

 forslag til datoer, hvor Statsministeriet senere har trukket det tilbage.
Og  

 jeg må sige, jeg synes, det er stærkt utilfredsstillende, at så vigtig en  

 sag,  

 som det her jo er, og med så store konsekvenser for staten, som der er tale  

 om,  

 at der skal gå 5 måneder, næsten 5 måneder, fra indkaldelsen og til, at det  

 kan  

 gennemføres.
Så vil jeg sige, at det, der er formålet med det her samråd set  

 fra mit synspunkt, det er at få fastslået, at det var en bevidst handling at  

 tage en prop ud, der var foreslået af den tidligere regering, og dermed  

 åbnede  

 man et skattehul, hvor milliarderne fossede ud i den følgende tid, og at det  

 ikke var tilfældigt eller en fejl, at det skete, men at det var en konsekvens  

 af regeringens skattepolitik, at det hul fik lov til at stå åbent, indtil  

 offentligheden kunne sørge for, at der kom opmærksomhed på det, og det derfor  

 blev lukket.
Det er det, jeg gerne vil have belyst med samrådet her.
 Udvalgsformanden  

 (René Skau Björnsson, S):
Ja, tak til Frank Aaen.
Jeg skal lige gøre opmærksom på, at vi  

 har aftalt med Statsministeriet, at vi har en time til rådighed, så vi skal  

 slutte her senest igen 10.30  bare til udvalget, så I er klar over det.  

 Men  

 værsgo til Statsministeren  

 (Anders  

 Fogh Rasmussen):
 Ja tak ...
 Jens Peter Vernersen  

 (S):
Jamen det må vel så også indebære, at hvis ikke vi er færdige  

 om en time, så må vi indkalde til et nyt samråd, fordi det her skal  

 selvfølgelig belyses helt og fuldt? Udvalgsformanden  

 (René Skau Björnsson, S):
Det er altid en mulighed for udvalgets medlemmer.
Men værsgo  

 til statsministeren.
 Statsministeren  

 (Anders  

 Fogh Rasmussen):
Ja tak.
De samrådsspørgsmål, der er stillet, udspringer jo af,  

 at den såkaldte skattefradragskommission i juni måned afgav sin beretning om  

 forløbet i den såkaldte TDC-sag.
Og derfor vil jeg godt allerede  

 indledningsvis  

 erindre om, at regeringen besluttede at nedsætte kommissionen i november  

 2003,  

 efter at det stod klart, at de oplysninger, der tidligere var afgivet til  

 Folketinget i forbindelse med besvarelsen af folketingsspørgsmål, ikke var i  

 overensstemmelse med de faktiske forhold.
I november 2003 blev jeg af  

 Skatteministeriet orienteret om, at Told- og Skattestyrelsen i hvert fald i  

 oktober 2000 var bekendt med TDCs konkrete overvejelser om forøgelse af  

 afskrivningsgrundlaget ved indtræden under sambeskatning.
Tidligere var det  

 blevet oplyst, at myndighederne først havde kendskab til det forhold i maj  

 2002. Og regeringen lagde derfor med nedsættelsen af kommissionen vægt på at  

 tilvejebringe en fyldestgørende redegørelse for det samlede begivenhedsforløb  

 i  

 sagen.
Det er for regeringen afgørende, at der ikke er tvivl om det centrale  

 hændelsesforløb, og hvilke konsekvenser der så eventuelt skal drages på  

 baggrund af det.
Nu foreligger beretningen så, og det er en beretning, der  

 systematisk og grundigt gennemgår et langt forløb, som har haft mange  

 involverede.
Nu har Skatteudvalget så på baggrund af beretningen fra  

 kommissionen stillet nogle samrådsspørgsmål, der er koncentreret om  

 regeringens  

 ansvar i sagen.
Og der synes jeg faktisk, det er nødvendigt at erindre om, at  

 i  

 Folketingets forretningsorden er der fastsat særlige regler om, hvordan  

 opfølgning på en beretning fra en undersøgelseskommission skal foregå, for så  

 vidt angår spørgsmål om, hvorvidt der er grundlag for at gøre ansvar gældende  

 over for ministre.
Det fremgår af reglerne i forretningsordenens kapitel 18,  

 og  

 der fremgår, at den slags spørgsmål behandles af Udvalget for  

 Forretningsordenen, som jo har iværksat en nærmere proces med henblik på  

 opfølgning på beretningen.
Når jeg siger det her allerede her i indledningen, så er det  

 jo, fordi udvalgets spørgsmål til mig i hvert fald i et vist omfang synes at  

 dreje sig om, hvorvidt der måtte være grundlag for at gøre ansvar gældende i  

 forhold til bl.a. den tidligere skatteminister.
Vurderingen af disse  

 spørgsmål  

 er imidlertid, som jeg har redegjort for, efter Folketingets forretningsorden  

 henlagt til Udvalget for Forretningsordenen, og vi ved, at i praksis er det  

 så  

 et underudvalg, der sidder og beskæftiger sig med denne sag i øjeblikket.
Og  

 derfor ville det jo ikke være korrekt af mig i den foreliggende sammenhæng at  

 komme nærmere ind på de spørgsmål.
Det er ganske enkelt et spørgsmål om  

 respekt  

 for den formelle fremgangsmåde, som Folketingets egne regler altså anviser.
 Men jeg vil da godt inden for den overordnede ramme gå lidt  

 mere ind på de enkelte spørgsmål, der er stillet, idet jeg så vil synes, at  

 det  

 rigtige er, at jeg til indledning besvarer alle samrådsspørgsmålene.
Og spørgsmål J og K synes jeg det er rigtigt at besvare samlet.  

 Den daværende regering havde inden folketingsvalget i november 2001 fremsat  

 et  

 lovforslag, L 61, der bl.a. indeholdt forslag til ændringer af  

 selskabsskattelovens § 31, stk. 6. Ændringen gik ud på at justere reglerne  

 for  

 værdiansættelse af aktiver i forbindelse med indtræden i sambeskatning for at  

 forhindre gratis forøgelse af afskrivningsgrundlaget.
Som bekendt indgik  

 bl.a.  

 denne del af L 61 ikke i det lovforslag, L 99, som VK-regeringen fremsatte i  

 februar 2002.
Den endelige beslutning om at lade bl.a. den ovennævnte  

 bestemmelse udgå blev truffet af departementschefen i Skatteministeriet  

  det  

 kan man læse om i rapporten fra undersøgelseskommissionen  og  

 undersøgelseskommissionen fastslår, at den finder ikke grundlag for at  

 kritisere den beslutning og henviser bl.a. til, at det over for  

 departementschefen var oplyst, at lovforslaget ikke indeholdt hastende  

 elementer.
Det kan man se i beretningen på side 257. Det var altså ikke  

 departementschefens  

 vurdering, at lovforslaget sigtede på at lukke et hul i lovgivningen.  

 Kommissionen lægger videre til grund, at hverken departementschefen eller den  

 ansvarlige kontorchef på det tidspunkt havde kendskab til, at der skulle  

 versere konkrete sager vedrørende problemstillingen.
På baggrund af sin  

 omfattende undersøgelse af det faktiske begivenhedsforløb, konstaterer  

 kommissionen  

 videre, at der ikke er grundlag for at antage, at skatteministeren ved sin  

 tiltræden som skatteminister blev orienteret om, at lovforslag nr.
L 61, som  

 jo  

 bortfaldt med udskrivelsen af folketingsvalget, at det lovforslag indeholdt  

 et  

 forslag til en ændring af selskabsskatteloven, der skulle lappe et hul i  

 skattelovgivningen.
Og det kan man læse på side 334 i beretningen fra  

 kommissionen.
 Og derfor kan jeg overhovedet ikke genkende den udlægning af  

 hændelsesforløbet,  

 som bliver gengivet i samrådsspørgsmålene, men kan i det hele henvise til den  

 meget grundige redegørelse, som er givet i beretningen fra  

 undersøgelseskommissionen.
Så er der samrådsspørgsmål L, hvor udvalget ønsker min  

 stillingtagen til, om regeringen må påtage sig et direkte ansvar i sagen.
Men  

 som jeg altså indledningsvis gjorde opmærksom på, så tilkommer det Udvalget  

 for  

 Forretningsordenen at behandle sager i forbindelse med  

 undersøgelseskommissioner,  

 for så vidt angår spørgsmålet om, hvorvidt der er grundlag for at gøre ansvar  

 gældende over for ministre.
Men jeg vil da godt her henvise til, at  

 undersøgelseskommissionen konkluderer, at der ikke er grundlag for at antage,  

 at skatteministeren ved sin tiltræde i 2001 var orienteret om, at den  

 tidligere  

 regerings lovforslag L 61 indeholdt et forslag, der skulle lappe et hul i  

 skattelovgivningen.
Ministeren var heller ikke bekendt med dette forhold ved  

 fremsættelsen af L 99, og der er ingen grund til at antage, at andre  

 medlemmer  

 af regeringen skulle have haft en sådan viden på daværende tidspunkt.
Alt  

 sammen  

 ifølge beretningen fra undersøgelseskommissionen.
Og jeg kan da også sige, at  

 for mit eget vedkommende hørte jeg først om problemstillingen i august måned  

 2003, og det fremgår også klart af redegørelsen.
Så er der samrådsspørgsmål M, samrådsspørgsmål M, hvor udvalget  

 har spurgt, om jeg vil give et bud på det samlede provenutab som følge af  

 sagen, og der må jeg altså, som også skatteministeren allerede har gjort det,  

 henvise til det, der fremgår af kapitel 17 i Skattefradragskommissionens  

 beretning.  

 Jeg vil gerne sige, at regeringen har ikke bedre muligheder end kommissionen  

 for at foretage den beregning, og derfor vil jeg også afstå fra at komme med  

 et  

 alternativt skøn.
Og så kan jeg i øvrigt her fuldstændig henvise til  

 skatteministerens besvarelser af tidligere spørgsmål om det i Skatteudvalget.
 Ja, det er det, jeg kan sige om sagen.
 Udvalgsformanden  

 (René Skau Björnsson, S):
Jo, tak til statsministeren.
Så er der et par spørgsmål, først  

 hr.
Frank Aaen.
 Frank Aaen  

 (EL):
 Jeg skal sige tak for besvarelsen og gøre statsministeren  

 opmærksom på, at vi selvfølgelig er klar over, at der er et juridisk ansvar,  

 der eventuelt skal klarlægges, og at det er op til underudvalget og Udvalget  

 for Forretningsordenen at tage stilling til, hvordan man skal køre frem ad  

 den  

 linje.
Det, jeg har spurgt til i de her spørgsmål, og det, jeg spurgte  

 til i min indledning, det var det politiske ansvar, for det fremgår jo  

 tydeligt  

 i beretningen, side op og side ned, at begrundelsen for, at man tog forslaget  

 ud om at lukke det her hul, det var, at man ville undgå enhver form for  

 skærpelse af skattelovgivningen, det var af hensyn til den nye regerings  

 skattepolitik.
Så altså, den måde, embedsmændene agerede på, det var helt  

 entydigt på baggrund af regeringens skattepolitik.
Og derfor mit indledende  

 spørgsmål: Om ikke man må sige, at det hul fik lov til at stå, så pengene  

 fossede ud, at det var en konsekvens af regeringens skattepolitik og den  

 måde,  

 som Skatteministeriet agerede på? Og jeg vil så godt i forlængelse af det spørge: Kan man  

 forestille sig, at Svend Erik Hovmand, den daværende skatteminister, ikke har  

 spurgt ind til, hvorfor er den paragraf taget ud, eller  og det kan  

 statsministeren  

 i hvert fald svare på  at når det her lovforslag uden proppen i hullet  

 blev  

 fremlagt på ministermødet den 5. februar 2002 til godkendelse, om man kan  

 forestille sig, at et forslag, der stort set var en genfremsættelse af et  

 lovforslag fra SR-regeringens tid, om sådan et lovforslags genfremsættelse  

 kan  

 gå igennem ministerrådets møde, hvor statsministeren, går jeg ud fra, har  

 deltaget, uden der bliver spurgt af den tidligere skatteminister,  

 statsministeren, om man nu kan være sikker på, at alle skærpelser fra  

 SR-regeringens tid, som man jo havde mistænkt for altid at skærpe alting på  

 skatteområdet, om man ikke kan gå ud fra, at statsministeren spurgte, er vi  

 sikker på, at alle skærpelser er taget ud af loven? Må man ikke regne med  

 det? Udvalgsformanden  

 (René Skau Björnsson, S):
Ja tak.
Vi tager lige et par stykker mere.
Jens Peter  

 Vernersen.
 Jens Peter Vernersen  

 (S):
Der er nu flere spørgsmål, men det første, jeg godt lige vil  

 koncentrere mig om, det er den formelle indledning, som statsministeren  

 starter  

 med vedrørende det spørgsmål om, hvad vi kan tage stilling til her i  

 Skatteudvalget, og forretningsordenen siger jo, hvad det formelle går ud på,  

 og  

 derfor vil vi selvfølgelig forholde os til forretningsordenen, men på side  

 266  

 siger kommissionen, at undersøgelseskommissionen kan, jf. § 4, stk. 2, andet  

 punktum, ikke tage stilling til, om det udgør en overtrædelse af  

 ministeransvarsloven eller andre regler, at der ikke er givet fyldestgørende  

 oplysninger, og man har heller ikke forholdt sig til eventuelle konsekvenser.  

 Altså, det spørgsmål står jo fuldstændig åbent, og man kan læse det på side  

 266  

 i indledning og baggrund, og derfor forudsætter jeg, at det her spørgsmål i  

 hvert fald bliver behandlet i Udvalget for Forretningsordenen, da det er  

 åbenstående.
Og det er jo også vist helt i overensstemmelse med de regler,  

 der  

 er for undersøgelseskommissioner, at man ikke forholder sig til  

 ministeransvarlighedsloven.
Men når man nu ikke gør det, og man har bestemt,  

 at  

 man heller ikke skal gøre det, så må der jo under alle omstændigheder være  

 andre,  

 der forholder sig til spørgsmålet.
Så har jeg også nogle andre spørgsmål.
Vi har jo før været  

 udsat for ved afhøring, at folketingsmedlemmer har meldt på en række  

 spørgsmål,  

 at det har man ingen erindring om.
Synes statsministeren ikke, det er  

 påfaldende,  

 at netop det svar giver Hovmand stort set på hvilket som helst spørgsmål i  

 den  

 her sag, når han bliver spurgt: Det har jeg ingen erindring om? Man kan se  

 det,  

 hvis man gennemgår de afhøringer, der er sket.
Synes statsministeren ikke også, det er underligt, at netop den  

 daværende skatteminister, Svend Erik Hovmand, var medlem af Ligningsrådet,  

 hvor  

 sagen blev behandlet, og var medlem, inden han blev skatteminister, det  

 fremgår  

 af side 1173, og på trods af, at han var medlem af Ligningsrådet, ganske vist  

 skriver  

 han, at han deltog ikke i to konkrete møder, men han har jo da fået  

 dagsordenen  

 og alle papirerne, så derfor skulle man da synes, at når der ligger sådan en  

 fyldestgørende beskrivelse af det her problem, at man så trods alt måtte have  

 en vis viden om det, selv om det selvfølgelig er sket umiddelbart før, Svend  

 Erik  

 Hovmand blev skatteminister? Og så vil jeg godt sige også lidt i forhold til det, som Frank  

 Aaen nævner: På side 264 kan man jo se, at departementschefen giver en ordre  

 om, at der ikke måtte være skærpelse i lovgivningen som følge af regeringens  

 skattestop, altså en konkret ordre  det må jo være, fordi  

 embedsapparatet i  

 Skatteministeriet nu har fået en ny chef, hvor man har lagt en overordnet  

 politik, netop der skulle tage højde for det her.
Og det samme, det er jo  

 også  

 interessant, på side 263 ved forelæggelse for ministeren, altså der bliver  

 det  

 i hvert fald forelagt ministeren, at de lempelser, der er i L 99, altså  

 erhvervsskattelovgivningen, der blev fremsat umiddelbart efter, regeringen  

 tiltrådte i 2001, der måtte ikke være lempelser   der måtte kun være  

 lempelser  

 for ikke at komme i konflikt med skattestoppet.
Altså, der er det også  

 fuldstændig beskrevet, og det er forelagt ministeren, at der måtte ikke være  

 nogen skærpelser.
I og med at man fravælger skærpelser, har man jo også taget  

 stilling til, at sådan et problem som det, der er her, det vil man helt  

 overordnet ikke tage fat om, i og med man har forelagt for ministeren, at L  

 99  

 kommer altså ikke til at indeholde nogen skærpelser.
Det går i øvrigt videre  

 på  

 side 321, hvor departementschefen siger til Ivar Nordland jo, der er vældig  

 involveret i den her sag, og begge to får i øvrigt også kritik jo, at Peter  

 Loft, at departementschefen siger: Husk nu skattestoppet.
Som et velment råd,  

 da  

 man arbejder på det her.
Altså, en række i hvert fald beskrivelser af, at regeringens  

 politik i hvert fald har betydet, at hvis der måtte være et eller andet, der  

 ikke var o.k., så skal man i hvert fald ikke lave stramninger.
Det er jo  

 beskrevet  

 gang på gang.
Men hvorvidt Hovmand så har fået besked om den konkrete sag,  

 ja,  

 det kan man jo se, at det har han ikke, men det er jo regeringens  

 grundlæggende  

 politik, der indebærer det her problem.
Så det synes jeg sådan set godt jeg  

 vil  

 høre statsministerens synspunkter omkring.
 Udvalgsformanden  

 (René Skau Björnsson, S):
Ja tak.
Så tror jeg, vi er klar til nogle svar.
Værsgo.
 Statsministeren  

 (Anders Fogh Rasmussen):
Ja, jo, jo, men altså, det er jo selvfølgelig meget åbenbart,  

 hvad det er, Frank Aaen går efter.
Det er da også i orden, men  

 kommissionsberetningen er jo krystalklar.
Og jeg vil gerne understrege, at  

 det  

 aldrig nogen sinde har været, aldrig nogen sinde bliver i strid med denne  

 regerings skattepolitik at lukke skattehuller.
Det har aldrig været, er ikke,  

 bliver ikke i strid med regeringens skattestop at lukke skattehuller.
Det er  

 sagt så mange gange, at det kan der ikke herske nogen som helst tvivl om.
Så  

 det er slet ikke det, sagen handler om.
Og jeg skal bare sige til Frank Aaen, at altså nu kan Frank  

 Aaen jo af gode grunde selvfølgelig ikke vide, hvordan møder foregår i en  

 regering, og hvordan man godkender lovforslag på et ministermøde osv., men  

 det  

 er slet ikke den detaljerede drøftelse, som Frank Aaen synes at antage at det  

 er.
Og jeg har i hvert fald ikke overhovedet interesseret mig for de aspekter  

 ved sådan et skatteforslag, og jeg kan i det hele henvise til kommissionens  

 beretning, for så vidt angår, hvad jeg har vidst hvornår, og hvad jeg har  

 sagt  

 hvornår.
Så vil jeg sige til Jens Peter Vernersen, at  og det er sådan  

 set jo også svar til Frank Aaen  undersøgelseskommissionen er  

 krystalklar i  

 sine konklusioner.
Undersøgelseskommissionen siger, at der er ikke grundlag  

 for  

 at antage, at skatteministeren ved sin tiltræden var orienteret om, at L 61  

 skulle være et forslag, der lukkede et hul i skattelovgivningen, og  

 kommissionen fastslår også, at skatteministeren var ikke bekendt med det  

 forhold, da L 99 blev fremsat af ham, og der er ingen grund til at antage, at  

 andre medlemmer af regeringen skulle have haft en sådan viden på det  

 daværende  

 tidspunkt.
Altså, det er kommissionen, der fastslår det efter grundige  

 undersøgelser.
Jeg er bare nødt til at minde om, at det er faktisk det, der  

 står i kommissionsberetningen.
Og alle disse her forsøg på nu at blande  

 skattestoppet ind i det, kan jeg fuldstændig afvise.
Også her kan jeg støtte  

 mig til beretningen fra kommissionen, som jo meget klart siger  og jeg  

 henviser til side 261 til 262  at der i de dele, de dele af  

 centraladministrationen, som særligt beskæftigede sig med rækkevidden af det  

 nyligt indførte skattestop, ikke var tvivl om, at skattestoppet ikke var til  

 hinder for lukning af huller i skattelovgivningen.
Selvfølgelig er det ikke  

 til  

 hinder for, at man kan lukke huller, og det er også det, kommissionen  

 fastslår,  

 at det var der slet ingen tvivl om; selvfølgelig kunne man lukke huller, hvis  

 der var et hul, og hvis man var opmærksom på, at der var et hul.
Men oversat  

 til ganske almindelig daglig dansk, så er det, der står i  

 kommissionsberetningen,  

 det er for det første, at departementschefen i Skatteministeriet ikke vidste,  

 at L 99 holdt et skattehul åbent, det indgik simpelt hen slet ikke i hans  

 overvejelser, det fremgår klart af kommissionsberetningen, og for det andet  

 står det klart, at skattestoppet ville ikke have været til hinder for at  

 lukke  

 et hul, hvis man altså havde været klar over, at der var et hul at lukke.  

 Altså, det er en meget, meget klar kommissionsberetning på de her punkter.  

 Tak.
 Udvalgsformanden  

 (René Skau Björnsson, S):
Ja tak.
Så er det Morten Homann.
 Morten Homann  

 (SF):
Jo tak.
Jeg synes også, at diskussionen omkring skattestoppet  

 og muligheden for at lave skærpelser i den her tidlige fase efter regeringens  

 tiltræden er noget af det centrale nu her  også i lyset af, hvad det  

 er, der  

 ligger i kommissoriet for Udvalget for Forretningsordenen.
Så det vil jeg  

 godt  

 holde lidt fast i.
 Jeg kan også læse kommissionens konklusioner i det kapitel, men  

 hvis man læser, hvad der i øvrigt er foregået under de mange timers  

 afhøringer,  

 så står det jo klart, at der har været indtil flere centralt placerede  

 medarbejdere, som i hvert har delt den tvivl om, hvorvidt skattestoppet  

 gjorde  

 det muligt at lukke huller eller ej.
 Så derfor er mit spørgsmål, det er selvfølgelig rart at høre  

 statsministeren i dag sige, at der ikke er nogen som helst tvivl om, at det  

 er  

 muligt at lukke huller inden for skattestoppet, men kan vi få et lidt nærmere  

 svar på: Hvornår opstod den klarhed? Hvornår blev det præciseret, at der ikke  

 var nogen som helst sammenhæng mellem de to ting? For den måbende  

 offentlighed  

 og for det måbende Folketing virker det, som om det først stod klart efter  

 TDC-sagen; at det først blev gjort til en eksplicit politik for regeringen  

 efter TCD-sagen, men det kan være, statsministeren kan sige noget mere  

 præcist  

 om det.
Uanset det, så kunne det være interessant at høre  

 statsministerens syn på: Hvordan kan sådan en tvivl så opstå hos de  

 pågældende  

 medarbejdere? Hvordan kan den tvivl helt op hos Skatteministeriets  

 departementschef opstå om, hvorvidt det kan være et problem at indføre  

 skærpelser i et lovforslag fremsat af den nye regering? Giver det ikke  

 anledning til nogen overvejelser om, hvordan så mange mennesker alligevel kan  

 være i tvivl om, hvorvidt det kan være i overensstemmelse med den dengang nye  

 regerings politik? Udvalgsformanden  

 (René Skau Björnsson, S):
Ja tak.
Og så er det Jens Peter Vernersen.
 Jens Peter Vernersen  

 (S):
Nu synes jeg ikke, statsministeren svarede meget på det  

 spørgsmål, jeg rejste vedrørende undersøgelseskommissionen, men jeg går ud  

 fra,  

 at statsministeren er enig i, at det helt naturligt bliver afklaret i  

 Udvalget  

 for Forretningsordenen, idet man ikke har taget stilling til, om  

 ministeransvarsloven  

 eller andre regler har været overtrådt i den her sag.
Det synes jeg da er  

 lidt  

 vigtigt, at det i hvert fald kommer frem.
Og så må jeg sige: Nu er det jo nemt for statsministeren her  

 snart 5 år efter at sige, at det måtte da være indlysende for enhver, at man  

 skulle lukke skattehuller.
Men så indlysende var det jo ikke umiddelbart  

 efter  

 regeringsskiftet i december 2001. Det kan man jo helt tydeligt læse i de  

 afhøringer,  

 der har været af embedsmændene derovre, og man kan jo også helt tydeligt  

 læse,  

 at embedsmændene giver altså ordrer i systemet i overensstemmelse med det,  

 som  

 ligger fra regeringen, at nu har man et skattestop, og det fortolker man jo  

 helt åbenbart på den måde, at der må ikke være nogen skærpelser i  

 skattelovgivningen.
Der er jo et interessant afsnit, hvor en af embedsmændene  

 jo beskriver, hvordan den daværende skatteminister ikke har præciseret  

 konsekvensen af skattestoppet.
Det var jo ikke præciseret på det der  

 tidspunkt,  

 og det ved statsministeren også udmærket, og derfor forsøger embedsmændene,  

 fordi ministeren gør nemlig ikke nogen ting, så forsøger embedsmændene at  

 lave  

 det, der er deres fortolkning af skattestoppet.
Der er altså en vældig,  

 vældig  

 stor usikkerhed, og derfor vælger man at sige: Jamen skattestoppet betyder  

 altså, at der ikke må være nogen skærpelser i skattelovgivningen.
Og det er  

 jo  

 helt sikkert også derfor, der bliver produceret det her svar til L 99, nemlig  

 at, som der står, et element fra L 61, altså det tidligere forslag, ikke  

 indgår  

 i L 99, indebærer ikke, at regeringen i sig selv til enhver tid nødvendigvis  

 vil være modstander af at gennemføre det pågældende forslag.
Det vil altså  

 sige, det svar, som skatteministeren gav under behandlingen af L 99 på bilag  

 71, der siger man, at man på det tidspunkt var man modstander af at  

 gennemføre  

 det pågældende forslag, der kunne have lukket det her skattehul.
Det er i  

 hvert  

 fald en meget, meget præcis oplysning, som skatteministeren gav til  

 Folketinget  

 under behandlingen.
Så skriver man også: Det betyder ikke, at vi ikke senere  

 vil gøre noget, men altså nu her vil vi altså ikke gennemføre det pågældende  

 forslag.  

 Det ligger nemlig ikke inden for den prioritering, som regeringen har  

 foretaget, står der videre.
Det vil sige, man har fravalgt at prioritere at  

 tage det element med, som kunne have lukket hullet.
Det står jo sort på hvidt  

 i  

 det bilag, der ligger.
Så derfor synes jeg måske, hvis statsministeren går 5 år  

 tilbage og skulle være lidt mere ydmyg over for, hvad det var, der passerede  

 på  

 det der tidspunkt, hvor alt jo ikke var så klart som nu omkring  

 skattestoppet.  

 Selve Skattestoppets ABC blev jo først formuleret i Finansministeriet noget  

 senere, fordi man ikke selv kunne formulere det ovre i Skatteministeriet.
Det  

 ved statsministeren jo sikkert også.
 Udvalgsformanden  

 (René Skau Björnsson, S):
Tak.
Så tager vi lige Frank Aaen med i denne her runde også.
 Frank Aaen  

 (EL):
Jeg kan godt forstå, at statsministeren ikke har lyst til at  

 blive koblet sammen med sagen, men når man tænker på, hvor afgørende  

 skattestoppet og skattepolitikken var for regeringens samlede strategi, og  

 statsministerens normalt meget store opmærksomhed om, hvor der kan være  

 problemer og prøve at løse dem i tide, så er det ganske simpelt hen  

 utænkeligt,  

 at statsministeren eller Statsministeriet ikke ved enhver lov fra  

 Skatteministeriet har sikret sig, at der ikke var en overtrædelse af  

 skattestoppet  

 i de love.
Det er ganske simpelt hen utænkeligt.
Hvordan man så har  

 organiseret  

 det ovre i Statsministeriet, det har jeg ikke nogen anelse om, men at man har  

 kontrolleret alle skatteforslag for, om de overholdt eller ikke overholdt  

 skattestoppet, det er uden for enhver debat.
Så vil jeg også sige, at det er da meget godt, når sådan et  

 citat om, at  og der er jeg helt enig med Homann  om at man er  

 kommet frem  

 til, at selvfølgelig kan man lukke skattehuller, men det står jo lige så  

 klart  

 i kommissionen, når nu statsministeren er så glad for at citere fra den,  

 afsnittet lige efter der, hvor statsministeren stoppede sit citat, der står  

 jo,  

 at den opfattelse nok ikke var trængt ud i alle dele af embedsværket.
Og det  

 er  

 derfor, at jeg holder fast i, at gang på gang kan man læse i beretningen, at  

 det var, fordi man ikke måtte skærpe skattelovgivningen, at man undlod den  

 afgørende  

 paragraf i genfremsættelsen.
Og TDC-hullet og lukningen af det blev jo  

 betragtet af alle som en skærpelse, fordi det ville udløse større skat fra  

 TDC.  

 Lukningen af hullet ville udløse større skat fra TDC, og derfor så sagde  

 embedsværket,  

 at så må vi undlade det.
Så vil jeg også gerne spørge efter: Kan man forestille sig, at  

 en skatteminister, som oven i købet bliver spurgt til det i Folketinget, har  

 været med til at tage en paragraf ud, én bestemt paragraf ud af et  

 lovforslag,  

 der tidligere lå, at man tager en paragraf ud uden at spørge til  

 konsekvenserne? I særdeleshed, da den paragraf jo i sit oprindelige forslag  

 var  

 forsynet med det, man kalder en kogebog, hvor der står: Denne paragraf er  

 foreslået, fordi hvis ikke man foreslår at gøre det, så kan alle virksomheder  

 bare gøre sådan, sådan, sådan og sådan.
Man havde en kogebog til, hvordan  

 virksomheder kunne spekulere mod statskassen, og den paragraf, der skulle  

 eliminere den kogebog, blev bevidst taget ud.
Kan man forestille sig, at en  

 minister ikke har spurgt til det? Det kan man vel næppe.
Selv os, der kender  

 Svend Erik Hovmand, vil sige, det kan man vel næppe forestille sig, at man  

 ikke  

 spørger efter, hvorfor en paragraf er taget ud.
Og det kunne jeg da godt  

 tænke  

 mig at vide, om statsministeren har den opfattelse af sine ministre, at de  

 tager paragraffer ud af et lovforslag uden at spørge til konsekvenserne af at  

 tage dem ud.
Og i den forbindelse er det ikke mærkeligt, at skatteministeren  

 ikke svarede, da Folketinget spurgte om baggrunden for at tage den paragraf  

 ud,  

 om det var saglige hensyn eller det var politiske hensyn.
Det da underligt,  

 at  

 det spørgsmål ikke blev besvaret, for det var det helt centrale, det var jo  

 ikke sagligt, det var politisk, det der skete.
 Udvalgsformanden  

 (René Skau Björnsson, S):
Ja tak.
Og så er det statsministeren igen til besvarelse.
 Statsministeren  

 (Anders Fogh Rasmussen):
Ja, Homann spørger: Jamen fra hvornår har det stået klart, at  

 det ikke er i strid med skattestoppet at lukke skattehuller? Jamen det har  

 stået lysende klart altid.
Det ville jo være absurd, jamen det ville være  

 absurd at tro, at nogen regering kunne finde på at sige, at man må ikke lukke  

 et skattehul.
Altså, for mig   det ligger fuldstændig hinsides min fatteevne,  

 at nogen kunne have den tankegang, så det er selvklart.
Altså, det er så  

 selvklart, at det behøver man selvfølgelig ikke engang at skrive noget om,  

 hvis  

 endelig det var.
Og så siger Morten Homann, at der jo helt op på ledelsesniveau  

 i Skatteministeriet var tvivl om, hvorvidt det nu var i strid med  

 skattestoppet  

 at lukke skattehuller.
Nej, det var der lige præcis ingen tvivl om, og det  

 fremgår også fuldstændig klart af beretningen fra undersøgelseskommissionen.  

 Må  

 jeg igen henvise til side 261 til 262, hvor det meget klart står, at der i de  

 dele af centraladministrationen, som særligt beskæftigede sig med rækkevidden  

 af det nyligt indførte skattestop, ikke var tvivl om, at skattestoppet ikke  

 var  

 til hinder for lukning af huller i skattelovgivningen.
Det står sort på  

 hvidt,  

 det står meget klart.
Og jeg er altså nødt til at gentage, at det kan jo ikke  

 nytte noget, at oppositionen så vil prøve at lave bessermachen på, hvad  

 undersøgelseskommissionen  

 rent faktisk er nået frem til efter  altså undskyld mig  temmelig  

 grundig  

 undersøgelse af, hvad der er foregået i den her sag.
Altså, selvfølgelig vil  

 en  

 opposition altid prøve at drive alt det ud af sådan en sag, man kan, men nu  

 ligger  

 der rent faktisk altså en beretning fra en undersøgelseskommission, som giver  

 svarene på alle disse her spørgsmål, og derfor synes jeg trods alt, at så må  

 selv, selv den mest kritiske opposition må så sige: Jamen så må vi lægge det  

 til grund, som en undersøgelseskommission efter lange undersøgelser har  

 fundet  

 frem til.
Og så er der så i den forbindelse spørgsmålet om: Jamen  

 alligevel  det er jo det, Morten Homann og også Jens Peter Vernersen  

 vil vende  

 tilbage til  alligevel, så kan det godt have spillet en rolle, da man  

 traf  

 beslutningen.
Men der er undersøgelseskommissionen jo også lysende klar i  

 sine  

 konklusioner.
Jeg henviser igen til side 261 til 262, hvor der står   

 nej,  

 undskyld jeg vil faktisk her henvise lidt grundigere, endnu grundigere: på  

 side  

 334, det er der, hvor kommissionen opridser, hvad den lægger til grund, på  

 side  

 334 står der meget klart: Der er ikke grundlag for at antage, at spørgsmålet  

 om, hvorvidt den nye borgerlige regerings skattestop var til hinder for  

 lukning  

 af huller i skattelovgivningen, var af betydning for beslutningen om, at  

 forslag til ændring af selskabsskattelovens § 31, stk. 6, ikke skulle indgå i  

 lovforslag L 99, idet Peter Loft, altså departementschefen i  

 Skatteministeriet,  

 ikke opfattede dette forslag som en lukning at et sådant hul, og idet  

 kommissionen har lagt til grund, at Peter Loft og Ivar Nordland ikke drøftede  

 spørgsmålet om lukning af skattehuller i den forbindelse.
Altså, igen:  

 Kommissionen er krystalklar i sin konklusion om, at det spørgsmål har ikke  

 indgået  

 i beslutningen om, hvorvidt man nu skulle fremsætte eller ikke fremsætte det  

 eller dette eller hint element fra L 61 i L 99. Altså, jeg kan faktisk ikke  

 svare meget bedre end simpelt hen bare ved i det hele at henvise til  

 beretningen fra undersøgelseskommissionen.
 Så var Jens Peter Vernersen utilfreds med, at jeg ikke gik ind  

 i, hvad Udvalget for Forretningsordenen skal beskæftige sig med, men altså  

 ærlig talt, det er jo ikke noget, en statsminister skal blande sig i; det må  

 Udvalget for Forretningsordenen og dets underudvalg jo suverænt afgøre.
Og så er det jo helt forkert, når Jens Peter Vernersen påstår,  

 at Skattestoppets ABC er lavet i Finansministeriet.
Altså undskyld mig, det  

 vil  

 jeg godt tage patent på.
Det er altså skrevet og første gang lagt ud på  

 Venstres hjemmeside, før vi overhovedet overtog regeringsansvaret, bl.a. for  

 at  

 den daværende regering ikke skulle være i tvivl om, hvad skattestoppet  

 indebar.  

 Så den der overskrift »Skattestoppets ABC«, den vil Jens Peter Vernersen  

 første  

 gang kunne have set på Venstres hjemmeside.
Noget andet er så, at da vi så  

 overtager regeringsansvaret, så bliver den selvfølgelig omsat til et papir,  

 som  

 en regering så kan arbejde efter, men altså det er faktisk rækkefølgen i det.
 Men der har på intet tidspunkt i hele det her forløb været  

 nogen som helst tvivl om, at selvfølgelig skal man altid kunne lukke  

 skattehuller, altså det har slet ikke noget med skattestoppet at gøre.
 Og så vil Frank Aaen have mig til at svare på, om den daværende  

 skatteminister har givet fyldestgørende svar til Folketinget osv., men altså  

 jeg kan i det hele henvise til den redegørelse, der er i beretningen fra  

 undersøgelseskommissionen, og alt det andet om, hvorvidt der så er grundlag  

 for  

 at sige noget til det, som en minister har foretaget sig i den her sag, det  

 ligger i Udvalget for Forretningsordenen og dets underudvalg.
 Udvalgsformanden  

 (René Skau Björnsson, S):
Ja tak.
Og vi er klar til en spørgerunde mere.
Morten Homann.
 Morten Homann  

 (SF):
Det lyder jo næsten på statsministeren, som om der ikke er  

 noget at komme efter, og jeg er faktisk personligt i øvrigt faktisk heller  

 ikke  

 i tvivl om, at det i statsministerens hoved hele vejen igennem har været  

 selvklart, at man skulle kunne lukke skattehuller.
Det har jeg faktisk ikke  

 statsministeren mistænkt for at have været i tvivl om.
Men man kan ikke desto  

 mindre jo se, og det fremgår jo også af undersøgelseskommissionens  

 konklusioner, at der har været udbredt tvivl blandt Skatteministeriets  

 embedsmænd.
Det kan selvfølgelig være, fordi de er knap så velbegavede som  

 statsministeren, eller det kan være, fordi de ikke har læst så grundigt på  

 lektien som han, men ikke desto mindre må man jo forholde sig til, at der har  

 været en væsentlig tvivl.
Og derfor er det jo stadig interessant at få  

 klarlagt, at når der nu er taget højde for ganske mange andre ting i  

 udmøntningen af skattestoppet, der er mange tænkelige og utænkelig  

 situationer,  

 som er vejet og vurderet, men ikke lige netop til spørgsmålet om, om man kan  

 lukke skattehuller, hvornår er det så, at den diskussion kommer op, og man  

 får  

 præciseret, at selvfølgelig kan man lukke skattehuller? Set udefra, set fra  

 mit  

 synspunkt, set fra Folketinget, så er det noget, som kommer i forbindelse med  

 den her sag, efter den her sag.
Men hvis det er noget, en diskussion, som  

 bliver afklaret før det, også for dem, som opfatter det som mindre selvklart  

 end statsministeren, så kunne det være rart at få et tidspunkt på, hvor det  

 rent faktisk foregik.
 Og så vil jeg godt holde fast i, at selv om der ikke bliver  

 rejst tvivl om lige netop departementschefens forståelse af skattestoppet, så  

 er der dog rejst tvivl om, hvorvidt man kunne fremsætte lovforslag, som  

 indeholdt skærpelser eller ej, så   men der er i hvert fald en udbredt tvivl  

 om, hvad VK-regeringens skattepolitik er helt op på departementschefniveau  

 efter tiltræden, og det er jo noget af det, som undersøgelseskommissionen jo  

 også konkluderer er årsagen til, at det gik så galt med det her lovforslag.
 Udvalgsformanden  

 (René Skau Björnsson, S):
 Ja, så er det Jens Peter Vernersen.
 Jens Peter Vernersen  

 (S):
Ja, sådan her en tid efter kan det jo også være lidt  

 interessant at få afklaret, hvornår det her var en skærpelse, og hvornår det  

 blev et skattehul, fordi der er jo ikke nogen som helst tvivl om, at i  

 regeringens  

 optik bliver det her et skattehul, da man får forfærdelig travlt med at lukke  

 det, fordi der siver 9 mia. ud af kassen i et fradrag til TDC.
Så er man nødt  

 til at definere det som et skattehul, men i en tidligere fase er der jo tale  

 om, at man fjerner en skærpelse i lovgivningen, som kunne have lukket det,  

 der  

 senere er defineret som et skattehul.
Det var jo ikke defineret som et  

 skattehul i første omgang.
Det ved jeg faktisk ret præcist, fordi jeg sad i  

 Ligningsrådet og fulgte de forhandlinger der, og der var der ikke tale om, at  

 det var et skattehul.
Der var tale om en skærpelse, der skulle sikre, at den  

 her slags fradrag ikke kunne opstå.
Men det er selvfølgelig bekvemt for  

 regeringen, når nu det hele brænder sammen og man står med det her glødende  

 spørgsmål i hånden, at så sige: Det er et skattehul, nu skal det lukkes.
Men  

 det var jo ikke sådan, vi stod i en tidligere fase, der var der tale om en  

 skærpelse i stedet for.
Det kan man jo også meget tydeligt læse, når man  

 gennemlæser både beretningen, men ikke mindst protokollerne fra afhøringen.  

 Der  

 er jo beskrevet fantastisk godt, hvilke krumspring man har foretaget for at  

 komme ud af den her sag.
Og så må jeg sige, da sagen var rejst i Folketingets spørgetid  

 den onsdag der i 2003, må det jo være, ja, der må jeg sige, der indtog  

 statsministeren jo samme attitude som nu: At der var ingen problemer.
Det  

 viste  

 det sig så, der var, så derfor synes jeg måske, at statsministeren skulle  

 være  

 sådan lige lidt ydmyg over for det her.
 Og så må jeg sige det der med Skattestoppets ABC, det kan da  

 godt ske, at det stod på Venstres hjemmeside, men der, hvor det bliver noget,  

 som Folketinget forholder sig til, det er, da det bliver formuleret, og  

 statsministeren undlod jo behændigt at fortælle, at det var så også ovre i  

 Finansministeriet, man fik det papir fra i foråret der, efter man var trådt  

 til.
Men synes statsministeren ikke alligevel, det er betænkeligt,  

 at man har en minister, der stort set ingenting ved om det, der foregår, på  

 trods af at det er en sag af denne her størrelsesorden? For det er jo også  

 det,  

 man kan læse.
Skatteministeren har ingen erindring, ved ingenting, på trods  

 af  

 at han har fået sagen forelagt i Ligningsrådet ikke så forfærdelig lang tid  

 før, han tiltrådte som skatteminister.
Det kan godt ske, man kan frikendes i  

 sådan en sag juridisk, men politisk må man da have et ansvar.
Juridisk er man  

 sikkert frikendt, fordi det er undskyldelig uvidenhed, men det gælder jo vel  

 ikke politisk.
 Udvalgsformanden  

 (René Skau Björnsson, S):
Ja tak.
Så er det Frank Aaen.
 Frank Aaen  

 (EL):
Når man nu spørger lidt til det der med, hvornår blev det  

 formuleret, at regeringens skattepolitik ikke var til hindring for at lukke  

 et  

 skattehul, så er det jo, fordi da statsministeren var skatteminister var der  

 jo  

 ledende embedsfolk i Skatteministeriet, der citerede statsministerens   

 den  

 daværende skatteministers  holdning til skattehuller på den måde, at  

 skattehuller var ikke et hul, men et åndehul.
Og derfor er det jo lidt  

 interessant at vide, hvornår skatteministeren, statsministeren har givet et  

 nyt  

 signal.
Hvornår er det første gang sagt offentligt, at regeringens politik på  

 skatteområdet ikke er til hindring for lukning af skattehuller? Stod det på  

 Venstres hjemmeside f.eks., når der bliver henvist til den? Eller hvornår er  

 det ellers sagt første gang, så embedsmændene for alvor kunne høre det? Og så vil jeg bare sige, at det   jo, jeg vil lige igen sige,  

 statsministeren er altså meget selektiv i sin citering, og derfor bliver jeg  

 nødt til at sige det helt, hvad hedder det, præcist, at når statsministeren  

 citerer fra side 261 i beretningen om, at der ikke er noget, der er til  

 hinder  

 for lukningen af huller i skattelovgivningen, så er der bare to linjer, tre  

 linjer længere nede den konklusion, at denne opfattelse ikke i denne periode  

 var  

 trængt ud i alle dele af embedsværket, og der henvises præcis til de ledende  

 embedsmænd, der har med den her sag at gøre.
Jeg synes, altså, når man nu  

 citerer og oven i købet gør det flere gange, så bør man vel sådan set citere  

 helheden og ikke kun det, der passer en bedst.
Og så spurgte jeg altså efter: Kan man forestille sig  jeg fik  

 ikke noget svar  kan man forestille sig, at en skatteminister tager en  

 paragraf ud, uden at der bliver spurgt til konsekvensen af at tage den  

 paragraf  

 ud, og i særdeleshed da den paragraf er begrundet med en kogebog, der  

 forklarer, hvordan virksomheder i dag, altså på det tidspunkt, er i stand til  

 at kunne udnytte reglerne i skattelovgivningen til et skattehul? Kan man  

 forestille sig, at en minister tager en paragraf ud uden at spørge til  

 konsekvenserne af at tage den ud og i den forbindelse ikke er blevet oplyst  

 om,  

 at det her vil fjerne en beskreven mulighed i det oprindelige lovforslag? Udvalgsformanden  

 (René Skau Björnsson, S):
Ja tak.
Og så er det statsministeren.
 Statsministeren  

 (Anders Fogh Rasmussen):
Først til Morten Homann.
Igen må jeg klart afvise påstanden om,  

 at der skulle have været en udbredt tvivl om, hvordan skattestoppet forholder  

 sig til lukning af skattehuller.
Det fremgår tværtimod krystalklart af  

 beretningen  

 fra undersøgelseskommissionen, at blandt de embedsmænd, der centralt havde  

 beskæftiget sig med det her, var der ingen som helst tvivl.
Det står meget  

 klart side 261, at der i de dele af centraladministrationen, som særligt  

 beskæftigede sig med rækkevidden af det nyligt indførte skattestop, ikke var  

 tvivl om, at skattestoppet ikke var til hinder for lukning af huller i  

 skattelovgivningen.
Og der er det meget interessant, så tager Frank Aaen fat  

 og  

 siger: Ja, men statsministeren må sandelig også læse op af det næste, nemlig  

 at  

 der er embedsmænd, der har afgivet forklaring, hvor man så må få det indtryk,  

 at den opfattelse, som altså de ledende embedsmænd klart havde, at den  

 opfattelse i denne periode ikke var trængt ud i alle dele af embedsværket.  

 Jo,  

 men det, jeg har beskæftiget mig med, det er dem, der har truffet  

 beslutninger  

 om, hvorvidt L 61 skulle genfremsættes i sin helhed, eller man skulle komme  

 med  

 et nyt forslag, de var ikke i tvivl.
Men så synes jeg, når Frank Aaen nu er så krævende i, at vi skal  

 læse op af det hele, og det kan vi da godt, så synes jeg, hr.
Frank Aaen  

 burde  

 læse det hele op i sin helhed, fordi hvis vi så fortsætter efter det, som  

 Frank  

 Aaen vil have mig til at læse op, hvis man så fortsætter, så når vi hertil,  

 hvad undersøgelseskommissionen fastslår som sin konklusion.
Den siger nemlig:  

 Som anført må kommissionen lægge til grund, at spørgsmålet om skattestoppets  

 forhold til lukning af huller ikke har spillet nogen rolle i forbindelse med  

 beslutningen om, at lovforslag L 61 ikke skulle indgå og bum, bum, bum.  

 Altså,  

 ligegyldigt hvordan Morten Homann, ligegyldigt hvordan Frank Aaen og Jens  

 Peter  

 Vernersen prøver at vende og dreje det her, så er undersøgelseskommissionens  

 beretning krystalklar.
Den fastslår, at hele det der spørgsmål har ingen  

 betydning haft i forbindelse med beslutningen om, hvilket lovforslag der  

 skulle  

 fremsættes.
Man kan drive politik på det, ja, det kan man gøre, men man kan  

 ikke gøre det med støtte i beretningen fra undersøgelseskommissionen, for den  

 er meget klar på det her punkt.
Så spørger Morten Homann: Jamen hvornår kom det her i det hele  

 taget op, diskussionen om, hvorvidt skattestoppet var til hinder for at lukke  

 skattehuller? Jamen da det har været så selvklart altid, at selvfølgelig skal  

 man kunne lukke skattehuller, så er den diskussion jo kun kommet op, fordi  

 oppositionen prøver at påstå det modsatte.
Altså, det er jo den eneste grund  

 til, det kommer op, fordi det er så selvklart, at selvfølgelig skal man lukke  

 skattehuller, hvis man opdager et skattehul, at det er en irrelevant  

 diskussion  

  undtagen i den situation, hvor oppositionen prøver at rent ud sagt slå  

 plat  

 på en påstand om, at skattestoppet skulle være til hinder for at lukke  

 skattehuller.
Så det er jo kun på den måde, det overhovedet kommer op til at  

 blive en diskussion.
Så siger Jens Peter Vernersen: Jamen det var Finansministeriet,  

 der udgav et papir om skattestoppet.
Ja, selvfølgelig, hvem ellers? havde jeg  

 nær sagt, altså.
Det er klart, når en regering tiltræder, så kommer man med  

 sine papirer fra oppositionstiden osv., og med al respekt så fortjener de  

 ofte  

 en god omgang i embedsværket.
Det er da meget naturligt, sådan tror jeg alle  

 regeringer har haft det: De træder til, kommer med deres papirer og deres  

 politiske synspunkter, og så skal det så omsættes til retningslinjer for,  

 hvordan man kører politikken i det daglige.
Og det er meget naturligt, det er  

 Finansministeriet, det er der jo slet ikke noget som helst odiøst i, alt  

 andet  

 ville da være meget, meget mærkeligt.
 Og Jens Peter Vernersen vender så hele tiden tilbage til,  

 altså: Hvad vidste den tidligere skatteminister, hvad gjorde den tidligere  

 skatteminister, hvad svarede den tidligere skatteminister? Altså, jeg må bare  

 sige, det fremgår alt sammen af beretningen fra undersøgelseskommissionen, og  

 for så vidt angår ministres gøren og laden i disse sager, så er det jo i  

 henhold til Folketingets egne regler henlagt til en vurdering i Udvalget for  

 Forretningsordenen og dets underudvalg.
Og det er i virkeligheden jo også svar til Frank Aaen, der hele  

 tiden prøver at grave i det samme.
Og det andet spørgsmål, som Frank Aaen  

 stillede, har jeg svaret på.
Tak.
 Udvalgsformanden  

 (René Skau Björnsson, S):
Ja tak.
Så er det Morten Homann.
 Morten Homann  

 (SF):
Nu ved jeg ikke, om jeg skal give statsministeren gode råd, men  

 måske kunne det være sådan stof til eftertanke  ikke bare i den her  

 sag, men  

 også i andre sager  om statsministeren ikke opfatter lidt for mange  

 ting som  

 selvindlysende og selvklart.
Måske er nogle af de vanskeligheder, som  

 statsministerens  

 parti og statsministerens regering er en del af for tiden, måske kan de jo  

 måske skyldes, at der er for mange ting, som statsministeren selv opfatter  

 som  

 indlysende, men som omverdenen måske ikke helt har forstået.
I det lys kunne  

 man jo godt studse over, at der var nogle embedsmænd  det konkluderer  

 rapporten fra undersøgelseskommissionen  som havde forstået det, som  

 statsministeren personlig synes er selvklart, nemlig at skattestoppet sagtens  

 gav mulighed for, at man kunne lukke skattehuller, men alligevel, at der var  

 fire ikke tilfældige embedsmænd, men ledende medarbejdere i  

 Skatteministeriets  

 departement, som alligevel var i tvivl, for hvem det altså ikke var  

 selvklart,  

 at skattestoppet udelukkede   ikke udelukkede at lukke huller.
Det er de fire  

 navngivne medarbejde på side 261 i rapporten.
Så står det ikke klart for statsministeren efter det her, at  

 selv om han selv opfatter nogle ting som selvklart, så er det ikke  

 nødvendigvis  

 det samme som, at selv ledende medarbejdere i centraladministrationen også  

 deler den opfattelse? Men der blev så heller ikke svaret på mit spørgsmål fra  

 tidligere, som også jeg tror Frank Aaen gentog: Hvornår blev det præciseret i  

 forbindelse med skattestoppet, at man godt kunne lukke huller? Mig bekendt  

 blev  

 det ikke præciseret i den udgave af skattestoppet, som blev præsenteret før  

 Folketingsvalget af Venstre.
Det fremgår mig bekendt heller ikke af det  

 første  

 papir, som kom fra Finansministeriet, men på et eller andet tidspunkt er det  

 jo  

 så noget, som er blevet formuleret offentligt.
Jeg har hørt det første gang  

 offentligt, efter den her diskussion rullede i efteråret 2003, men hvis det  

 er  

 noget, som er blevet offentligt kendt eller blevet kendt vel bredere ud i  

 centraladministrationen på et tidligere tidspunkt, så vil det jo være nyttigt  

 at få det på det rene her og nu.
 Udvalgsformanden  

 (René Skau Björnsson, S):
 Ja, så er det Frank Aaen.
 Frank Aaen  

 (EL):
Jeg har stadig væk ikke fået svar på, om en minister tager en  

 paragraf ud bevidst og uden at sætte sig ind i konsekvenserne af at tage den  

 paragraf ud.
Det er jo det helt centrale spørgsmål.
Der træffes en  

 beslutning,  

 og der spørges åbenbart ikke til konsekvenserne af beslutningen.
Og  

 holdningen  

 i det embedsapparat, som arbejder med den her lov, er så præget af, at man  

 ikke  

 må have lov til at gennemføre nogen skærpelser, fordi det vil være en  

 overtrædelse af skattestoppet, det er, at da de før fremsættelsen af loven  

 med  

 hullet, før fremsættelsen får en fax, hvor der siges, at det forslag, som  

 SR-regeringen havde fremlagt, ville være et brud på skattestoppet, fordi det  

 ville betyde, at en virksomhed kommer til at betale mere i skat  det  

 var  

 nemlig det, det gik ud på, at TDC skulle betale mere i skat, fordi de ikke  

 skulle have hullet  at det at lukke det hul var et brud på  

 skattestoppet, at  

 det blev af embedsværket opfattet som værende en korrekt beskrivelse, som man  

 ikke engang forelagde ministeren åbenbart, men bare tog ad notam og sagde: Vi  

 må tage den paragraf ud.
Men helt op i toppen af embedsapparatet vidste man  

 på det  

 tidspunkt, før loven blev fremsat, at der var et meget stort beløb på spil,  

 men  

 på grund af den holdning, som lå fra den nye regering, så mente man ikke  

 engang, at her var et hul, man skulle overveje at lukke, der var bare en  

 skærpelse, man skulle undlade, og derfor blev beslutningen truffet i  

 embedsværket.
Og det er da et problem for en regering, at den har givet det  

 indtryk, at lukningen af et hul er i strid med regeringens skattepolitik, og  

 det er i hvert fald et problem, hvis det er sådan, at vi ikke kan komme det  

 nærmere, at en minister træffer beslutninger uden at sætte sig ind i  

 konsekvenserne af beslutningen, eller hvis ministeren har sat sig ind i  

 konsekvenserne, men bare glemt det, som det jo også kunne tolkes, det, der  

 står  

 i beretningen, at så er det jo et endnu større problem for statsministeren,  

 at  

 man han en minister, der bevidst lader huller stå åbne.
 Udvalgsformanden  

 (René Skau Björnsson, S):
Ja tak.
Så er det Jens Peter Vernersen.
 Jens Peter Vernersen  

 (S):
 Man kan jo læse meget i den her rapport, der ligger, og  

 statsministeren vælger åbenbart at forsøge at hvidvaske sig selv, hvad der nu  

 er ret vanskeligt.
Hvis man går ind på disse atpunkter, som statsministeren har  

 nævnt, på side 334, så står det jo helt klart, at det var ikke TDCs  

 henvendelse,  

 der gjorde, at afsnittet kom ud. Årsagen til, at det afsnit, der kunne have  

 lukket hullet, ikke kom ud  eller beslutningen om det  blev  

 truffet af Ivar  

 Nordland som opfyldelse af dennes løfte til Peter Loft om, at alle skærpelser  

 skulle ud af lovforslag L 61, inden dele af dette kunne indgå i den  

 borgerlige  

 regerings lovforslag L 99. Altså, det er jo da både klart og præcist.
Og jeg  

 vil godt spørge statsministeren: Har skatteministeren ikke noget ansvar for  

 det  

 overhovedet? Er det sådan noget, der kører fuldstændig uafhængigt af  

 ministeren  

 ovre i Skatteministeriet, at departementschefen siger, at alle skærpelser  

 skal  

 ud? Er det sådan   hvorfor har vi så i det hele taget ministre? Det er der jo  

 ingen grund, hvis ikke ministeren har ansvar for sådan noget som det der.  

 Hvad  

 siger statsministeren til det? Udvalgsformanden  

 (René Skau Björnsson, S):
Ja tak.
Så er det statsministeren, og jeg tror, det bliver  

 sidste besvarelse i dag, så er tiden gået for samrådet.
 Statsministeren  

 (Anders  

 Fogh Rasmussen):
Jeg vil bare sige til Morten Homann, at der er jo ingen grund  

 til at præcisere det, der er selvindlysende klart.
Selvfølgelig kan man altid  

 lukke skattehuller, og selvfølgelig skal man altid lukke skattehuller.
Altså,  

 det er så selvindlysende klart, at det burde jo være hævet over enhver  

 diskussion, og det er jo kun blevet en diskussion, fordi oppositionen  

 fuldstændig hæmningsløst hævder det modsatte, og det er selvfølgelig   altså,  

 det er jo et politisk sigte, oppositionen er ude i, det er jo bare for at  

 miskreditere  

 skattestoppet.
Det er så gennemskueligt, at det er det, det hele handler om.  

 Og  

 det er selvfølgelig skuffende for oppositionen, at der så ikke er støtte til  

 synspunktet i beretningen fra undersøgelseskommissionen, det kan jeg da godt  

 se, men sådan er det altså.
Og derfor kan jeg bare sige også til Jens Peter Vernersen, at  

 det er jo altså sådan, at reglerne i Folketinget er meget klare, at  

 spørgsmålet  

 om ministre behandles i Udvalget for Forretningsordenen og dets underudvalg,  

 og  

 jeg synes ikke, der er nogen grund til, at hverken dette  . altså at  

 Skatteudvalget  

 så agerer sådan en parallel undersøgelseskommission.
Altså, sagen er jo  

 meget,  

 meget grundigt undersøgt af undersøgelseskommissionen, alle oplysninger  

 ligger  

 her, og undersøgelseskommissionen har jo meget klart fastslået, at der er  

 ikke  

 nogen grund til at antage, at skatteministeren skulle være klar over, at der  

 her skulle være et hul.
Og det fremgår også meget klart af  

 undersøgelseskommissionens  

 beretning, at spørgsmålet om skattestop har overhovedet slet ikke indgået ved  

 beslutningen om, hvorvidt det gamle L 61 skulle fremsættes i en helhed eller  

 ej.
Altså, konklusionerne er meget, meget klare, og jeg kan bare henvise til  

 dem.
 Udvalgsformanden  

 (René Skau Björnsson, S):
Ja, tak til statsministeren og underudvalget og gæsterne.
Det  

 åbne samråd er slut.
Bilag 5 Svar på spørgsmål  

 58-61 alm. del stillet af Skatteudvalget (til statsministeren).
UUF alm. del  bilag  

 15 Statsminister Anders Fogh Rasmussens svar på spørgsmål 58-61  

 alm. del stillet af Skatteudvalget.
 Spørgsmål 58:
Vil ministeren, som opfølgning på samrådet den 8. november  

 2006, redegøre for, hvornår det første gang blev sagt offentligt, at  

 skattestoppet ikke er til hinder for lukning af skattehuller? Svar:
 Skattestoppet og dets betydning for lukning af huller har været  

 gjort til genstand for en række afhøringer i Skattefradragssagskommissionen,  

 ligesom skattestoppet er emnet for nogle af de dokumenter, som er indgået i  

 kommissionens undersøgelse.
 Jeg har ikke et andet eller bedre grundlag, end det  

 kommissionen har brugt, og jeg skal derfor henvise til kommissionens  

 beretning.
 Spørgsmål 59:
Vil ministeren, som opfølgning på samrådet den 8. november  

 2006, redegøre for, hvor det er blevet præciseret, at en lukning af et  

 skattehul  

 godt må være en skærpelse af beskatningen? Svar:
 Jeg skal henvise til svar på spørgsmål 58 alm. del.
 Spørgsmål 60:
Vil ministeren, som opfølgning på samrådet den 8. november  

 2006, redegøre for, i hvilket omfang og på hvilket tidspunkt den præcise  

 fortolkning af skattestoppet blev meldt ud til medarbejderne i  

 Skatteministeriets departement af Skatteministeriets departementschef efter  

 regeringsskiftet  

 i nov. 2001? Svar:
 Jeg skal henvise til svar på spørgsmål 58 alm. del.
 Spørgsmål 61:
Vil ministeren, som opfølgning på samrådet den 8. november  

 2006, redegøre for, hvornår de omtalte fradragsmuligheder i TDC-sagen første  

 gang blev defineret som værende et skattehul? Svar:
 Jeg skal henvise til svar på spørgsmål 58 alm. del.
