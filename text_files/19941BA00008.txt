Nr BSF 8 Forslag til folketingsbeslutning om offentliggørelse af regnskaber for  

 politiske partiers og kandidaters indtægter og udgifter ved offentlige valg Fremsat af Aage Frandsen (SF) Steen Gade (SF) Jes Lunde (SF) Holger K.  

 Nielsen (SF) den 13. oktober 1994 Folketinget opfordrer regeringen til at fremsætte forslag til lov om offentliggørelse af regnskaber for politiske partiers og kandidaters indtægter og udgifter ved valg til Europa-Parlamentet, Folketinget, amtsråd og kommunalbestyrelser efter følgende retningslinjer:
 1. Politiske partier, der stiller op til Europa-Parlamentet og  

 Folketinget, skal offentliggøre deres regnskaber over indtægter og udgifter i  

 forbindelse med valgets afholdelse.
 1.1. Modtagne gaver på beløb på 1.000 kr. og derover skal anføres med  

 angivelse af giverens navn og adresse.
 1.2. De politiske partiers regnskaber skal underskrives af en repræsentant  

 for partiets ledelse og revideres af statsautoriserede eller registrerede  

 revisorer.
 1.3. Regnskaberne skal offentliggøres i Statstidende og i mindst eet  

 landsdækkende dagblad.
 1.4. Regnskabernes offentliggørelse skal finde sted senest 6 måneder efter  

 valgets afholdelse.
 1.5. Udgifter til revidering af regnskaber og annoncering af regnskaber  

 afholdes af staten.
 2. Kandidater til Europa-Parlamentet og Folketinget skal  

 offentliggøre deres regnskaber over indtægter og udgifter i forbindelse med  

 valgets afholdelse.
 2.1. Modtagne gaver på beløb på 1.000 kr. og derover skal anføres med  

 angivelse af giverens navn og adresse.
2.2. Indenrigsministeriet udformer en standardformular, som udleveres til  

 kandidaterne sammen med vejledning til kandidaterne i forbindelse med  

 udlevering af kandidatliste.
Formularen udfyldes af kandidaten på tro og  

 love.
 2.3. Regnskaberne skal offentliggøres i mindst eet landsdækkende dagblad  

 for kandidater til Europa-Parlamentet og mindst eet dagblad, der dækker  

 kandidatens valgkreds, når det gælder folketingskandidater.
 2.4. Regnskabernes offentliggørelse skal finde sted senest 3 måneder efter  

 valgets afholdelse.
 2.5. Udgifter til annoncering af regnskaber afholdes af staten.
 3. Politiske partier og lister, der stiller op til amtsråd og  

 kommunalbestyrelser, skal offentliggøre deres regnskaber over indtægter og  

 udgifter i forbindelse med valgets afholdelse.
 3.1. Modtagne gaver på beløb på 500 kr. og derover skal anføres med  

 angivelse af giverens navn og adresse.
3.2. Indenrigsministeriet udformer en standardformular, som udleveres i  

 forbindelse med udlevering af kandidatliste.
Formularen udfyldes af to  

 repræsentanter for partiet/listen på tro og love.
 3.3. Regnskaberne skal offentliggøres i mindst eet dagblad, der dækker det  

 pågældende amt eller den pågældende kommune.
 3.4. Regnskabernes offentliggørelse skal finde sted senest 3 måneder efter  

 valgets afholdelse.
 3.5. Udgifter til annoncering af regnskaber afholdes af henholdsvis  

 amtskommunen og primærkommunen.
 4. Kandidater til amtsråd og kommunalbestyrelser skal  

 offentliggøre deres regnskaber over indtægter og udgifter i forbindelse med  

 valgets afholdelse.
 4.1. Modtagne gaver på beløb på 500 kr. og derover skal anføres med  

 angivelse af giverens navn og adresse.
4.2. Indenrigsministeriet udformer en standardformular, som udleveres til  

 kandidaterne sammen med vejledning til kandidaterne i forbindelse med  

 udlevering af kandidatliste.
Formularen udfyldes af kandidaten på tro og  

 love.
 4.3. Regnskaberne skal offentliggøres i mindst eet dagblad, der dækker det  

 pågældende amt eller den pågældende kommune.
 4.4. Regnskabernes offentliggørelse skal finde sted senest 4 måneder efter  

 valgets afholdelse.
 4.5. Udgifter til annoncering af regnskaber afholdes af henholdsvis  

 amtskommunen og primærkommunen.
Bemærkninger til forslaget De nuværende bestemmelser i gældende lovgivning, som blev vedtaget i 1990,  

 jf. lov nr. 404 af 13. juni 1990 om private bidrag til politiske partier og  

 offentliggørelse af politiske partiers regnskaber, indebærer, at regnskaber  

 for partier, der har været opstillet til det senest afholdte valg til  

 Folketinget eller Europa-Parlamentet, skal indeholde oplysninger om følgende  

 indtægtstyper:
- offentlig partistøtte - kontingentindtægter - yderligere private tilskud fra private personer - renteindtægter - tilskud fra internationale organisationer m.v.
 Men man kan ikke ud af regnskaberne læse, hvilke gaver der er givet til  

 partierne eller kandidaterne og fra hvem.
SF vil ikke forhindre nogen organisation, noget firma eller nogen  

 enkeltperson i at yde støtte til et partis, en listes eller en kandidats  

 valgkamp.
Men SF finder, at det er vigtigt af hensyn til demokratiet, at  

 vælgerne får kendskab til, hvem der bidrager til finansiering af partiernes,  

 listernes og kandidaternes valgkamp.
 Ved offentliggørelse af regnskaberne vil man også kunne undgå en evt.  

 mytedannelse om, hvem der finansierer valgkampene og dermed evt. indirekte  

 kan øve indflydelse på og pression over for dem, der modtager den økonomiske  

 støtte.
Der vil naturligvis være nogle grænseområder, hvor det er svært at sige,  

 hvor stor den økonomiske støtte er.
Hvis f.eks. en organisation indrykker en  

 annonce til støtte for et parti eller en kandidat, kan det støttede parti  

 eller den støttede kandidat måske ikke vide, hvor meget udgiften beløber sig  

 til.
Men partiet eller kandidaten må formentlig kunne oplyse, at der har  

 været indrykket en annonce.
På samme måde kan det være svært at vide for en kandidat, hvad  

 markedsprisen er for en række gratis reklameindslag i en nærradio, som den  

 pågældende kandidat har fået.
Men den pågældende kandidat kan i det mindste  

 oplyse, at vedkommende har fået sådanne gratis reklameindslag.
 Der skal naturligvis udarbejdes nærmere retningslinjer bl.a. gennem  

 standardformularer til partierne og kandidaterne, som vil kunne sikre, at de  

 relevante oplysninger om direkte og indirekte støtte kommer til  

 offentlighedens kendskab.
