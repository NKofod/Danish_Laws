Cirkulære  

 om regulering af boligbidrag for tjeneste- og lejeboliger (Til samtlige ministerier mv.) 1.  

  

 Efter oplysning fra Danmarks Statistik er  

 huslejen fra januar 2003 til januar 2004 steget med 2,8 pct.
 Under henvisning hertil skal man meddele, at boligbidrag  

 for statens tjeneste- og lejeboliger med virkning fra 1. august 2004 forhøjes  

 med 2,8 pct., jf. § 32, stk. 1, og  

    

  

 § 38,  

 stk. 2, i Finansministeriets cirkulære nr. 32 af 16. marts 1989 om tjeneste-  

 og  

 lejeboliger (LP. nr. 30/89), som ændret ved Finansministeriets cirkulære nr.  

 9096 af 27. februar 2004 (Perst. nr. 012-04).
 Såvel for boliger, hvor boligbidraget er fastsat ved  

 vurdering, som for boliger, hvor bidraget fortsat måtte være fastsat på  

 grundlag af skemalejesystemet, forhøjes således det enkelte bidrag med 2,8  

 pct.  

 i forhold til det hidtil gældende bidrag inkl. tidligere reguleringer.  

 Undtaget  

 fra denne forhøjelse er dog boligbidrag som omhandlet i § 32, stk. 2, i  

 ovennævnte cirkulære.
 2.  

  

 Opmærksomheden henledes på, at der senest inden  

 1. maj 2004 skal gives de enkelte brugere af tjeneste- og lejeboliger  

 meddelelse om reguleringen af boligbidraget, for at det forhøjede bidrag kan  

 få  

 virkning fra 1. august 2004, jf. § 32, stk. 4, i ovennævnte cirkulære.
 3.  

  

 Det forudsættes, at der gennemføres tilsvarende  

 regulering af boligbidrag for statsunderstøttede institutioners tjeneste- og  

 lejeboliger.
4.  

  

 I nogle tilfælde er der i henhold til § 37, stk.  

 2, i ovennævnte cirkulære tillagt tjenestemænd midlertidige, personlige,  

 ikke-pensionsgivende tillæg til hel eller delvis dækning af forøgede  

 boligudgifter som følge af nedlæggelse af de pågældendes tidligere  

 tjenesteboliger.
Sådanne tillæg skal nedsættes med den procent, som  

 boligbidragene for disse tjenesteboliger ifølge dette cirkulære ville være  

 blevet  

 forhøjet med.
Denne nedsættelse gælder også fra 1. august 2004 og skal ske  

 for  

 alle de personlige tillæg, for hvilke der i forbindelse med tildelingen er  

 taget  

 forbehold om revision ved almindelige reguleringer af tjenesteboligbidragene.
 5.  

  

 Dette cirkulære træder i kraft den 1. august  

 2004. Samtidig ophæves Finansministeriets cirkulære nr. 20 af 14. februar  

 2003  

 om regulering af boligbidrag for tjeneste- og lejeboliger (Perst. nr.  

 008-03).
