I medfør af § 2, stk. 1, § 5, stk. 2, § 11, § 12, § 19, stk. 1, § 24, stk. 1, § 25, stk. 3, og § 27, stk. 3, i lov nr. 343 af 14. maj 1992 om kød (kødloven) og §§ 10, 12 og § 28, stk. 1, i lov om husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  De i medfør af kødloven autoriserede eller  

 godkendte virksomheder skal som led i den offentlige veterinærkontrol udtage  

 prøver til undersøgelse for Salmonella fra slagtesvin samt fra fersk kød af  

 kvæg og svin.
 Stk. 2.  Virksomhederne skal indsende prøverne til  

 undersøgelse på Statens Veterinære Serumlaboratorium, Veterinærdirektoratets  

 Laboratorium eller på et laboratorium, der er godkendt hertil af  

 Veterinærdirektoratet.
 Stk. 3.  Serologiske undersøgelser for Salmonella samt  

 typebestemmelser af alle Salmonella-positive kulturer skal foretages på  

 Statens Veterinære Serumlaboratorium.
§ 2.  Alle resultater af de laboratoriemæssige  

 undersøgelser fra slagtesvin skal af laboratoriet indberettes til  

 Veterinærdirektoratet.
Resultaterne skal opbevares på laboratoriet i mindst 1  

 år og på forlangende forevises Veterinærdirektoratet.
Stk. 2.  Alle resultater af de laboratoriemæssige  

 undersøgelser fra fersk kød af kvæg og svin skal af laboratoriet indberettes  

 til virksomheden og tilsynsmyndigheden ved virksomheden.
Resultaterne skal  

 opbevares på laboratoriet i mindst 1 år og på forlangende forevises  

 Veterinærdirektoratet.
 § 3.  Den i §§ 1 og 2 nævnte udtagelse og indsendelse  

 af prøver, foretagelse af laboratorieundersøgelser samt registrering og  

 indberetning af resultater skal ske efter Veterinærdirektoratets anvisning.
 § 4.  Ved serologisk reaktion for eller bakteriologisk  

 påvisning af Salmonella ved de i § 1 nævnte undersøgelser af slagtesvin skal  

 enhver virksomhed foretage slagtemæssig behandling af svin fra den pågældende  

 besætning efter Veterinærdirektoratets anvisning.
 Stk. 2.  Fersk kød af kvæg og svin, hvori der påvises  

 Salmonella ved den i § 1 nævnte bakteriologiske undersøgelse, må kun anvendes  

 efter Veterinærdirektoratets anvisning.
§ 5.  Udgifter i forbindelse med udtagning,  

 indsendelse og bakteriologisk undersøgelse af prøver af fersk kød af kvæg og  

 svin afholdes af virksomhederne.
Udgifter til typebestemmelse af  

 Salmonella-positive kulturer afholdes af staten.
 Stk. 2.  Udgifter i forbindelse med udtagning,  

 indsendelse og serologisk undersøgelse af prøver af slagtesvin afholdes inden  

 for de hertil givne bevillinger af staten.
Stk. 3.  Udgifter i forbindelse med udtagning,  

 indsendelse og serologisk undersøgelse af blodprøver fra svin, der udtages  

 som led i screeningsundersøgelse af avls- og opformeringsbesætninger  

 gennemført i samarbejde med organisationerne, afholdes inden for de hertil  

 givne bevillinger af staten.
Udgifter i forbindelse med udtagning og  

 indsendelse til undersøgelse for Salmonella af blodprøver, der i anden  

 anledning er udtaget månedligt til sundhedskontrol, er staten uvedkommende.
 Stk. 4.  Ved for sen indbetaling til  

 Veterinærdirektoratets Laboratorium eller Statens Veterinære  

 Serumlaboratorium opkræves 1,3 pct. pr. påbegyndt måned fra kravets  

 forfaldsdag.
 § 6.  Overtrædelse af § 1, stk. 1 og 2, og §§ 2-4  

 straffes med bøde.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  For overtrædelse, der begås af et aktieselskab,  

 andelsselskab, anpartsselskab eller lignende, kan der i henhold til kødlovens  

 § 27, stk. 4, pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der efter samme bestemmelse pålægges kommunen eller  

 det kommunale fællesskab bødeansvar.
 § 7.  Bekendtgørelsen træder i kraft den 4. juli 1994.
 Stk. 2.  Samtidig ophæves bekendtgørelse nr. 1000 af 14.  

 december 1993 om overvågning af Salmonella i slagtesvin samt i fersk okse- og  

 svinekød.
 Stk. 3.  § 4, stk. 2, i bekendtgørelse nr. 1000 af 14.  

 december 1993 om overvågning af Salmonella i slagtesvin samt i fersk okse- og  

 svinekød ophæves dog med virkning fra 1. januar 1994.
