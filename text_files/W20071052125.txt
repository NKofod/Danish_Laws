Galleri, beskæftigelse, regning og risiko, selvstændig virksomhed, samlever, veninde, dagpengeret Ankenævnet har behandlet xxxs klage på møde den 13. december 2007.
Nævnet traf denne A F G Ø R E L S E NN anses ikke for selvstændig erhvervsdrivende med xxx.
 Ankenævnet ændrer således Arbejdsdirektoratets afgørelse af den 19. september 2006.
B E G R U N D E L S E Ankenævnet har lagt til grund, at xxx drives fra adressen xxx, og startede i juni måned 2006.
 NN har oplyst, at hendes kæreste ejer galleriets lokaler, og at udgifter til indretning og drift af kunstgalleriet har været afholdt af hendes kæreste.
 NN har den 19. august 2006 på blanket AR259 oplyst, at hun arbejder i galleriet, at galleriet ejes og drives af andre, at hun passer galleriet hver anden weekend 3 timer om lørdage og 3 timer om søndagen, og at hun f.eks. maler i åbningstiden.
 Galleriet er ikke momsregistreret.
 Ankenævnet finder på denne baggrund, at der ikke er dokumentation for, at xxx drives for NNs regning og risiko.
 Ifølge reglerne drives selvstændig virksomhed ved beskæftigelse for egen eller ægtefællens regning og risiko og med det formål at opnå økonomisk udbytte.
 NN skal ikke anses for at drive selvstændig erhvervsvirksomhed med xxx, selv om NN har været beskæftiget i xxx.
 Det forhold at, det i artikler i en lokalavis har været oplyst, at NN har startet galleriet sammen med MM, hendes og venindens kærester, som er håndværkere, har hjulpet til med indretning og drift, samt det forhold, at NNs kæreste efter det oplyste ejer de lokaler, som galleriet bruger, medfører ikke efter Ankenævnets opfattelse, at NN skal anses for selvstændig erhvervsdrivende i relation til drift af xxx, idet xxx ikke drives for NNs regning og risiko.
 Ankenævnet har ikke taget stilling til, om NN skal anses for selvstændig erhvervsdrivende på baggrund af hendes udstilling af egne værker med henblik på et salg i galleriet.
R E G L E R Ankenævnet henviser til § 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne NN fuldmægtig De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
