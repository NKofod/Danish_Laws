§ 1 I justistministeriets cirkulære nr. 102 af 21. maj 1963 om udstedelse af  

 pas som ændret senest ved cirkulære nr. 100 af 19. juni 1981 foretages  

 følgende ændringer:
 1. § 5, stk. 1, nr. 3, affattes således:
3. Dåbs-, navne- eller fødselsattest og for personer,  

 der er eller har været gift, tillige vielsesattest eller separations- eller  

 skilsmissebevilling (-dom), samt eventuelt navnebevis eller dokumentation for  

 anmeldelse til vielsesmyndigheden eller folkeregisteret, jfr. §§ 8 og 9.  

 Disse bevisligheder er dog ufornødne, hvis der vedlægges et efter den 1.  

 oktober 1949 udstedt pas, hvoraf den passøgendes identitet og nu anvendte  

 navn tydeligt fremgår.' 2. § 8 affattes således:
»§ 8.  Passet udstedes lydende på ansøgerens eget  

 efternavn (det vil sige det efternavn, som en person har erhvervet i  

 forbindelse med fødslen eller senere har opnået på andet grundlag end  

 ægteskab), jfr. dog § 9.« 3. § 9 affattes således:
 »§ 9.  For personer, der er eller har været gift,  

 udstedes passet lydende på ansøgerens giftenavn i følgende tilfælde: 1. For  

 kvinder, der før den 1. april 1982 har antaget mandens efternavn som  

 giftenavn. 2. For personer, der efter den 1. april 1982 ved anmeldelse til  

 vielsesmyndigheden ved ægteskabets indgåelse eller senere under ægteskabet  

 har antaget den anden ægtefælles efternavn som giftenavn. 3. For personer,  

 der iøvrigt har antaget et giftenavn ved navnebevis.
Stk. 2.  I nedennævnte tilfælde kan brugsnavn indføres i  

 passet: 1. En person, der fører den anden ægtefælles efternavn som giftenavn,  

 kan på begæring i passet få optaget sit eget efternavn foran giftenavnet som  

 sidste navn i fornavnsrubrikken. 2. En person, der anvender den anden  

 ægtefælles mellemnavn som mellemnavn foran giftenavnet, kan få mellemnavnet  

 optaget i fornavnsrubrikken i formen: »kaldet ....«. 3. En person,  

 der fører sit eget efternavn, kan på begæring i passet på optaget den anden  

 ægtefælles eget efternavn som sidste navn i fornavnsrubrikken i formen:  

 »kaldet .....«.' 4. § 20, stk. 3, affattes således:
»Stk. 3.  Udstedes passet lydende på et giftenavn,  

 skal ansøgerens eget efternavn anføres efter giftenavnet (»født  

 .....«).' 5. § 37, stk. 1, affattes således:
»§ 37.  Begæring om udstedelse af fællespas skal  

 indeholde oplysning om rejsens bestemmelsessted og formål og skal være  

 ledsaget af en fortegnelse i 4 eksemplarer over samtlige personer, der ønskes  

 optaget i passet med angivelse af disse fulde navn (for personer, der bærer  

 giftenavn, anføres tillige eget efternavn), bopæl, fødselsdag og -år,  

 fødested, personnummer og statsborgerlige forhold.« § 2 Cirkulæret træder i kraft den 1. april 1982.
