Bekendtgørelse om henlæggelse af beføjelser til Finanstilsynet samt om klageadgang (Delegationsbekendtgørelsen) I medfør af § 371 i lov om finansiel virksomhed, jf. lovbekendtgørelse nr. 376 af 22. maj 2008, og § 130 i lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 1499 af 12. december 2007, fastsættes:
 § 1. Beføjelser, som efter følgende love er tillagt økonomi- og erhvervsministeren, udøves af Finanstilsynet, jf. dog § 2:
 1) Lov om finansiel virksomhed, jf. lovbekendtgørelse nr. 376 af 22. maj 2007, som senest ændret ved § 1 i lov nr. 517 af 17. juni 2008.
 2) Lov om forsikringsformidling, jf. lovbekendtgørelse nr. 401 af 25. april 2007, som senest ændret ved § 5 i lov nr. 517 af 17. juni 2008.
 3) Lov om grænseoverskridende pengeoverførsler, jf. lov nr. 237 af 21. april 1999, som ændret ved § 5 i lov nr. 365 af 19. maj 2004.
 4) Lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 1499 af 12. december 2007, som senest ændret ved § 6 i lov nr. 517 af 17. juni 2008.
 5) Lov om realkreditlån og realkreditobligationer mv., jf. lovbekendtgørelse nr. 1412 af 10. december 2007 som senest ændret ved § 3 i lov nr. 517 af 17. juni 2008.
 6) Lov om et skibsfinansieringsinstitut, jf. lovbekendtgørelse nr. 1376 af 10. december 2007.
 7) Lov om tilsyn med firmapensionskasser, jf. lovbekendtgørelse nr. 1561 af 19. december 2007, som senest ændret ved § 4 i lov nr. 517 af 17. juni 2008.
 8) Lov om værdipapirhandel m.v., jf. lovbekendtgørelse nr. 214 af 2. april 2008, som senest ændret ved § 2 i lov nr. 515 af 17. juni 2008.
 9) Lov om godkendte revisorer og revisionsvirksomheder, jf. lov nr. 468 af 17. juni 2008.
 § 2. Økonomi- og erhvervsministeren udøver dog fortsat følgende beføjelser:
 1) I lov om finansiel virksomhed:
 a) Beføjelsen til efter § 43, stk. 2, at fastsætte regler om god skik.
 b) Beføjelsen til efter § 43, stk. 3, at fastsætte regler om prisoplysning for finansielle ydelser.
 c) Beføjelsen til efter § 204, stk. 1, at tillade sammenlægning af to eller flere pengeinstitutter, hvis andel af pengeinstitutternes samlede arbejdende kapital (indlån + udstedte obligationer m.v. + efterstillet kapital+ egenkapital) hver især udgør over 4 pct. og beføjelsen til at tillade sammenlægning af to eller flere realkreditinstitutter.
 d) Beføjelsen til efter § 215, stk. 1, at godkende ændringer i vedtægter for en forening, der har været et realkreditinstitut.
 e) Beføjelsen til efter § 245, stk. 1, 2. pkt., i samarbejde med skatteministeren at udpege medlemmer til værdiansættelsesnævnet.
 f) Beføjelsen til efter § 333 a, stk. 1, 3 og 4, at udpege medlemmer og suppleanter til Penge- og Pensionspanelet.
 g) Beføjelsen til efter § 333 a, stk. 5, at fastsætte Penge- og Pensionspanelets forretningsorden.
 h) Beføjelsen til efter § 344, stk. 6, at fastsætte regler for Finanstilsynets procedurer i overensstemmelse med fællesskabsretlige regler.
 i) Beføjelsen til efter § 345, stk. 1 og 3-5, at udpege medlemmer, suppleanter og særligt sagkyndige til Det Finansielle Virksomhedsråd.
 j) Beføjelsen til efter § 345, stk. 12, at fastsætte forretningsordenen for Det Finansielle Virksomhedsråd.
 k) Beføjelsen til efter § 356, stk. 1, at tillade Finanstilsynets ansatte at drive selvstændig erhvervsvirksomhed.
 l) Beføjelsen til efter § 356, stk. 2, at udarbejde retningslinjer for indberetning af formuedispositioner for Finanstilsynets direktør m.fl.
 m) Beføjelsen til efter § 356, stk. 3, at tillade at direktøren for Finanstilsynet optager lån m.v. samt til at udarbejde retningslinjer for godkendelse af Finanstilsynets medarbejderes lån m.v.
 n) Beføjelsen til efter § 371 at fastsætte regler om klageadgang m.v.
 2) I lov om forsikringsformidling:
 a) Beføjelsen til efter § 19, stk. 2, at fastsætte regler om god skik.
 3) I lov om investeringsforeninger og specialforeninger samt andre kollektive investeringsordninger m.v.:
 a) Beføjelsen til efter § 18, stk. 2, at fastsætte regler om god skik.
 b) Beføjelsen til efter § 116, stk. 2, at fastsætte regler for Finanstilsynets procedurer i henhold til fællesskabsretlige regler.
 c) Beføjelsen til efter § 130 at fastsætte regler om klageadgang m.v.
 4) I lov om realkreditlån og realkreditobligationer mv.:
 a) Beføjelsen til efter § 15 at godkende satser for gebyrer, indskud og løbende bidrag til administration og reservefondsopbygning for lån, hvortil der ydes statsstøtte.
 5) I lov om et skibsfinansieringsinstitut:
 a) Beføjelsen til efter § 7, stk. 4, at godkende beslutninger i forbindelse med omdannelsen.
 b) Beføjelsen til efter § 7, stk. 5, at godkende aktionæroverenskomsten.
 c) Beføjelsen til efter § 10, 2. pkt., at modsætte sig en senere overdragelse af aktieselskabets aktiver og forpligtelser.
 d) Beføjelsen til efter § 13, stk. 3, at udpege et medlem til bestyrelsen for den erhvervsdrivende fond.
 6) I lov om tilsyn med firmapensionskasser:
 a) Beføjelsen til efter § 6 a, stk. 2, at fastsætte regler om god skik.
 7) I lov om værdipapirhandel m.v.:
 a) Beføjelsen til efter § 3, stk. 2, at fastsætte regler om god skik.
 b) Beføjelsen til efter § 60, stk. 3, at bestemme at en værdipapircentral i et nærmere bestemt omfang skal afgive oplysninger til en offentlig myndighed.
 c) Beføjelsen til efter § 77, stk. 2, at udnævne medlemmer og stedfortrædere til Klagenævnet for Værdipapircentraler.
 d) Beføjelsen til efter § 84, stk. 1, 4 og 5, at udnævne medlemmer og suppleanter til Fondsrådet.
 e) Beføjelsen til efter § 84, stk. 10, at godkende Fondsrådets forretningsorden.
 f) Beføjelsen til efter § 127 a, stk. 4, 1. pkt., at udnævne formanden for bestyrelsen for værdipapircentralen samt de øvrige bestyrelsesmedlemmer.
 8) I lov om en terrorforsikringsordning på skadeforsikringsområdet:
 a) Beføjelsen til efter § 5, stk. 1, at fastsætte grænsen for hvornår genforsikringsgarantien træder i kraft.
 b) Beføjelsen til efter § 5, stk. 3, at ændre størrelsen af den årlige risikopræmie til den danske stat.
 c) Beføjelsen til efter § 6, stk. 2, at fastsætte nærmere regler for den juridiske enhed.
 d) Beføjelsen til efter § 7, stk. 1, at nedsætte Terrorforsikringsrådet.
 e) Beføjelsen til efter § 7, stk. 2, at fastsætte Terrorforsikringsrådets forretningsorden.
 f) Beføjelsen til efter § 9, stk. 2, at modtage meddelelser vedrørende erstatningskrav fra den juridiske enhed.
 g) Beføjelsen til efter § 12 at fastsætte tidspunktet for lovens ikrafttræden.
 9) I lov nr. 467 af 17. juni 2008 for Færøerne om oplysninger, der skal medsendes om betaler ved pengeoverførsler.
 a) Beføjelsen til efter § 21 at fastsætte tidspunktet for lovens ikrafttræden.
 10) I lov nr. 512 af 17. juni 2008 om ændring af lov om forebyggende foranstaltninger mod hvidvask af udbytte og finansiering af terrorisme og lov om finansiel virksomhed.
 a) Beføjelsen til efter § 3 at fastsætte tidspunktet for lovens ikrafttræden.
 § 3. Afgørelser, der er truffet af Finanstilsynet efter bemyndigelse i henhold til § 1, nr. 1 og 4, kan af den, som afgørelsen retter sig til, indbringes for Erhvervsankenævnet senest 4 uger efter, at afgørelsen er meddelt den pågældende.
 § 4. Bekendtgørelsen træder i kraft den 1. september 2008.
 Stk. 2. Samtidig ophæves bekendtgørelse nr. 1094 af 18. september 2007 om henlæggelse af beføjelser til Finanstilsynet samt om klageadgang (Delegationsbekendtgørelsen).
