(Ændringer i forhold til vejledningen  

 af 31. januar 1986 er markeret med en streg i venstre margen) 1. Konteringsreglerne.
 Indenrigsministeriet skal generelt henlede (amts)kommunernes opmærksomhed  

 på, at bestemmelserne i »Budget- og regnsskabssystem for kommuner og  

 amtskommuner« om bogføringsprincipper nøje overholdes, og herunder  

 specielt følgende:
 - At periodisering af både driftsudgifter og anlægsudgifter sker efter  

 transaktionsprincippet, hvilket bl.a. indebærer, at varer og tjenesteydelser  

 skal udgiftsføres i det regnskabsår, hvori varen eller tjenesteydelsen  

 leveres.
 - At udbetalte tilskud skal henføres til det regnskabsår, hvori  

 dipositionsretten overlades tilskudsmodtageren. (Det er således ikke  

 tilstrækkeligt, at pengene er indsat på en spærret konto og først kan  

 frigives efter nærmere aftale med (amts)kommunen).
 - At registrering af udgifter og indtægter skal foretages brutto.
 Endvidere henledes opmærksomheden på følgende:
 - At der inden for rammerne af de gældende konteringsregler tilstræbes  

 kontinuitet, således at den samme procedure og praksis følges med hensyn til  

 regnskabsføring i de forskellige år.
 2. Indledning.
 Det fremgår af bestemmelserne i § 10 a og § 17 a i lov om kommunal  

 udligning og generelle tilskud til kommuner og amtskommuner, som affattet ved  

 (L227) ................. at tilskudsnedsættelsen foreløbigt beregnes på  

 grundlag af budgetterede anlægsudgifter i 1986.
 Denne nedsættelse skal afregnes senest 1. maj 1986, jfr. nærmere nedenfor  

 ad pkt. 9 i afsnit 3 om den foreløbige beregning.
 I 1987 revideres beregningen af tilskudsnedsættelsen på grundlag af  

 afholdte anlægsudgifter i regnskabet for 1986.
 Beregningsgrundlaget for denne beregning - opgørelsens regnskabskolonne -  

 skal indsendes til indenrigsministeriet senest 20. august 1987. Forskellen  

 afregnes af statsskattedirektoratet i månederne oktober, november og december  

 1987, jfr. ad pkt. 9 og 10 i afsnit 4 om den endelige beregning.
 3. Den foreløbige beregning.
 Ad pkt. 1: Her opføres budgetterede anlægsudgifter (dranst 3,  

 hvoedkontiene 0-6) på det årsbudget, som kommunalbestyrelsen har vedtaget i  

 september måned 1985. Udgifterne opføres således brutto uden fradrag af  

 indtægter.
 Ad pkt. 2: I loven er hjemlet mulighed for, at den foreløbige beregning af  

 tilskudsnedsættelsen i 1986 kan ske på grundlag af et af kommunalbestyrelsen  

 revideret anlægsbudget, som indberettes til indenrigsministeriet senest 1.  

 maj 1986. I pkt. 2 anføres resultatet (+ = forhøjelse, - = nedsættelse) af en  

 sådan eventuel revision af investeringsoversigten til årsbudgettet for 1986.
 En revideret investeringsoversigt - godkendt af kommunalbestyrelsen - skal  

 medsendes til indenrigsministeriet som bilag til opgørelsen, hvis  

 anlægsbudgettet for 1986 revideres.
 Ad pkt. 3: Summen af 1 og 2.
Ad pkt. 4: Det fremgår af loven, at anlægsudgifter vedrørende  

 jordforsyning, sanering, byfornyelse og miljøforanstaltninger samt  

 industrihuse med egnsudviklingsstøtte, ikke indgår i beregningsgrundlaget for  

 tilskudsnedsættelsen.
Disse anlægsudgifter opgøres - bortset fra 0.12, der  

 kun omfatter anlægsudgifter til industrihuse med egnsudviklingsstøtte - som  

 samtlige anlægsudgifter på de under pkt. 4 angivne konti.
Udgifter på andre  

 konti er omfattet af tilskudsnedsættelsen, også selv om de har et  

 miljømæssigt formål.
Ad pkt. 5: Efter lovens § 27 a bemyndiges energiministeren til at undtage  

 anlægsarbejder inden for vedvarende energi samt i ganske særlige tilfælde at  

 undtage anlægsarbejder inden for el- og varmeforsyningsområdet.
Det fremgår  

 af lovforslagets bemærkninger, at der ved vurderingen af, om anlægsarbejder  

 inden for el- og varmeforsyning kan undtages, skal lægges vægt på, om en  

 hurtig gennemførelse af det pågældende projekt er af særlig samfundsøkonomisk  

 betydning.
 Energiministeriet har i skrivelse af 20. december 1985 til samtlige  

 kommunalbestyrelser og amtsråd anmodet om, at eventuelle ansøgninger om  

 dispensation efter denne bestemmelse i loven fremsendes til energiministeriet  

 snarest muligt og senest den 27. januar 1986.
Under pkt. 5 opføres dispensationer godkendt af energiministeren  

 specificeret på funktion, hvor udgifterne er budgetlagt og bliver  

 regnskabsført.
I den foreløbige opgørelse indgår kun projekter, hvis der  

 inden 1. maj 1986 er givet dispensation af energiministeren.
 Ad pkt. 6: For at undgå dobbeltregning af anlægsudgifter (på hovedkontiene  

 0-6), som (amts)kommunerne udfører for hinanden eller i fællesskab, kan  

 anlægsindtægter fra andre (amts)kommuner til bestemte anlægsarbejder i  

 (amts)kommunen fragå beregningsgrundlaget.
Under pkt. 6 (eller i et særligt bilag) specificeres sådanne indtægter på  

 funktion i budgettet/regnskabet for 1986 og projekter.
Endvidere oplyses,  

 hvilke (amts)kommuner, der bidrager til projektet og med hvor meget.
 Ad pkt. 9: Opgørelsen med reviderede budgetoplysninger vedrørende  

 bruttoanlægsudgifter for 1986 indsendes til indenrigsministeriet,  

 Christiansborg Slotsplads 1, 1218 København K., senest den 1. maj 1986.  

 Opgørelsen vedlægges en check på beløbet beregnet under pkt. 9.  

 Uoverensstemmelser mellem det indsendte beregningsgrundlag og det indsendte  

 beløb vil blive afregnet snarest muligt med (amts)kommunen.
 Hvis (amts)kommunen ikke har bidrag til opgørelsens pkt. 2, 4 (0.12  

 anlægsudgifter til industrihuse), 5 og 6, vil en indberetning af opgørelsen  

 ikke være nødvendig, idet afregningen da kan ske efter den vejledende  

 beregning, som indenrigsministeriet udsendte med skrivelse af 3. februar  

 1986. Også i dette tilfælde afregnes med check den 1. maj 1986. Den  

 vejledende beregning kan dog ikke anvendes som afregningsgrundlag, hvis  

 opgørelsen af bruttoanlægsudgifter er forkert, f.eks. ved, at anlægsindtægter  

 indgår som fradrag.
 Den foreløbige tilskudsnedsættelse debiteres funktion 8.80 (art 8,  

 finansindtægter) i regnskabet for 1986.
 4. Den endelige beregning.
 Ad pkt. 5: I den endelige beregning fragår tillige eventuelle udgifter,  

 som har fået dispensation efter 1. maj 1986.
 Ad pkt. 7: Ved den endelige beregning af tilskudsnedsættelsen omfatter  

 beregningsgrundlaget ifølge loven alene anlægsudgifter, for hvilke der ikke  

 inden 4. december 1985 er indgået bindende kontrakt.
 Under pkt. 7 anføres derfor de anlægsudgifter i 1986, som er omfattet af  

 bindende kontrakter indgået før 4. december 1985.
 Ved bindende kontrakter forstås aftaler om udførelse af et anlægsarbejde,  

 som en kommune gyldigt har indgået inden den 4. december 1985 med det firma  

 el.lign., som skal levere den pågældende vare eller udføre det pågældende  

 arbejde.
 Eksempler på sådanne bindende kontrakter er indgåelse af en delentreprise  

 eller totalentreprise i forbindelse med opførelsen af en kommunal institution  

 samt slutseddel om køb af en ejendom i 1986.
 Forpligtelser, som en (amts)kommune har påtaget sig over for modtagere af  

 tilskud eller ydelser, er derimod ikke en bindende kontrakt i lovens  

 forstand.
Eksempelvis er en (amts)kommunes forpligtelser til som entreprenør at  

 udføre et (vej)arbejde for staten ikke en bindende kontrakt i lovens  

 forstand.
Imidlertid vil tilskudsnedsættelsen i såfanne tilfælde indgå i  

 beregningen af (amts)kommunens omkostninger ved udførelsen af arbejdet.
Tilsvarende er en aftale med en forening om ydelse af et anlægstilskud  

 ikke en bindende kontrakt i lovens forstand.
Dog vil et sådant anlægstilskud  

 ikke indgå i beregningsgrundlaget, hvis tilskudsmodtageren har indgået  

 bindende kontrakt inden 4. december 1985 med en entreprenør el.lign.
 Den entreprenør el.lign., kommunen har indgået aftale med, kan være en  

 anden offentlig myndighed.
 Arbejder, der udføres af kommunens egne afdelinger, kan derimod ikke være  

 omfattet af en bindende kontrakt, idet en kommune ikke kan indgå aftale med  

 sig selv.
 Investeringsudgifter er kun omfattet af undtagelsesreglen, hvis det i  

 kontrakten er klart specificeret eller tydeligt forudsat, at det pågældende  

 arbejde skal udføres i 1986.
 Hvis der i forbindelse med et større anlægsarbejde er flere entrepriser,  

 hvoraf kun en del af kontraheret, gælder undtagelsesreglen alene de dele af  

 projektet, for hvilke der er indgået bindende kontrakt.
 Eksempelvis vil køb af inventar til nybyggeri kun være omfattet af  

 undtagelsesreglen, vhis der inden 4. december 1985 er indgået bindende aftale  

 om levering, uanset at der eventuelt er indgået bindende aftale om selve  

 byggearbejdet.
 Ad pkt. 9 og 10: Til brug for den endelige beregning af  

 tilskudsnedsættelsen fremsendes senest 20. august 1987 en opgørelse af  

 regnskab 1986 (kolonne 2). Denne opgørelse skal forinden fremsendelsen til  

 indenrigsministeriet attesteres af den kommunale revision.
 Forskellen (1/12-dels afrundet) mellem foreløbig og endelig opgørelse af  

 tilskudsnedsættelsen vil blive afregnet i forbindelse med udbetaling af  

 tolvtedelsraterne i månederne oktober, november og december 1987. Forskellen  

 debiteres/krediteres funktion 8.80 (art 8, finansindtægter) i regnskabet for  

 1987.
5. Hvem skal betale tilskudsnedsættelsen? For den almindelige kommunale virksomhed, der helt eller overvejende  

 finansieres af kommunernes almindelige indtægter, betales  

 tilskudsnedsættelsen af kommunen.
 Hvis der er tale om kommunal virksomhed, der efter gældende regler kan  

 finansieres ved takster eller på anden måde helt eller delvis skal betales af  

 brugerne, kan kommunalbestyrelsen efter de for det pågældende område  

 almindeligt gældende principper for takstberegning m.v. forhøje takster eller  

 andre betalinger svarende til tilskudsnedsættelsen.
 Eksempler er investeringer i kommunale forsyningsanlæg m.v.
 For forsyningsvirksomhederne kan indregningen i takster ske på den måde,  

 at udlægskontiene på status (9.31-9.35) opskrives med den  

 tilskudsnedsættelse, der beregnes af forsyningsvirksomhedernes  

 anlægsudgifter, med modpost på balancekonto 9.99. Herudover vil der ikke være  

 adgang til på interne artskonti at fordele tilskudsnedsættelsen på hovedkonto  

 0-6; men fordelingen af tilskudsnedsættelsen på anlægsudgifter kan - om det  

 ønskes - til brug for indregningen i takster m.v. belyses i et særligt bilag  

 til regnskabet for 1986.
 Det fremgår imidlertid af lovens forarbejder, at kommunalbestyrelsen i  

 disse tilfælde også vil kunne beslutte ikke at indregne tilskudsnedsættelsen  

 i takstberegningen.
6. Hvilke fælleskommunale virksomheder er omfattet af  

 tilskudsnedsættelsen? Fælleskommunal virksomhed, som budgetteres/regnskabsføres på een eller  

 flere af de deltagende kommuners regnskab på hovedkonto 0-6, eller  

 anlægstilskud til fælleskommunal virksomhed der har selvstændigt  

 budget/regnskab er omfattet af tilskudsnedsættelsen.
Sådanne anlægsudgifter  

 og -tilskud indgår dog kun med nettobeløbet i beregningsgrundlaget for  

 tilskudsnedsættelsen, jfr. afsnit 3, ad pkt. 6 om den foreløbige beregning.
 Kommunale interessentskaber m.v., der har selvstændigt budget/regnskab  

 uden for det autoriserede regnskabssystem for kommuner, vil således alene  

 være omfattet i det omfang interessentskaberne modtager anlægstilskud fra  

 (amts)kommunen.
