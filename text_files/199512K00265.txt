Nr LSF 265 Forslag til Lov om ændring af kriminalloven og retsplejeloven for Grønland  

 (Administrativ udstationering til Grønland af indsatte i Anstalten ved  

 Herstedvester og tvangsfuldbyrdelse af offentlige krav) Fremsat af justitsministeren (Bjørn Westh) den 2. maj 1996 Vedtaget ved tredjebehandling den 29. maj 1996 Lov nr. 476 af 12/06/1996 § 1 I kriminallov for Grønland, jf. lovbekendtgørelse nr. 49 af 13. februar  

 1979, som ændret senest ved lov nr. 292 af 24. april 1996, foretages følgende  

 ændringer:
 1. I § 102 indsættes efter stk. 3 som nyt stykke:
»Stk. 4. Justitsministeren kan bestemme, at personer, der i  

 medfør af stk. 3 er dømt til anbringelse i anstalt i Danmark, skal overføres  

 til anstalt i Grønland, når det må anses for formålstjenligt og foreneligt  

 med hensynet til retssikkerheden.
Viser den dømte sig uegnet til ophold i  

 anstalt i Grønland, eller viser denne anbringelse sig ikke at give  

 tilstrækkelig sikkerhed, kan justitsministeren bestemme, at den pågældende  

 skal tilbageføres til anstalt i Danmark.
Justitsministeren kan bemyndige Det  

 Grønlandske Kriminalforsorgsnævn til at træffe afgørelse efter 1. og 2.  

 pkt.« Stk. 4 og 5 bliver herefter stk. 5 og 6.
 2. I § 104, stk. 2, indsættes efter 2. pkt.:
»§ 102, stk. 4, finder tilsvarende anvendelse.« § 2 I lov om rettens pleje i Grønland, jf. lovbekendtgørelse nr. 99 af 21.  

 marts 1984, som ændret senest ved lov nr. 1082 af 20. december 1995,  

 foretages følgende ændringer:
 1. I kapitel 7, § 1, indsættes efter stk. 2 som nyt stykke:
»Stk. 3. En fordring kan desuden tvangsfuldbyrdes, når dette  

 for sagsområder, der hører under hjemmestyret, er fastsat ved landstingslov  

 eller landstingsforordning.« Stk. 3 bliver herefter stk. 4.
 2. Kapitel 7, § 12, stk. 1, 1. pkt., affattes således:
»Tvangsfuldbyrdelse af pengekrav ved tilbageholdelse i udbetaling af  

 penge, der tilkommer skyldneren, kan ske for fordringer omfattet af § 1, stk.  

 2, nr. 1, 2, 4, 5 og 6, samt når dette for sagsområder, der hører under  

 hjemmestyret, er fastsat ved landstingslov eller landstingsforordning.« 3. I kapitel 7 indsættes efter § 23:
» § 23 a.
Inden for rammerne af bestemmelserne i dette kapitel  

 kan der efter forhandling med justitsministeren ved landstingslov eller  

 landstingsforordning fastsættes nødvendige, supplerende bestemmelser om  

 inddrivelse af fordringer inden for sagsområder, der hører under  

 hjemmestyret.« § 3 Loven træder i kraft den 1. juli 1996.
Oprindeligt fremsat forslag § 1 I kriminallov for Grønland, jf. lovbekendtgørelse nr. 49 af 13. februar  

 1979, som ændret senest ved lov nr. 298 af 24. april 1996, foretages følgende  

 ændringer:
 1. I § 102 indsættes efter stk. 3 som nyt stykke:
» Stk. 4. Justitsministeren kan bestemme, at personer, der i  

 medfør af stk. 3 er dømt til anbringelse i anstalt i Danmark, skal overføres  

 til anstalt i Grønland, når det må anses for formålstjenligt og foreneligt  

 med hensynet til retssikkerheden.
Viser den dømte sig uegnet til ophold i  

 anstalt i Grønland, eller viser denne anbringelse sig ikke at give  

 tilstrækkelig sikkerhed, kan justitsministeren bestemme, at den pågældende  

 skal tilbageføres til anstalt i Danmark.
Justitsministeren kan bemyndige Det  

 Grønlandske Kriminalforsorgsnævn til at træffe afgørelse efter 1. og 2.  

 pkt.« Stk. 4 og 5 bliver herefter stk. 5 og 6.
 2. I § 104, stk. 2, indsættes efter 2. pkt.:
»§ 102, stk. 4, finder tilsvarende anvendelse.« § 2 I lov om rettens pleje i Grønland, jf. lovbekendtgørelse nr. 99 af 21.  

 marts 1984, som ændret senest ved lov nr. 1082 af 20. december 1995,  

 foretages følgende ændringer:
 1. I kapitel 7, § 1, indsættes efter stk. 2 som nyt  

 stykke:
» Stk. 3. En fordring kan desuden tvangsfuldbyrdes, når dette  

 for sagsområder, der hører under hjemmestyret, er fastsat ved landstingslov  

 eller landstingsforordning.« Stk. 3 bliver herefter stk. 4.
 2. Kapitel 7, § 12, stk. 1, 1. pkt., affattes således:
»Tvangsfuldbyrdelse af pengekrav ved tilbageholdelse i udbetaling af  

 penge, der tilkommer skyldneren, kan ske for fordringer omfattet af § 1, stk.  

 2, nr. 1, 2, 4, 5 og 6, samt når dette for sagsområder, der hører under  

 hjemmestyret, er fastsat ved landstingslov eller landstingsforordning.« 3. I kapitel 7 indsættes efter § 23:
» § 23 a.
Inden for rammerne af bestemmelserne i dette kapitel  

 kan der efter forhandling med justitsministeren ved landstingslov eller  

 landstingsforordning fastsættes nødvendige, supplerende bestemmelser om  

 inddrivelse af fordringer inden for sagsområder, der hører under  

 hjemmestyret.« § 3 Loven træder i kraft den 1. juli 1996.
Bemærkninger til lovforslaget Almindelige bemærkninger 1. Indledning Lovforslagets formål er at skabe mulighed for, at der administrativt kan  

 træffes beslutning om udstationering af indsatte i Anstalten ved  

 Herstedvester til grønlandsk anstalt, jf. pkt. 2 i de almindelige  

 bemærkninger.
 Et andet element i lovforslaget er at bemyndige Grønlands Hjemmestyre til  

 i hjemmestyrelovgivningen at fastsætte visse regler om tvangsfuldbyrdelse af  

 offentlige krav, jf. pkt. 3 i de almindelige bemærkninger.
 2. Indførelse af adgang til administrativ udstationering til Grønland  

 af indsatte i Anstalten ved Herstedvester m.v.
2.1. Denne del af lovforslaget bygger på en indstilling fra Den  

 Grønlandske Retsvæsenskommission.
Retsvæsenskommissionen er nedsat i april  

 1994 af Justitsministeriet efter forhandling med Grønlands Hjemmestyre, og  

 kommissionens opgave er at foretage en gennemgribende revision af det  

 grønlandske justitsvæsen.
Efter kommissoriet er kommissionsarbejdet - der forudsættes at vare 3-4 år  

 - ikke til hinder for, at der på enkelte områder gennemføres særligt  

 påtrængende ændringer.
Kommissionen kan eventuelt forlods komme med forslag  

 herom.
Retsvæsenskommissionen har drøftet, om der forlods bør stilles forslag om  

 indretning af en lukket anstalt i Grønland, der kunne rumme de personer, der  

 i dag afsoner i Anstalten ved Herstedvester.
Kommissionen har imidlertid  

 besluttet ikke forlods at stille forslag herom.
Baggrunden herfor er  

 navnlig, at man ønsker at vurdere placeringen af Herstedvesterklientellet i  

 sammenhæng med udformningen af det samlede anstaltssystem i Grønland og i  

 sammenhæng med udviklingen af det grønlandske psykiatriske behandlingssystem.
 I stedet har kommissionen foreslået Justitsministeriet, at der gennemføres  

 visse forbedringer af forholdene for de grønlandske indsatte i Anstalten ved  

 Herstedvester, indtil nedsendelsen til Danmark kan ophøre.
De fleste af Retsvæsenskommissionens forslag - der navnlig angår  

 afsoningsforholdene i Anstalten ved Herstedvester - kan gennemføres  

 administrativt, og Direktoratet for Kriminalforsorgen har taget skridt til at  

 gennemføre disse forslag.
Disse forslag omfatter bl.a. flere aktiviteter for  

 grønlænderne i anstalten og forbedring af kontakten med de indsattes familie  

 i Grønland.
Endvidere skal der skabes grundlag for, at indsatte kan være til  

 stede i det retsmøde i kredsretten i Grønland, hvor der træffes afgørelse om,  

 hvorvidt deres foranstaltning skal ændres til anbringelse i grønlandsk  

 anstalt.
To forslag giver anledning til overvejelse om gennemførelse af  

 lovændringer.
Det drejer sig om forslaget om udstationering af grønlandske  

 indsatte til Grønland, jf. nedenfor pkt. 2.2., og forslaget om indførelse af  

 adgang til at fastsætte vilkår om behandling til udstationerede og andre  

 anstaltsafsonere i Grønland, jf. nedenfor pkt. 2.3.
2.2. Efter de gældende regler i kriminallovens § 102, stk. 3, jf.  

 stk. 2, kan visse farlige kriminelle dømmes til tidsubestemt  

 anbringelse i »en psykiatrisk ledet anstalt under Kriminalforsorgen  

 i Danmark«.
Inden for rammerne af det eksisterende anstaltssystem sigtes  

 der hermed til Anstalten ved Herstedvester, jf.
Folketingstidende 1977-78,  

 Tillæg A, sp. 3548.
 Retten kan også efterfølgende bestemme at overføre en person, der er dømt  

 til tidsbestemt eller tidsubestemt anbringelse i anstalt i Grønland, til  

 Anstalten ved Herstedvester, jf. kriminallovens § 104, stk. 2. Inden for de  

 seneste 10 år er det dog kun forekommet en gang, at en person i medfør af  

 denne bestemmelse har afsonet en tidsbestemt straf i Herstedvester.
Afgørelsen om anbringelse i Anstalten ved Herstedvester efter disse  

 bestemmelser kan senere ændres af retten i medfør af kriminallovens § 104,  

 stk. 4, jf. til dels § 102, stk. 3, 2. pkt.
Som led i et udslusningsforløb  

 vil foranstaltningen typisk blive ændret til anbringelse i anstalt i  

 Grønland, inden prøveløsladelse finder sted efter kriminallovens § 108.
Der er efter kriminallovens § 108, jf. henholdsvis § 102, stk. 3, 2. pkt.,  

 og § 104, stk. 5, principielt mulighed for, at retten kan træffe bestemmelse  

 om prøveløsladelse af tidsubestemt anbragte direkte fra Anstalten ved  

 Herstedvester.
Denne fremgangsmåde har dog ikke været anvendt i praksis i  

 hvert fald i de sidste 10 år.
 Med henblik på at tilvejebringe et bedre grundlag for en egentlig  

 foranstaltningsændring efter kriminallovens § 104, stk. 4, foreslår Den  

 Grønlandske Retsvæsenskommission, at der etableres en ordning, hvorefter der  

 administrativt kan træffes beslutning om udstationering til grønlandsk  

 anstalt som forberedelse til ændring af foranstaltningen til anbringelse i  

 grønlandsk anstalt og efterfølgende løsladelse.
Justitsministeriet kan tilslutte sig, at der ved en ændring af  

 kriminalloven skabes lovhjemmel for en udstationeringsordning som foreslået  

 af kommissionen.
Kompetencen til at træffe afgørelse i sager om  

 udstationering foreslås tillagt justitsministeren med mulighed for delegation  

 til Det Grønlandske Kriminalforsorgsnævn.
Der henvises herom til de specielle  

 bemærkninger til lovforslagets § 1.
 Det findes ikke betænkeligt at lade en administrativ myndighed træffe  

 afgørelse om tilbageførsel til Anstalten ved Herstedvester, da anbringelse  

 der ligger inden for rammerne af den oprindelige dom (eller  

 foranstaltningsændring), og da den dømte eller dennes bistandsværge har  

 mulighed for at anmode retten om en egentlig foranstaltningsændring til  

 anbringelse i anstalt i Grønland efter kriminallovens § 104, stk. 4, eller om  

 løsladelse endeligt eller på prøve efter kriminallovens § 108. Hensigten med  

 udstationeringsordningen er i øvrigt netop gennem en adgang til på en hurtig  

 og enkel måde at tilbageføre den dømte til Anstalten ved Herstedvester, hvis  

 det er påkrævet, at skabe mulighed for på et lidt tidligere tidspunkt end  

 ellers administrativt at overføre den pågældende til anstalt i Grønland.
2.3. I indstillingen fra Den Grønlandske Retsvæsenskommission  

 anføres, at i det omfang, der skabes lovhjemmel til en udstationeringsordning  

 (jf. ovenfor pkt. 2.2.), bør der samtidig skabes hjemmel til at fastsætte  

vilkår om behandling for de pågældende under udstationeringen.
I den  

 forbindelse foreslås, at der skabes hjemmel til at fastsætte tilsvarende  

 vilkår over for anstaltsafsonere i Grønland i øvrigt i tilknytning til, at de  

 pågældende får udgang fra anstalten.
Et sådant vilkår vil navnlig kunne angå  

 medicinsk, kønsdriftsdæmpende behandling (»medicinsk kastration«)  

 eller behandling mod misbrug af alkohol (f.eks. med Antabus).
 En tilsvarende anbefaling findes i »Betænkning vedrørende  

 kriminalpolitiske spørgsmål i Grønland« (1990), s. 55.
 Justitsministeriet kan tilslutte sig, at der skabes hjemmel for at  

 fastsætte vilkår om behandling som foreslået af kommissionen.
 Det bemærkes i den forbindelse, at afsoningsforholdene i grønlandske  

 anstalter adskiller sig fra afsoningsforholdene i danske fængsler, idet den  

 dømte i Grønland ikke i samme grad afsondres fra samfundet under  

 anstaltsopholdet, jf. herved Leif Senholt: Den grønlandske kriminalret, bind  

 2 (1984), s. 375-378. De karakteristiske træk ved et grønlandsk  

 anstaltsophold er således bl.a.:
- at de dømte normalt har almindelig beskæftigelse ved arbejde på byens  

 arbejdspladser med sædvanlig løn eller er under uddannelse på de almindelige  

 uddannelsesinstitutioner, og - at de dømte i almindelighed har tilladelse til at tilbringe en væsentlig  

 del af fritiden uden for anstalten.
 Anstaltsopholdet har dog ikke karakter af et såkaldt natfængsel, da tilsyn  

 og kontrol med de dømtes beskæftigelse og deres økonomi er et centralt led i  

 fuldbyrdelsen.
Med den mindre sikkerhed og de større friheder, der således er forbundet  

 med ophold i grønlandsk anstalt, vil det ofte være relevant at fastsætte  

 vilkår om behandling i forbindelse med udstationering fra Anstalten ved  

 Herstedvester.
Tilsvarende gør sig gældende for øvrige anstaltsafsonere i  

 Grønland i tilknytning til, at de pågældende får tilladelse til udgang fra  

 anstalten.
 Spørgsmålet er imidlertid, om regler på dette område kan fastsættes  

 administrativt, eller om de kræver særskilt lovhjemmel.
 I Danmark kan der stilles relevante vilkår om behandling i  

 tilknytning til, at der meddeles tilladelse til udgang, jf. § 10 i cirkulære  

 nr. 31 af 18. marts 1986 om udgang til indsatte, som ændret bl.a. ved  

 cirkulære nr. 8 af 10. januar 1994 og senest ved cirkulære nr. 46 af 4. april  

 1995. Dette cirkulære er udstedt i medfør af § 24 i bekendtgørelse nr. 423 af  

 21. juni 1973 om fuldbyrdelse af frihedsstraf og § 24 i bekendtgørelse nr.  

 422 af 2. juni 1973 om behandling af personer, der anbringes i forvaring.  

 Disse sidstnævnte bestemmelser har hjemmel i straffelovens § 49, stk. 1,  

 hvorefter justitsministeren fastsætter nærmere regler om fuldbyrdelse af  

 fængsel og hæfte, og straffelovens § 74, hvorefter justitsministeren  

 fastsætter nærmere regler om behandlingen af personer, der anbringes i  

 forvaring.
 Spørgsmålet om lovregulering af straffuldbyrdelse i Danmark overvejes for  

 tiden af Straffelovrådet på grundlag af betænkning nr. 1181/1989 om en lov om  

 fuldbyrdelse af straf mv.
 For Grønland findes i kriminallovens § 120, stk. 2, en bestemmelse  

 svarende til straffelovens § 49, stk. 1, og § 74. Efter kriminallovens § 120,  

 stk. 2, fastsætter justitsministeren således nærmere regler om fuldbyrdelse  

 af foranstaltninger efter kriminalloven.
Denne bestemmelse giver efter Justitsministeriets opfattelse den  

 nødvendige hjemmel til - på samme måde som i Danmark - administrativt at  

 fastsætte regler om relevante vilkår om behandling.
Justitsministeriet vil  

 derfor tage initiativ til, at der i de administrative regler om fuldbyrdelse  

 af anstaltsophold i Grønland - som for tiden er under revision - optages  

 regler herom.
For så vidt angår udstationering fra Anstalten ved  

 Herstedvester vil den dømtes accept af et relevant vilkår om behandling -  

 f.eks. om at fortsætte en påbegyndt medicinsk, kønsdriftsdæmpende behandling  

 - indgå med betydelig vægt i vurderingen af, om udstationering er foreneligt  

 med hensynet til retssikkerheden, jf. det foreslåede § 102, stk. 4, 1. pkt.
Det bemærkes, at det for Grønlands vedkommende på samme måde som i Danmark  

 må overvejes ved lov at fastsætte regler om fuldbyrdelse af idømte  

 sanktioner.
Dette spørgsmål indgår i overvejelserne i Den Grønlandske  

 Retsvæsenskommission.
Justitsministeriet finder ikke, at der forud for disse  

 mere generelle overvejelser er anledning til ved lov særskilt at regulere  

 adgangen til at fastsætte vilkår om behandling.
3. Tvangsfuldbyrdelse af offentlige krav 3.1. Landsstyremedlemmet for Økonomiske Anliggender har den 3. oktober  

 1995 i Grønlands Landsting fremsat forslag til landstingslov om inddrivelse  

 og forebyggelse af restancer til det offentlige.
Forslaget til landstingslov er udarbejdet på baggrund af en redegørelse  

 fra Skattedirektoratet om arbejdet på inddrivelsesområdet.
Hensigten med  

 forslaget er at forbedre mulighederne for inddrivelse af det offentliges  

 (hjemmestyrets og de grønlandske kommuners) tilgodehavender hos borgere og  

 virksomheder samt at forebygge, at der opstår restancer til det offentlige.
 Forslaget omfatter bl.a. regler om, at visse offentlige krav kan  

 tvangsfuldbyrdes, herunder ved lønindeholdelse, regler om indtrædelse  

 (modregning) i skyldners overskydende skat, ægtefællers solidariske hæftelse  

 for husleje, betaling af daginstitutionsplads m.v., regler om betydningen af  

 restancer ved antagelse af private virksomheder til at udføre arbejde eller  

 levere varer eller tjenesteydelser til det offentlige samt regler om  

 tredjemands oplysningspligt.
 3.2. Ifølge hjemmestyreordningen er retsplejen et rigsanliggende.
 Det kunne dog overvejes, om der efter hjemmestyreordningen er noget til  

 hinder for, at det ved landstingslov eller landstingsforordning - inden for  

 et sagsområde som efter hjemmestyreloven hører under hjemmestyret - som et  

 accessorium til (dvs. som led i) den materielle regulering fastsætte visse  

 regler af retsplejemæssig karakter, som er nødvendige som led i den  

 materielle regulering.
 For at undgå tvivl om hjemmestyrets beføjelser i denne sammenhæng foreslår  

 Justitsministeriet imidlertid, at hjemmestyret ved ændring af den grønlandske  

 retsplejelov udtrykkeligt bemyndiges til at fastsætte de regler, der er  

 indeholdt i forslaget til landstingslov af 3. oktober 1995. Der henvises  

 herom til de specielle bemærkninger til lovforslagets § 2.
 3.3. Baggrunden for, at de regler af retsplejemæssig karakter, der  

 foreslås fastsat i landstingsloven, ikke foreslås indarbejdet i den  

 grønlandske retsplejelov, er, at Den Grønlandske Retsvæsenskommission (jf.  

 ovenfor pkt. 2.1.) for tiden overvejer en gennemgribende revision af  

 retsplejeloven, herunder lovens bestemmelser om tvangsfuldbyrdelse.
Justitsministeriet har ikke fundet at burde foretage sådanne ændringer i  

 den grønlandske retsplejelov forud for disse mere generelle overvejelser om  

 bl.a. den fremtidige placering af fogedmyndigheden og af  

 lovgivningskompetencen på tvangsfuldbyrdelsesområdet.
På den anden side har  

 Justitsministeriet heller ikke fundet at burde modsætte sig hjemmestyrets  

 forslag, der bl.a. er begrundet i meget store restancer til det offentlige i  

 Grønland.
 Hensigten med forslaget er således alene at gøre det muligt for  

 hjemmestyret at foretage nødvendige forbedringer af mulighederne for  

 inddrivelse af offentlige krav og forebyggelse af restancer, indtil der på  

 baggrund af Retsvæsenskommissionens betænkning kan tages endelig stilling til  

 spørgsmålet om den fremtidige regulering vedrørende tvangsfuldbyrdelse i  

 Grønland, herunder om lovgivningskompetencen på området.
 4. Lovforslagets økonomiske og administrative konsekvenser m.v.
 Lovforslaget skønnes ikke at have økonomiske eller administrative  

 konsekvenser for staten af betydning.
 Lovforslaget har ingen miljømæssige eller erhvervsøkonomiske konsekvenser.
 7. Hørte myndigheder m.v.
 Lovforslaget har været sendt til høring hos Grønlands Hjemmestyre samt hos  

 landsdommeren og politimesteren i Grønland.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 Forslaget indebærer, at der bliver mulighed for administrativt at  

 udstationere grønlandske indsatte i Anstalten ved Herstedvester til en  

 grønlandsk anstalt som led i et udslusningsforløb.
Baggrunden for forslaget  

 er beskrevet i de almindelige bemærkninger pkt. 2.
 Efter det foreslåede § 102, stk. 4, 1. pkt., er det en betingelse  

 for overførslen til Grønland, at overførslen må anses for formålstjenlig og  

 forenelig med retssikkerheden.
 Med denne betingelse tilkendegives, at udstationeringsordningen i første  

 række bør anvendes over for dømte, som inden for forholdsvis kort tid  

 forventes at kunne prøveløslades, jf. herved betænkning nr. 500/1968 om det  

 kriminalretlige sanktionssystem m.v. i Grønland, s. 65-66, om en tilsvarende  

 formulering.
 Som anført i de almindelige bemærkninger pkt. 2.3., vil den dømtes accept  

 af et relevant vilkår om behandling - f.eks. om at fortsætte en påbegyndt  

 medicinsk, kønsdriftsdæmpende behandling - indgå med betydelig vægt i  

 vurderingen af, om udstationering er foreneligt med hensynet til  

 retssikkerheden.
Viser den dømte sig uegnet til ophold i anstalt i Grønland, eller viser  

 anstaltsanbringelse i Grønland sig ikke at give tilstrækkelig sikkerhed, kan  

 den dømte efter det foreslåede § 102, stk. 4, 2. pkt., administrativt  

 tilbageføres til Anstalten ved Herstedvester.
Tilsvarende formuleringer  

 anvendes i den gældende bestemmelse i § 104, stk. 2, om efterfølgende  

 overførsel til Anstalten ved Herstedvester af personer, der oprindeligt er  

 dømt til anbringelse i anstalt i Grønland.
Der henvises herved til  

 Folketingstidende 1977-78, Tillæg B, sp. 1077-78, hvorefter der med  

 formuleringen »uegnet til ophold i anstalt i Grønland« gives  

 mulighed for overførsel af den dømte til anstalt i Danmark i tilfælde, hvor  

 overførslen må anses for påkrævet, fordi den dømte ikke kan rummes inden for  

 rammerne af det grønlandske anstaltssystem.
Kompetencen til at træffe afgørelse i sager om udstationering er tillagt  

 justitsministeren.
Efter det foreslåede § 102, stk. 4, 3. pkt., har  

 justitsministeren dog mulighed for at bemyndige Det Grønlandske  

 Kriminalforsorgsnævn til at træffe afgørelse i disse sager.
Kriminalforsorgsnævnet, der er nedsat i medfør af kriminallovens § 121,  

 har den stedlige ledelse af kriminalforsorgen i Grønland.
Nævnet består af  

 landsdommeren som formand, direktøren for Direktoratet for Sociale  

 Anliggender og Arbejdsmarked (under hjemmestyret), politimesteren,  

 kriminalforsorgslederen (som er leder af kriminalforsorgen i frihed, jf.  

 kriminallovens § 123), overlægen i psykiatri ved Dronning Ingrids Hospital i  

 Nuuk, 2 medlemmer udpeget af Grønlands Landsting samt 1 medlem udpeget af  

 Kanukoka (de grønlandske kommuners landsforening). Nævnet behandler efter sin  

 forretningsorden generelle spørgsmål om kriminalforsorgen i Grønland og  

 træffer afgørelse i visse konkrete sager, bl.a. om prøveløsladelse, ligesom  

 nævnet er klageinstans i forhold til afgørelser truffet af ledelsen af de  

 grønlandske anstalter (politimesteren) eller af kriminalforsorgslederen.
Det er i første omgang kun hensigten at udnytte hjemmelen i § 102, stk. 4,  

 3. pkt., til at bemyndige Det Grønlandske Kriminalforsorgsnævn til at træffe  

 afgørelse om tilbageførsel til Danmark (jf. 2. pkt.), mens afgørelse om  

 udstationering til Grønland (jf. 1. pkt.) indtil videre vil blive truffet af  

 Justitsministeriet (dvs.
Direktoratet for Kriminalforsorgen). Herved opnås,  

 at afgørelsen om henholdsvis udstationering og tilbageførsel træffes af den  

 myndighed, der geografisk er tættest på den pågældende på tidspunktet for  

 afgørelsen, og som derfor må antages at have bedst mulighed for at vurdere,  

 om betingelserne herfor er opfyldt.
Til nr. 2 Med henvisningen i § 104, stk. 2, til den foreslåede § 102, stk. 4,  

 præciseres, at udstationeringsordningen også kan anvendes over personer, der  

 oprindeligt er dømt til anbringelse i anstalt i Grønland, og som  

 efterfølgende ifølge rettens bestemmelse er overført til Anstalten ved  

 Herstedvester.
Til § 2 Lovforslagets § 2 har til formål at skabe hjemmel for, at Grønlands  

 Landsting kan fastsætte regler om inddrivelse og forebyggelse af restancer  

 til det offentlige i overensstemmelse med det i Landstinget den 3. oktober  

 1995 fremsatte forslag herom.
 Baggrunden for forslaget er nærmere beskrevet i de almindelige  

 bemærkninger, pkt. 3.
Til nr. 1 Bestemmelsen indebærer, at det i hjemmestyrelovgivningen kan fastsættes,  

 hvilke offentlige krav der kan danne grundlag for tvangsfuldbyrdelse uden, at  

 det er nødvendigt at få dom over skyldneren.
Fastsættelse af regler herom  

 forudsætter dog, at reguleringen af det pågældende område i øvrigt er et  

 hjemmestyreanliggende.
Til nr. 2 Bestemmelsen indebærer, at det i hjemmestyrelovgivningen kan fastsættes,  

 at offentlige krav, der kan tvangsfuldbyrdes (jf. lovforslagets § 2, nr. 1),  

 kan inddrives ved hjælp af lønindeholdelse.
Fastsættelse af regler herom  

 forudsætter dog, at reguleringen af det pågældende område i øvrigt er et  

 hjemmestyreanliggende.
Til nr. 3 Ud over regler om, hvilke offentlige krav der kan tvangsfuldbyrdes,  

 herunder ved lønindeholdelse, jf. lovforslagets § 2, nr. 1 og 2, indeholder  

 forslaget til landstingslov om inddrivelse m.v. også yderligere bestemmelser,  

 der dels er af retsplejemæssig karakter, dels af formue- eller familieretlig  

 karakter.
 Disse bestemmelser i forslaget til landstingslov angår bl.a. indtrædelse  

 (modregning) i skyldners overskydende skat, ægtefællers solidariske hæftelse  

 for husleje, betaling af daginstitutionsplads m.v., regler om betydningen af  

 restancer ved antagelse af private virksomheder til at udføre arbejde eller  

 levere varer eller tjenesteydelser til det offentlige samt regler om  

 tredjemands oplysningspligt.
Den foreslåede § 23 a indebærer, at der i hjemmestyrelovgivningen - ud  

 over de regler, der omfattes af lovforslagets § 2, nr. 1 og 2 - kan  

 fastsættes visse regler om inddrivelse af offentlige krav.
Disse regler kan  

 imidlertid ikke fravige retsplejelovens regler.
Betingelsen om, at der kun kan fastsættes »nødvendige« regler om  

 inddrivelse, indebærer, at hjemmestyret ikke har kompetence til generelt at  

 fastsætte regler af retsplejemæssig (fogedretlig) karakter m.v. for  

 offentlige krav.
De ovennævnte regler i forslaget til landstingslov  

 forudsættes at ligge inden for rammerne af bemyndigelsen i den foreslåede §  

 23 a og kræver ikke yderligere forhandling med Justitsministeriet.
Det er  

 ikke ganske udelukket, at hjemmestyret på et senere tidspunkt - inden  

 Retsvæsenskommissionens betænkning foreligger, jf. herved pkt. 3.3. i de  

 almindelige bemærkninger - kan fastsætte enkelte yderligere regler i medfør  

 af § 23 a, men det forudsætter, at forslag herom drøftes med  

 Justitsministeriet inden fremsættelsen.
Fastsættelse af yderligere regler ud  

 over de nu foreslåede forudsættes kun at komme på tale, hvis reguleringen  

 ikke skønnes at kunne afvente Retsvæsenskommissionens revision af  

 retsplejeloven.
Til § 3 Det foreslås, at loven træder i kraft den 1. juli 1996.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I kriminallov for Grønland, jf. lovbekendtgørelse nr. 49 af 13. februar  

 1979, som ændret senest ved lov nr. 969 af 4. december 1994, foretages  

 følgende ændringer:
 1. I § 102 indsættes efter stk. 3 som nyt stykke:
» Stk. 4. Justitsministeren kan bestemme, at personer, der i  

 medfør af stk. 3 er dømt til anbringelse i anstalt i Danmark, skal overføres  

 til anstalt i Grønland, når det må anses for formålstjenligt og foreneligt  

 med hensynet til retssikkerheden.
Viser den dømte sig uegnet til ophold i  

 anstalt i Grønland, eller viser denne anbringelse sig ikke at give  

 tilstrækkelig sikkerhed, kan justitsministeren bestemme, at den pågældende  

 skal tilbageføres til anstalt i Danmark.
Justitsministeren kan bemyndige Det  

 Grønlandske Kriminalforsorgsnævn til at træffe afgørelse efter 1. og 2.  

 pkt.« Stk. 4 og 5 bliver herefter stk. 5 og 6.
 » § 102. Når det må anses for påkrævet for at forebygge, at  

 tiltalte begår yderligere lovovertrædelser, eller nødvendigt af hensyn til  

 den almindelige lovlydighed, kan tiltalte dømmes til anbringelse i anstalt.  

 Tiden for anbringelsen, som ikke kan overstige 10 år, fastsættes i dommen.
Stk. 2. En person kan dog dømmes til anbringelse på ubestemt tid,  

 hvis 1) han findes skyldig i drab, røveri, voldtægt eller anden alvorlig  

 sædelighedsforbrydelse, frihedsberøvelse, alvorlig voldsforbrydelse, trusler  

 af den i § 70 nævnte art eller brandstiftelse eller i forsøg på en af de  

 nævnte forbrydelser, og 2) det efter karakteren af det begåede forhold og oplysningerne om hans  

 person, herunder navnlig om tidligere kriminalitet, må antages, at han  

 frembyder nærliggende fare for andres liv, legeme, helbred eller frihed, og 3) anbringelse på ubestemt tid findes påkrævet for at forebygge denne  

 fare.
 Stk. 3. Anses en person, der er omfattet af stk. 2, på grund af  

 psykisk abnormitet uegnet til anbringelse i anstalt i Grønland, eller giver  

 sådan anbringelse ikke tilstrækkelig sikkerhed, kan han dømmes til  

 anbringelse på ubestemt tid i en psykiatrisk ledet anstalt under  

 kriminalforsorgen i Danmark. § 103, stk. 2 og 3, § 104, stk. 4, og § 108  

 finder herved tilsvarende anvendelse.
Stk. 4. - - - - - -» 2. I § 104, stk. 2, indsættes efter 2. pkt.:
»§ 102, stk. 4, finder tilsvarende anvendelse.« » § 104. Findes det hensigtsmæssigt på grund af den dømtes  

 alder, helbredstilstand eller andre særlige omstændigheder, kan retten  

 bestemme, at han skal overføres til hospital eller egnet hjem eller  

 institution til særlig pleje eller forsorg, om fornødent i Danmark.
Sådan  

 overførelse kan i almindelighed ikke ske uden den dømtes samtykke.
Stk. 2. Hvis den dømte på grund af psykisk abnormitet viser sig  

 uegnet til ophold i anstalt, og overførelse efter stk. 1 ikke findes  

 anvendelig, kan retten bestemme, at han skal overføres til hospital, om  

 fornødent i Danmark, eller til en psykiatrisk ledet anstalt under  

 kriminalforsorgen i Danmark.
Retten kan ligeledes træffe bestemmelse om sådan  

 overførelse, hvis den dømte er anbragt i anstalt på ubestemt tid og  

 anstaltsanbringelse i Grønland viser sig ikke at give tilstrækkelig  

 sikkerhed.
Stk. 3. - - - - - -» § 2 I lov om rettens pleje i Grønland, jf. lovbekendtgørelse nr. 99 af 21.  

 marts 1984, som ændret senest ved lov nr. 1082 af 20. december 1995,  

 foretages følgende ændringer:
 1. I kapitel 7, § 1, indsættes efter stk. 2 som nyt  

 stykke:
» Stk. 3. En fordring kan desuden tvangsfuldbyrdes, når dette  

 for sagsområder, der hører under hjemmestyret, er fastsat ved landstingslov  

 eller landstingsforordning.« Stk. 3 bliver herefter stk. 4.
 » § 1. Tvangsfuldbyrdelse kan ske på følgende grundlag:
 1) Domme, kendelser og beslutninger afsagt eller truffet af grønlandske  

 domstole eller af andre grønlandske myndigheder, hvis afgørelser efter  

 lovgivningen kan tvangsfuldbyrdes.
 2) Forlig indgået for de under nr. 1 nævnte myndigheder samt forlig  

 indgået under vilkårsforhandling i henhold til lov for Grønland om ægteskabs  

 indgåelse og opløsning.
 3) Domme, kendelser og beslutninger afsagt eller truffet af danske  

 domstole eller af andre danske myndigheder, hvis afgørelser kan  

 tvangsfuldbyrdes i Danmark og forlig indgået for de pågældende myndigheder.
 4) Pantebreve, for så vidt angår ejerpantebreve og skadesløsbreve dog kun,  

 når gældens størrelse og forfaldstidens indtræden er erkendt af skyldneren  

 eller klart fremgår af omstændighederne.
 Stk. 2. Tvangsfuldbyrdelse kan endvidere ske for følgende  

 fordringer:
 1) Krav på tilbagebetaling af lån eller renter af lån ydet af det  

 offentlige mod sikkerhed i fast ejendom eller løsøre.
 2) Det offentliges krav på betaling af leje af husrum samt betaling af  

 varme, el, vand og renovation.
 3) Skatter og afgifter til det offentlige i henhold til den grønlandske  

 lovgivning.
 4) Krav på betaling af underholdsbidrag, der er fastsat af en myndighed i  

 Grønland.
 5) Bidragskrav, der er fastsat ved dansk øvrighedsresolution, samt skatte-  

 og afgiftskrav, der kan tvangsfuldbyrdes i Danmark.
 6) Erstatningsbeløb efter § 14.
Stk. 3. Landsdommeren kan godkende, at andre krav der i Danmark  

 kan gøres til genstand for tvangsfuldbyrdelse, skal kunne inddrives.« 2. Kapitel 7, § 12, stk. 1, 1. pkt., affattes således:
»Tvangsfuldbyrdelse af pengekrav ved tilbageholdelse i udbetaling af  

 penge, der tilkommer skyldneren, kan ske for fordringer omfattet af § 1, stk.  

 2, nr. 1, 2, 4, 5 og 6, samt når dette for sagsområder, der hører under  

 hjemmestyret, er fastsat ved landstingslov eller landstingsforordning.« » § 12. I de tilfælde, der er nævnt i § 1, stk. 2, nr. 1, 2,  

 4, 5 og 6 kan fuldbyrdelse endvidere ske ved tilbageholdelse i udbetaling af  

 penge, der tilkommer skyldneren.
Tilbagebetaling kan finde sted i alle  

 udbetalinger, herunder udbetaling af arbejdsløn og af tilgodehavende for salg  

 af produkter.
