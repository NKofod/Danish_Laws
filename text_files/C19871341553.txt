 August 1986 udsendte Miljøstyrelsen et cirkulære til politimestrene om  

 retningslinier for politiets påtegning af giftrekvisitioner.
Af interesse for dyrlæger skal nævnes, at cirkulæret omtaler en række  

 tilfælde, hvor politiet skal nægte påtegning af giftrekvisitioner.
Dette  

 gælder:
1. Erhvervsmæssig anvendelse.
I disse tilfælde  

 henvises rekvirenten til at indsende en særlig formular til arbejdstilsynet.  

 Opmærksomheden henledes på, at også pelsdyravlere, der regelmæssigt anvender  

 gifte til aflivning af pelsdyr, fremover betragtes som erhvervsmæssige  

 brugere og derfor er henvist til at indsende en meddelelse til  

 arbejdstilsynet.
Ved regelmæssig brug forstås i denne sammenhæng som minimum  

 årlig anvendelse.
2. Alternative midler.
Når det angivne formål skønnes  

 at kunne opfyldes på en rigtig måde med mindre farlige midler.  

 Tvivlsspørgsmål kan forelægges Kemikaliekontrollen evt. telefonisk på 01 69  

 70 88.
3. Bekæmpelsesmidler.
Hvis der er tale om midler, som  

 skal anvendes som bekæmpelsesmidler.
I så fald henvises til at anvende de af  

 Miljøstyrelsen godkendte midler, idet disse ikke er omfattet af  

 rekvisitionssystemet.
Eksempelvis kan nævnes, at der ikke må påtegnes  

 rekvisition på strykninnitrat og thallium sulfat til udryddelse af muldvarpe  

 og rotter.
 4. Rekvirenten skønnes uegnet til at omgås gift.
5. Receptpligtige lægemidler.
Politipåtegning nægtes  

 for gifte der tænkes anvendt til behandling eller bekæmpelse af sygdomme hos  

 dyr og mennesker.
Med henblik på anden anvendelse er receptpligtige stoffer  

 omfattet af reglerne for salg af gifte og skal mærkes med fareklassen  

 »giftig« og faresymbolet »T« og politipåtegning påkræves.
 Det er fortsat gældende, at politiets påtegning ikke kræves ved salg af  

 gifte til dyrlæger til laboratorieforsøg eller til dyrlægers personlige  

 anvendelse af gifte ved aflivning af dyr.
 Der erindres om at det er forbudt at anvende cyanforbindelser og stryknin  

 til aflivning af pelsdyr, ligesom der i henhold til jagtloven er totalforbud  

 mod anvendelse af gifte til bekæmpelse af fugle og skadevoldende vildt.  

 Særlig dispensation kan i meget specielle tilfælde indhentes fra  

 Vildtforvaltningen i Kalø.
 Veterinærdirektoratets meddelelse af 1. december 1959 til de praktiserende  

 dyrlæger, Veterinærdirektoratets meddelelse af 28. oktober 1960 til de  

 praktiserende dyrlæger og Veterinærdirektoratets meddelelse af 22. november  

 1960 til de praktiserende dyrlæger ophæves hermed.
P.
V.
V.
