Fremsat den 2. december 1998 af  

 socialministeren (Karen Jespersen) Forslag til Lov om ændring af lov om den sociale  

 pensionsfond (Anvendelse af den sociale pensionsfonds grundkapital) § 1 I lov om den sociale pensionsfond, jf. lovbekendtgørelse nr. 905 af  

 15. december 1986, som ændret ved lov nr. 158 af 18. marts 1991,  

 foretages følgende ændring:
 1. I § 1, stk. 1, indsættes i 1. pkt. efter  

 »Renterne«: »og grundkapitalen«, og i 2. pkt. indsættes efter »Renter«:  

 »og grundkapital«.
§ 2 Loven træder i kraft den 1. januar 1999.
Bemærkninger til lovforslaget Almindelige bemærkninger Som led i aftalen om finansloven for 1999 mellem  

 Regeringen og Venstre, Det Konservative Folkeparti, Centrum-Demokraterne og  

 Kristeligt Folkeparti foreslås lov om Den Sociale Pensionsfond  

 ændret.
 I overensstemmelse med Rigsrevisionens henstilling  

 foreslås ny lovhjemmel for den årlige overførsel fra Den  

 Sociale Pensionsfond til Socialministeriet.
 Ved tekstanmærkning nr. 50 i finansloven for 1996,  

 1997 og 1998 samt i finanslovforslaget for 1999 er fastlagt ændrede  

 principper for overførsel af beløb fra Den Sociale Pensionsfond  

 til dækning af udgifterne ved de pensionsforbedringer, der er  

 gennemført under henvisning til Fonden.
 Tekstanmærkningen i finanslovforslaget har  

 følgende ordlyd:
»Uanset bestemmelserne i § 1 i loven om Den Sociale  

 Pensionsfond, jf. lovbekendtgørelse nr. 905 af 15. december 1986 samt  

 de hidtidige anvendte forudsætninger for beregningen af  

 overførselsbeløb, overføres i finansåret 1999  

 7.400 mill. kr. til § 15.88.01. Overførsel fra Den Sociale  

 Pensionsfond.
Overførselsbeløbet udgør udgifterne i  

 henhold til L 252 1978, L 253 1978, L 254 1978 om ændring af lovene om  

 folke-, invalide- og enkepension, L 251 om boligydelse til pensionister, L 69  

 1982 og L 695 om varmehjælp til pensionister m.v. samt L 248 1983 og L  

 249 1983 om nye regler for førtidspension samt L 346 1986 om  

 delpension.« Beregningen af overførslen fra Den Sociale  

 Pensionsfond er nærmere specificeret i anmærkningerne til  

 tekstanmærkning nr. 50.
Tekstanmærkningen indebærer en gradvis  

 reduktion af Fondens grundkapital.
Det giver det mest retvisende billede af  

 virkningen af de politiske beslutninger, der faktisk er truffet i  

 årenes løb.
 Den mere retvisende bogholderimæssige behandling vil  

 med vedtagelsen af lovforslaget fremgå af selve loven om Den Sociale  

 Pensionsfond.
 Den Sociale Pensionsfonds grundkapital hidrører fra  

 den formue, der henstod, da det særlige folkepensionsbidrag på 2  

 pct. bortfaldt pr. 1. januar 1982, jf. lov nr. 521 af 28. oktober 1981.
Administrative konsekvenser Forslaget medfører ingen administrative  

 konsekvenser.
Økonomiske konsekvenser Forslaget medfører mere retvisende  

 bogholderimæssige posteringer vedrørende Den Sociale  

 Pensionsfond.
Erhvervsøkonomiske og miljømæssige  

 konsekvenser Forslaget forventes ikke at medføre  

 erhvervsøkonomiske eller miljømæssige konsekvenser.
 Lovforslaget indebærer ikke administrative  

 konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner - - Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at der ud over renterne af Den Sociale  

 Pensionsfond kan anvendes dele af grundkapitalen til ydelse af  

 pensionsforbedringer til personer, der har ret til social pension og til  

 delpension i overensstemmelse med den særlige lovgivning herom.
 Forslaget medfører, at det er muligt at  

 overføre beløb fra Fonden til Socialministeriet, der er  

 tilstrækkelige til at dække udgifterne til de  

 pensionsforbedringer, som Den Sociale Pensionsfond skal finansiere.
 Der henvises i øvrigt til de almindelige  

 bemærkninger.
Til § 2 Lovforslaget foreslås at træde i kraft den 1.  

 januar 1999.
Lovforslaget sammenholdt med gældende lov Gældende formulering Lovforslaget § 1 I lov om den sociale pensionsfond, jf. lovbekendtgørelse nr. 905 af  

 15. december 1986, som ændret ved lov nr. 158 af 18. marts 1991,  

 foretages følgende ændring:
§ 1. Renterne af den sociale pensionsfonds obligationsbeholdning  

 anvendes i overensstemmelse med den særlige lovgivning herom til ydelse  

 af pensionsforbedringer til personer, der har ret til social pension og til  

 delpension.
Renter, der ikke anvendes til disse formål, henlægges  

 til fonden.
 1. I § 1, stk. 1, indsættes i 1. pkt. efter  

 »Renterne«: »og grundkapitalen«, og i 2. pkt. indsættes efter »Renter«:  

 »og grundkapital«.
