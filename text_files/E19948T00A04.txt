A.4 Bindende tariferingsoplysning Formål Bindende tariferingsoplysninger kaldet BTO blev indført i EF for at  

 ensrette den retlige betydning af de oplysninger, som en virksomhed modtager  

 fra medlemslandenes myndigheder om tariferingen af varer.
Ordningen har således til formål at sikre virksomheder, der skal importere  

 eller eksportere varer, en bindende afgørelse om varernes tarifering i EF's  

 kombinerede Nomenklatur.
Herved sikres, at de økonomiske konsekvenser, fx  

 størrelsen af importtold eller eksport-restitution, kendes før transaktionen  

 sættes igang.
Det legale grundlag BTOer udstedes af told- og skatteregionen. Ønskes en BTO, udfyldes en  

 anmodningsblanket kaldet 19.001, som kan fås ved regionen.
Blanketten skal udfyldes efter sin rubricering.
Det er vigtigt, at varens  

 fremstilling, sammensætning og anvendelse beskrives så detaljeret som muligt.  

 Hvis det er praktisk muligt, medsendes prøve af varen, og der vedlægges i  

 videst muligt omfang dokumentation for sammensætningen, fx analyseattest med  

 relevante oplysninger for tariferingen, faktura, brochure osv.
 Der kan anmodes om, at fabrikationsdetaljer etc. holdes fortrolige i  

 BTOen.
 Det oplyses, hvorfor der ønskes en BTO, fx om det drejer sig om import fra  

 lande udenfor EF eller om eksport mod restitutionsudbetaling.
 Regionens afgørelse i form af en BTO angiver positionen i den gældende  

 brugstarif.
Afgørelsen kan derfor ikke benyttes efter ændringer i Brugstariffen, som  

 påvirker tariferingen af varer af den pågældende art.
I øvrigt er afgørelsen  

 gældende i 6 år, medmindre den tilbagekaldes forinden.
Det kan ske, hvis  

 tariferingspraksis ændres på det pågældende vareområde.
 Tariferingsafgørelsen må dog ikke benyttes, hvis varens beskaffenhed er  

 ændret.
Hvis modtageren er uenig i regionens tariferingsafgørelse, kan den  

 indbringes for Told- og Skattestyrelsen.
Styrelsen har den endelige  

 administrative afgørelse vedrørende tariferingen.
Forinden afgørelse træffes,  

 kan styrelsen dog indhente en udtalelse fra EF's nomenklaturudvalg.
 En BTO har kun gyldighed for modtageren og kan derfor ikke påberåbes af  

 andre virksomheder mv.
En BTO udstedt her i landet er også bindende for toldmyndighederne i de  

 andre EF-medlemslande.
Det betyder, at en dansksproget BTO kan fremlægges,  

 hvis en vare ønskes fortoldet i eller udført fra fx Holland.  

 Toldmyndighederne i det pågældende medlemsland har dog ret til at forlange en  

 BTO oversat til landets eget sprog.
