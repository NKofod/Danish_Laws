Skriftlig fremsættelse (28. februar  

 2002) Miljøministeren Herved tillader jeg mig for Folketinget at  

 fremsætte:
 Forslag til lov om ophævelse af lov om Den  

 Grønne Fond, lov om pulje til grøn beskæftigelse, lov om  

 støtte til forureningstruede vandindvindinger og om ændring af  

 lov om beskyttelse af havmiljøet og lov om Ørestaden m.v.
(Lovforslag nr.
L 133).
 Forslaget har til formål at udmønte den af  

 regeringen foreslåede sanering af nedsatte råd, nævn og  

 puljer, og dermed skabe mulighed for at omprioritere indsatsen for de  

 offentlige midler.
 Derfor stilles der forslag om at nedlægge Den  

 Grønne Fond, Den Grønne Jobpulje, Vandfonden,  

 Koordinationsudvalget for skibsrelaterede spørgsmål samt  

 Ørestadsrådet.
 For så vidt angår de konkrete begrundelser for  

 ophævelsen og ændringen af de nævnte love samt de  

 opnåede resultater af ordningerne henvises til bemærkningerne til  

 lovforslagets enkelte bestemmelser.
 Lovforslaget indebærer, at der spares 96,8 mio. kr.,  

 som var afsat på Finanslov 2001 for 2002.
 Det forventes, at loven træder i kraft snarest  

 muligt, idet de med forslaget til Finansloven 2002 foreslåede  

 besparelser har virkning for de omhandlede ordninger.
 Idet jeg i øvrigt henviser til lovforslaget og de  

 ledsagende bemærkninger, anbefaler jeg forslaget til Folketingets  

 hurtige og velvillige behandling.
