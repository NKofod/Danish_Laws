Der anmodes om bindende forhåndsbesked om, hvorvidt der kan gives  

 rentefradrag i forbindelse med en gældsafviklingsordning.
Aftalen er en  

 betinget gældseftergivelse og falder ind under ligningslovens § 5, stk. 8.  

 Ligningsrådet svarer, at der ikke kan gives rentefradrag for renter påløbet  

 efter aftalens indgåelse, da disse skattemæssigt må anses som afdrag på  

 mellemværendet.
Spørgsmål Kan der indrømmes en skatteyder et løbende skattemæssigt rentefradrag på  

 ialt 54.000 kr. årligt i forbindelse med en aftalt afviklingsordning? Svar Nej.
Sagsfremstilling og begrundelse Skatteyderen har i en årrække drevet selvstændig virksomhed.
I begyndelsen  

 af 1996 blev han af sin bank og den største kreditor tvunget til at ophøre  

 med forretningsdriften.
Der er herefter forhandlet om en afviklingsordning af  

 den meget betydelige oparbejde gæld efter ophøret.
 Banken har et tilgodehavende på 672.000 kr., og det er foreslået, at  

 banken skal forrente dette mellemværende med procesrenten 8,25% og tillægge  

 renten til hovedstolen (55.400 kr. pr år). Det er aftalt, at skatteyderen  

 betaler en månedlig ydelse på 4.500 kr. svarende til 54.000 kr. på årsbasis,  

 samt at ydelsen alene dækker den omtalte rentetilskrivning.
 Hvis aftalen overholdes med en løbetid på 62 måneder, agter banken at  

 udstede saldokvittering på hele restgælden, der så vil andrage 679.000 kr.
 Det ønskes derfor besvaret, om der i henhold til den foreslåede ordning  

 indrømmes skatteyderen fradrag for de løbende betalte renter, som årligt vil  

 udgøre 54.000 kr.
Den kommunale skatteforvaltning har udtalt, at forholdet efter  

 forvaltningens opfattelse er omfattet af ligningslovens § 5, stk. 8, om  

 forholdsmæssig fradrag for renter, som er påløbet på tidspunktet for  

 gældseftergivelsen, idet der sker en efterfølgende nedskrivning af gælden.  

 Ifølge cirkulære nr. 26 af 5/2 1996 pkt. 6.1.2 omfattes en betinget aftale om  

 gældseftergivelse af LL § 5, stk. 8, på aftaletidspunktet.
Det fremgår  

 således af pkt. 6.1.1, at »Betingede aftaler om gældseftergivelse, som  

 f.eks. en aftale om gældseftergivelse betinget af, at debitor overholder en  

 betalingsordning, anses for omfattet af reglerne i ligningslovens § 5, stk. 9  

 (nu stk. 8), på aftaletidspunktet«.
I nærværende forhold er der  

 imidlertid på aftaletidspunktet ingen ikke-fratrukne renter.
Betalinger efter  

 aftaletidspunktet kan derfor ikke betragtes som renter rent skattemæssigt,  

 men vil blive anset for afdrag på mellemværendet på aftaletidspunktet.
 Told- og Skatteregionen kan tiltræde skatteforvaltningens udtalelse med  

 den anførte begrundelse for, at der ikke kan indrømmes rentefradrag under  

 henvisning til den betingede aftale om nedskrivning af gælden.
 Ligningsrådet kan tilslutte sig ovennævnte.
