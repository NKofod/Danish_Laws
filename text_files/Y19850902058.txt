 Udtalt, at spørgsmålet om, hvorvidt medlemskab af et særligt udvalg  

 nedsat af kommunalbestyrelsen med hjemmel i styrelseslovens § 17, stk. 4, er  

 at betragte som et borgerligt ombud, afhænger af, om det pågældende medlem i  

 medfør af § 17, stk. 5, er pligtig til at modtage valg.
 I den konkrete sag kunne en skolenævnsformand, der ikke var medlem af  

 kommunalbestyrelsen, og som af denne blev valgt til et § 17, stk.
 4-udvalg, ikke påberåbe sig, at dette hverv var et borgerligt ombud,  

 da han i medfør af § 17, stk. 5, kunne have begæret sig fritaget for  

 medlemskab af udvalget.
 I skrivelse af 30. august 1984 har Gørlev kommunalbestyrelse spurgt  

 Indenrigsministeriet, om hvervet om medlem af et udvalg, der er nedsat i  

 medfør af § 17, stk. 4, i den kommunale styrelseslov, er at betragte som et  

 borgerligt ombud på samme måde som f.eks. medlemskab af af skolekommission og  

 skolenævn.
 Baggrunden for kommunalbestyrelsens forespørgsel er følgende:
 Gørlev kommunalbestyrelse nedsatte den 20. oktober 1982 et § 17, stk. 4  

 udvalg, der blandt andet fik til opgave at fremkomme med forslag til  

 timetalsplaner, der skulle være tilpasset det faldende elevtal samt  

 efterfølgende udarbejde forslag til udbygningsplanen for folkeskolen og  

 fritidsundervisningen.
Blandt udvalgets medlemmer er formanden for Kirke Helsinge skolenævn, der  

 er ansat som chefoperatør ved Rigshospitalets dataafdeling.
Efter den  

 pågældendes opfattelse må hvervet som medlem af et § 17, stk. 4 udvalg falde  

 ind under reglerne om borgerligt ombud, jfr.
Finansministeriets  

 bekendtgørelse nr. 636 af 7. december 1982 med senere ændringer.
 Det fremgår imidlertid af en korrespondance mellem kommunalbestyrelsen og  

 Rigshospitalet, at Rigshospitalet kun betragter deltagelsen i møderne i  

 skolekommission og skolenævn som faldende ind under reglerne for borgerligt  

 ombud.
 I denne anledning skal Indenrigsministeriet udtale følgende:
 Det fremgår af bestemmelsernen i den kommunale styrelseslovs § 17, stk. 4  

 og 5, at det alene er medlemmerne af kommunalbestyrelsen, der er pligtige til  

 at modtage valg til et § 17, stk. 4 udvalg.
 Andre end kommunalbestyrelsesmedlemmer kan derimod kun vælges som medlem  

 af et sådant udvalg, såfremt de er villige til at modtage valg hertil.
Da formanden for Kirke Helsinge skolenævn ikke er medlem af  

 kommunalbestyrelsen, har den pågældende således ingen pligt til at lade sig  

 udpege til erhvervet og vil til enhver tid kunne begære sig fritaget for  

 dette.
Hvervet kan derfor efter Indenrigsministeriets opfattelse ikke  

 betragtes som et borgerligt ombud.
 Det tilføjes, at spørgsmål vedrørende den pågældende skolenævnsformands  

 ansættelse i staten og Finansministeriets bekendtgørelse nr. 636 af 7.  

 december 1982 hører under Finansministeriet, lønnings- og  

 pensionsdepartementet.
 P.M.V.
 E.B.
Sven Rindom Indenrigsministeriets afgørelser og udtalelser om kommunale forhold 1985  

 1.2.
