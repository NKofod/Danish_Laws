GENERELT 1. Forsvarskommandoen fastsætter art og omfang af den  

 medicinmængde, der skal være til rådighed for forsvaret.Denne medicinmængde  

 skal tilgodese kravet til sundhedstjenesten og uddannelsen i fredstid og ved  

 forsvarets indsats under redningsaktioner, krigslignende tilstande og krig.
 2. Til at rådgive Forsvarskommandoen er i denne  

 forbindelse nedsat en Forsvarets Lægemiddelkomitee bestående af personel  

 udpeget af Forsvarskommandoen.
OPDELING AF MEDICINMÆNGDEN 3. Medicinmængden i forsvaret opdeles i - en brugs- og  

 uddannelsesbeholdning, - en normalbeholdning, - en krigsreserve. a.
Brugs- og  

 uddannelsesbeholdningen omfatter den medicin, som anskaffes til brug for  

 forsvarets redningstjeneste, sejlende enheder, uddannelsen af enheder og  

 danske FNstyrker samt den medicin, der skal være til rådighed for forsvarets  

 lægestuer, tandklinikker og infirmerier. b.
Normalbeholdningen omfatter den  

 medicin, der indkøbes, ompakkes og forvaltes med henblik på med kort varsel  

 at kunne udleveres til at indgå i enhedernes medicinpakninger i tilfælde af  

 forhøjet beredskab.
Normen fremgår af materieloversigt, udrustningsliste  

 eller materielnorm. c.
Krigsreserven omfatter den medicin, som det - udover  

 normalbeholdningen - anses for påkrævet at tilvejebringe til sikring af den  

 kontinuerlige genforsyning af enhederne i krig.
FORVALTNING 4. Forsvarets medicinmængde til brug under  

 krigslignende tilstande og i krig forvaltes af Hærens Materielkommando.  

 Udover indkøb fra apotek samt lagerholdelse, udlevering og fordeling af  

 lægemidler inden for forsvaret har Hærens Materielkommando endvidere i et af  

 Indenrigsministeriet nærmere fastsat omfang tilladelse til at indkøbe  

 lægemidler i ind- og udland fra andre virksomheder end landets apoteker på  

 betingelse af, at disse lægemidler af forsvaret opbevares på betryggende måde  

 og efter regler, der er tiltrådt af Sundhedsstyrelsen, og at lægemidlerne her  

 i landet kun fremstilles, udvejes eller ompakkes af apoteker, sygehusapoteker  

 eller virksomheder, der er godkendt hertil af Sundhedsstyrelsen.
TILVEJEBRINGELSE 5. Tilvejebringelsen af forsvarets medicinmængde til  

 brug under krigslignende tilstande og i krig sker efter følgende  

 retningslinjer: - Efter Forsvarskommandoens godkendelse af Forsvarets  

 Lægemiddelkomitees indstilling vedrørende indkøb indgår Hærens  

 Materielkommando de fornødne kontrakter med apoteker og medicinalfirmaer.  

 Hærens Materielkommando foretager evt. modtagelse, ompakning og fordeling af  

 forsvarets medicinmængde. - Efter Forsvarskommandoens godkendelse af  

 Forsvarets Lægemiddelkomitees indstilling vedrørende sikring af leverancer  

 under længere varende krigslignende tilstande og i krig og i henhold til  

 aftaler med relevante myndigheder indgår Hærens Materielkommando de fornødne  

 kontrakter med apoteker og medicinalfirmaer.
FRISKNING OG GENFORSYNING 6. Medicin til forsvarets redningstjeneste samt til  

 friskning af brugs- og uddannelsesbeholdninger rekvireres af de for tjenesten  

 og beholdningen ansvarlige enheder på tjenestestedet hos den for  

 medicinforvaltningen ansvarlige instans i overensstemmelse med FKOBST  

 Ø.910-1.
 Tjenestestedet drager omsorg for genforsyning efter de herfor af Hærens  

 Materielkommando udgivne bestemmelser.
EB I.B.RODHOLM kontreadmiral Chef for Materielstaben Fordeling: Standardfordeling.
