Praksis vedrørende skattefritagelse ved  

 overdragelse af fast ejendom iekspropriationssituationer Skatterådet har  

 på sit møde den 16. maj 2006 tiltrådt nedenstående vedrørende fortolkning af  

 skattefritagelsesbestemmelsen i § 11, 2. pkt., i  

 ejendomsavancebeskatningsloven.
 Hovedreglen er,  

 at fortjeneste ved afståelse af fast ejendom, der ikke er erhvervet som led i  

 den skattepligtiges næring ved handel med fast ejendom, medregnes ved  

 opgørelsen af den skattepligtige indkomst efter reglerne i  

 ejendomsavancebeskatningsloven.  

 Erstatningssummer sidestilles som udgangspunkt med afståelsessummer.
Som en  

 undtagelse fra hovedreglen gælder, at fortjeneste, der er indvundet ved  

 modtagelse af en erstatning i anledning af ekspropriation, er skattefri efter  

 §  

 11, 1. pkt., i ejendomsavancebeskatningsloven.
Reglen om skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 § 11 i ejendomsavancebeskatningsloven er formuleret således:
"Fortjeneste, der er indvundet ved modtagelse af en erstatningssum i  

 anledning af ekspropriation, medregnes ikke.
Det samme gælder fortjeneste ved  

 salg til en erhverver, der efter formålet med erhvervelsen opfylder  

 betingelserne for at ekspropriere ejendommen.
Fortjeneste indvundet ved  

 afhændelse  

 efter § 34 i lov om forurenet jord medregnes heller ikke." Det er  

 opfattelsen, at § 11, 1. pkt., der vedrører skattefritagelse for de egentlige  

 ekspropriationserstatninger ikke har givet anledning til fortolkningsmæssige  

 spørgsmål.
 Derimod har der  

 i mange år været en særlig interesse omkring forståelsen af det regelsæt, der  

 gælder i forbindelse med overdragelser i de særlige  

 ekspropriationssituationer,  

 der er omfattet af § 11, 2. pkt.
 Interessen for  

 fortolkning af bestemmelsen er blevet skærpet væsentligt de seneste år som  

 følge af de mange overdragelser af fast ejendom på disse vilkår og i  

 forbindelse hermed måske også en vis usikkerhed omkring bestemmelsens  

 rækkevidde i praksis.
 Således som  

 bestemmelsen i § 11, 2. pkt., fremstår, er det ikke et krav, at der er  

 foretaget ekspropriation af den pågældende ejendom men blot, at der sker salg  

 til en erhverver, der efter formålet med erhvervelsen opfylder betingelserne  

 for at ekspropriere ejendommen.
Der henvises til  

 Højesterets dom gengivet i TfS1995,575HD, hvor der nærmere blev taget  

 stilling  

 til, hvornår betingelserne for skattefritagelse efter § 11, 2. pkt. i  

 ejendomsavancebeskatningsloven var opfyldt.
Dommen drejede sig nærmere om,  

 hvorvidt et vederlag, der blev udbetalt ved en frivillig aftale om  

 rådighedsindskrænkning  

 over en del af en ejendom med et menighedsråd, var skattefri efter § 11, 2.  

 pkt., i EBL.
Menighedsrådet havde ikke selv ekspropriationskompetence.  

 Kommunen  

 kunne have eksproprieret til formålet, men efter det oplyste var kommunen  

 ikke  

 inddraget i forhandlingerne forud for aftalens indgåelse, og det kunne ikke  

 lægges til grund, at aftalen helt eller delvist blev indgået til varetagelse  

 af  

 forhold, som kommunen havde tilkendegivet en væsentlig planlægningsmæssig  

 interesse i.
 Højesteret fastslog i dommen,  

  

 at  

 det  

 efter formålet med EBL § 11, 2. pkt. (salg til en erhverver der efter  

 formålet  

 med erhvervelsen opfylder betingelserne for at ekspropriere) ikke i sig selv  

 udelukker skattefrihed efter denne bestemmelse,  

  

 at  

 aftalen indgås med en  

 ikke-ekspropriationsberettiget, og  

  

 at  

 vederlaget betales af denne,  

 medens kompetencen til i givet fald at foretage ekspropriation tilkommer en  

 anden.
 Endvidere udtalte retten, at det efter  

 sammenhængen med EBL § 11, 1. pkt., imidlertid måtte være en betingelse for  

 anvendelse af EBL § 11, 2. pkt., at det på aftaletidspunktet måtte påregnes,  

 at  

 dispositionen ville blive gennemtvunget ved ekspropriation, såfremt en  

 frivillig aftale ikke blev indgået.
 Højesteret fandt  

 ikke, at de angivne betingelser for skattefritagelse var opfyldt i sagen.
Det er  

 opfattelsen, at dommen betyder, at det ikke nødvendigvis er den myndighed,  

 der  

 har ekspropriationskompetencen, der skal være aftalepart.
Det er endvidere  

 opfattelsen, at det heller ikke er en forudsætning, at erhververen er en  

 offentlig myndighed.
Dommen fastslår dog, at det på aftaletidspunktet må  

 påregnes, at dispositionen vil blive gennemtvunget ved ekspropriation,  

 såfremt  

 den frivillige aftale ikke indgås.
Fortolkningen af  

 dette krav har også været genstand for drøftelser.
Det har især været et  

 spørgsmål om, hvorvidt der rent faktisk i praksis skal være aktuel hjemmel  

 til,  

 at den ekspropriationsberettigede på aftaletidspunktet kan iværksætte en  

 ekspropriation, eller om det var tilstrækkeligt, at den  

 ekspropriationsberettigede  

 på aftaletidspunktet havde til hensigt at skabe en sådan hjemmel.
 Hvis der ikke  

 stilles en betingelse om, at der skal foreligge en aktuel  

 ekspropriationshjemmel, vil der være en risiko for, at der sker en  

 udskridning  

 i administrationen af bestemmelsen, således at de frivillige aftaler kommer  

 til  

 at ligge længere og længere forud i tid i forhold til en aktuel  

 ekspropriation.
Resultatet kunne  

 blive, at kommunerne og andre erhververe altid vil kunne købe arealer, som  

 det  

 er skattefrit for sælgeren at afstå.
Det har næppe været meningen, at det  

 offentlige på denne måde skulle være medvirkende til en  

 konkurrenceforvridning  

 på ejendomsmarkedet.
Det er  

 opfattelsen, at gældende regler og praksis på området må anses for udformet  

 med  

 henblik på at beskytte de private skatteydere, der udsættes for et kraftigt  

 indgreb i form af en trussel om ekspropriation af deres faste ejendom fra det  

 offentlige.
Indgreb som de private normalt ikke har mulighed for at modsætte  

 sig.
Når fortjenesten i denne situation er skattefri, er det netop, fordi  

 skatteyderne  

 skal beskyttes økonomisk.
Formålet er derimod ikke at hjælpe på f.eks. den  

 kommunale økonomi.
 Det er derfor  

 opfattelsen, at følgende krav skal være opfyldt på aftaletidspunktet, for at  

 overdragelsen af en fast ejendom kan anses for sket i en  

 ekspropriationssituation:
 For så vidt angår den første betingelse  

 om hjemmel til ekspropriation på aftaletidspunktet bemærkes, at betingelsen  

 først er opfyldt på det tidspunkt, hvor den ekspropriationsberettigede  

 myndighed rent faktisk kan gå i gang med de indledende skridt til  

 ekspropriationen.
 Hvis hjemlen til ekspropriation f.eks.  

 er planlovens § 47, stk. 1, hvor det er bestemt, at kommunalbestyrelsen kan  

 ekspropriere  

 fast ejendom, der tilhører private, eller private rettigheder over fast  

 ejendom, når ekspropriationen vil være af væsentlig betydning for at sikre  

 gennemførelsen af en byudvikling i overensstemmelse med kommuneplanen eller  

 for  

 virkeliggørelsen af en lokalplan eller en byplanvedtægt, er det derfor bl.a.  

 en  

 forudsætning for anvendelse af ekspropriationsbestemmelsen, at kommuneplanen  

 er  

 vedtaget, eller at lokalplanen er vedtaget og offentliggjort på  

 aftaletidspunktet.
 Den anden betingelse går ud på, at der  

 skal være vilje til ekspropriation på aftaletidspunktet, dvs. at det  

 også  

 skal kunne sandsynliggøres, at den ekspropriationsberettigede myndighed vil  

 ekspropriere, hvis den frivillige aftale ikke indgås.
Om dette er  

 sandsynliggjort, afgøres på grundlag af en konkret vurdering på  

 baggrund af samtlige omstændigheder i den enkelte sag.
Såfremt der er tvivl  

 om, hvorvidt der kan og vil blive gennemført en ekspropriation, hvis den  

 frivillige aftale ikke bliver indgået, må den konkrete sag drøftes med den  

 myndighed, som den pågældende lovbestemmelse om ekspropriation hører  

 under.
 Hvis det er kommunalbestyrelsen, der er  

 ekspropriationsberettiget, kan ekspropriationsvilje f.eks. dokumenteres med  

 en  

 henvisning til en beslutning i kommunalbestyrelsen eller i økonomiudvalget  

 om,  

 at ejendommen ønskes erhvervet om nødvendigt ved ekspropriation.
 Det er dog i overensstemmelse med  

 reglerne, at en kommune benytter følgende fremgangsmåde i forbindelse med  

 erhvervelse  

 af fast ejendom i en ekspropriationssituation, når hjemlen hertil findes i en  

 lokalplan, der skal være vedtaget og offentliggjort på aftaletidspunktet:
 Ved at få et  

 salgstilbud fra sælger, som kommunalbestyrelsen først  

 tiltræder, efter  

 at lokalplanen er vedtaget og offentliggjort, flyttes aftaletidspunktet til  

 det  

 tidspunkt, hvor ekspropriationshjemlen er skabt.
 Herved skabes  

 der mulighed for, at betingelsen om, at der  

  

 på aftaletidspunktet  

 skal  

 være aktuel hjemmel til at ekspropriere ejendommen, kan opfyldes.
 Vedr.  

 situationer hvor betingelserne for skattefritagelse ikke er opfyldt.
SKAT er blevet  

 forelagt sager, hvor der er blevet indgået aftale om overdragelse af fast  

 ejendom  

 inden, at der forelå en aktuel ekspropriationshjemmel.
Fortjeneste ved  

 sådanne  

 salg er skattepligtig.
Imidlertid kan  

 det forekomme, at der i sådanne salgsaftaler er taget forbehold om, at det er  

 en betingelse, at aftalen ikke udløser skattepligt.
Hvis et sådant  

 skatteforbehold opfylder betingelserne i skatteforvaltningslovens § 28, vil  

 beskatningen bortfalde, såfremt overdragelsesaftalen bliver annulleret.
Efter  

 §  

 28 er et skatteforbeholds gyldighed betinget af, at forbeholdet er klart,  

 skriftligt og oplyst overfor SKAT senest samtidig med, at SKAT oplyses om  

 dispositionens øvrige indhold.
