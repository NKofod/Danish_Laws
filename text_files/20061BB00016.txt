Fremsat den 24. oktober 2006 af Frank Aaen (EL),  

 Jørgen Arbo‑Bæhr (EL), Line Barfod (EL), Per Clausen (EL),  

 Rune Lund (EL) og Pernille Rosenkrantz‑Theil (EL) Forslag til folketingsbeslutning om  

 virksomheders oplysningspligt vedrørende de forhold, varer produceres under Folketinget pålægger regeringen at gennemføre lovgivning, der  

 forpligter virksomheder, der sælger varer i Danmark (importerede eller  

 produceret i Danmark), til at offentliggøre oplysninger om, hvor varerne  

 er produceret, og hvordan virksomhederne har  

 sikret arbejdstagerrettigheder, miljø og bæredygtighed i alle led af  

 produktionen.
Oplysningerne gøres tilgængelige på en offentlig  

 internetportal,  

 så forbrugere og organisationer har adgang til dem.
Bemærkninger til forslaget Enhedslisten så gerne en række regler, der forbyder salg af  

 produkter, hvor der ikke er taget hensyn til arbejdstagernes vilkår, miljø og  

 bæredygtighed.
Så længe en sådan lovgivning ikke er tilvejebragt, må det  

 være et mindstekrav, at forbrugeren får mulighed for at fravælge varer, der  

 er  

 produceret i strid med grundlæggende arbejdstagerrettigheder.
I dag har  

 forbrugeren ingen eller meget få muligheder for at vide, hvordan varerne  

 på supermarkedets hylder er produceret.
Virksomheder og  

 underleverandører  

 kan alt for nemt skjule, at de ikke respekterer grundlæggende  

 arbejdstagerrettigheder, bruger børnearbejde, fyrer fagligt aktive m.v.
Enhedslisten har i tilknytning til nærværende  

 beslutningsforslag fremsat beslutningsforslag nr.
B 17 om oprettelse af en  

 etisk mærkningsordning, hvor virksomheder, der producerer i overensstemmelse  

 med grundlæggende arbejdstagerrettigheder, kan få et etisk mærke på  

 deres varer.
Men et etisk mærke forhindre ikke, at virksomheder, der  

 ikke  

 er omfattet af mærket, skjuler oplysninger om, hvordan deres varer er  

 produceret.
Nærværende beslutningsforslag medfører, at alle  

 virksomheder, der sælger produkter i Danmark  uanset om de er  

 importerede  

 eller produceret i Danmark  bliver omfattet af en oplysningspligt om,  

 hvor  

 varerne er produceret, og hvilken politik virksomheden har med hensyn  

 til  

 arbejdstagerrettigheder, miljø og bæredygtighed.
Oplysningerne skal også  

 omfatte virksomhedernes underleverandører.
Virksomhedernes rapportering kan f.eks. tage udgangspunkt i den  

 »Checklist for Supplier Code of Conduct«, som Dansk Industri og Institut for  

 Menneskerettigheder har udviklet på grundlag af ILO-konventioner,  

 miljøkonventioner m.v.
Listen omfatter en række spørgsmål om de sociale og  

 miljømæssige aspekter af virksomhedernes aktiviteter, f.eks. angående  

 arbejdstagerrettigheder,  

 arbejdsmiljø, miljøbeskyttelse og korruption.
 Oplysningerne fra virksomhederne skal samles på en offentlig  

 internetportal, hvor forbrugere og organisationer således kan gå  

 virksomhedernes sociale ansvar efter i sømmene.
Internetportalen vil gøre det muligt for forbrugerne at vælge  

 produkter, der er produceret på ordentlige vilkår, og fravælge de produkter,  

 som er produceret uden denne sikkerhed.
Hermed kan ordentlige arbejds- og  

 miljøforhold blive et konkurrenceparameter.
Forslaget kan ses i forlængelse af pilotprojektet »Etikbasen«,  

 som i forlængelse af Mærkningsudvalgets redegørelse fra 1999 blev oprettet i  

 2002 af Forbrugerinformationen.
Etikbasen var en internetbaseret database,  

 hvor  

 virksomheder frivilligt kunne gøre information om deres sociale ansvar  

 tilgængelig.
Til trods for et betydeligt opsøgende arbejde ønskede meget få  

 virksomheder at deltage, og etikbasen lukkede på denne baggrund i 2005.
Erfaringerne med etikbasen viser, at frivillige ordninger ikke  

 er tilstrækkelige til at sikre forbrugernes interesser på dette  

 område.
Beslutningsforslaget om en tvungen ordning skal ses på denne  

 baggrund.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om virksomheders oplysningspligt vedrørende de forhold, varer produceres  

 under.
(Beslutningsforslag nr.
B 16).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
