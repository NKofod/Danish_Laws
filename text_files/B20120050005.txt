Bekendtgørelse om ændring af bekendtgørelse om en aktiv beskæftigelsesindsats § 1 I bekendtgørelse nr. 199 af 1. marts 2012, som ændret ved bekendtgørelse nr. 351 af 19. april 2012, foretages følgende ændringer:
 1. I § 5, stk. 2, og § 9, stk. 2, ændres »lov om retssikkerhed og administration på det kommunale område« til: »lov om retssikkerhed og administration på det sociale område«.
 2. § 28, stk. 2, nr. 5, affattes således:
»5) Personer omfattet af § 1, nr. 4, som har en ansættelseskontrakt, hvor ansættelsen begynder inden for 4 uger, eller som skal på barsel inden for 4 uger.« 3. I § 29 indsættes efter stk. 3 som nyt stykke:
»Stk. 4. Personer, der er omfattet af § 1, stk. 1 og 2, i lov om en 2-årig forsøgsordning om jobpræmie til kontanthjælpsmodtagere med langvarig ledighed m.v., skal orienteres om, at de kan være berettiget til at få udbetalt jobpræmie.
Orienteringen skal bl.a. indeholde oplysninger om, at personen i perioden fra den 1. marts 2011 til og med 29. februar 2012 i 329 ud af 365 dage helt eller delvist har modtaget en eller flere af de ydelser m.v., der fremgår af lovens § 1, stk. 1, og at personen kan optjene en jobpræmie under de betingelser, der fremgår af lovens §§ 1 og 2.« Stk. 4 bliver herefter stk. 5.
 4. I § 87, stk. 2, ændres »§ 1, nr. 4 og 5« til: »§ 1, nr. 2-5«.
 5. § 108, stk. 2, 2. pkt. affattes således:
»I opgørelsen efter stk. 1, nr. 4, medregnes dog ikke uger, hvor pligten til tilbud bortfalder efter § 35 eller efter reglerne om mindre intensiv indsats i § 21 f i lov om en aktiv beskæftigelsesindsats.« § 2 Bekendtgørelsen træder i kraft den 1. juni 2012.
