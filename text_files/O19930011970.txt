Resumé Amtskommunen K havde afslået at levere hornhinder til  

 privathospitalet B med henblik på transplantationer.
K's begrundelse herfor  

 var, at B's virksomhed stred mod grundlæggende principper i det danske  

 sundhedsvæsen.
Indenrigsministeriet (IM) annullerede som tilsynsmyndighed K's  

 beslutning under henvisning til, at man havde varetaget uvedkommende hensyn.
K fastholdt afslaget over for B, men anførte nu som begrundelse,  

 at man kun leverede hornhinder til hospitaler m.v., der selv - aktuelt eller  

 potentielt - var i stand til at levere hinder til amtets hospitaler.
B gjorde  

 gældende, at K ikke havde håndhævet kravet over for andre aftagere af  

 hornhinder.
IM lagde imidlertid under en ny tilsynssag K's oplysninger til  

 grund og tog afslaget til efterretning.
B og amtsrådsmedlem A klagede  

 herefter  

 til ombudsmanden.
Ombudsmanden udtalte, at udgangspunktet i tilfælde af uenighed om  

 de faktiske forhold må være, at tilsynsmyndigheden kan lægge kommunens  

 oplysninger til grund.
I en sag som den foreliggende - hvor en kommune med en  

 ny begrundelse fastholder en afgørelse, som tilsynsmyndigheden tidligere har  

 anset for ulovlig - kan der dog efter omstændighederne være grund til at  

 skærpe  

 opmærksomheden om kommunens oplysninger.
Dette må navnlig gælde, hvor de  

 pågældende oplysninger slet ikke har været anført i kommunens oprindelige  

 afgørelse.
Også i denne situation må der være en vis formodning for, at  

 kommunens oplysninger er korrekte; men der kan eventuelt - afhængig af de  

 konkrete omstændigheder - være anledning til, at tilsynsmyndigheden foretager  

 yderligere undersøgelser.
I den konkrete sag fandt ombudsmanden ikke, at der  

 var grundlag for kritik. (J. nr. 1992-1674-426).
 Grundlaget for Indenrigsministeriets udtalelse i en sag om en  

 amtskommunes afslag på at samarbejde med et privathospital.
 A klagede til mig over  

 Indenrigsministeriets udtalelse af 6. juli 1992 vedrørende  

 hornhindetransplantationer på privathospitalet B.
 Sagens faktiske  

 omstændigheder var følgende:
Privathospitalet havde over en  

 længere periode - med henblik på at foretage transplantationer - ønsket at  

 opkøbe hornhinder fra Hornhindebanken på K Kommunehospital.
I en skrivelse af  

 11. januar 1991 meddelte K Amt afslag på en ansøgning herom.
Amtets  

 begrundelse  

 var, at hornhindekirurgi af hensyn til mulighederne for optimal behandling,  

 efterkontrol m.v. burde koncentreres til ganske få steder i Danmark.
I den anledning rettede  

 privathospitalet ved skrivelse af 17. januar 1991 henvendelse til  

 Sundhedsministeriet.
Privathospitalet spurgte, om det også var  

 Sundhedsministeriets opfattelse, at der ikke burde udføres hornhindekirurgi  

 på  

 privathospitalet, ligesom man spurgte, om det var korrekt, at hospitalet ikke  

 kunne købe hornhinder af K Amt.
 Sagen blev efterfølgende  

 drøftet på et møde i K Amt den 5. februar 1991. Et flertal i amtets  

 sygehusudvalg havde stillet forslag om, at man vedtog følgende udtalelse:
 "Sygehusudvalget er enig  

 i forvaltningens afvisning af salg af hornhinder til (privathospitalet B).
Amtsrådet har i  

 overensstemmelse med Frivillige danske Bloddonorer accepteret at levere blod  

 til (privathospitalet B). Desuden er der truffet aftale om, at patienter, som  

 bliver akut syge under ophold på (privathospitalet B), skal indlægges på (L)  

 Centralsygehus eller (K) Kommunehospital.
Herudover har udvalget ingen  

 interesse i at samarbejde med klinikken, idet sygehusudvalget finder dens  

 virksomhed stridende imod de grundlæggende lighedsprincipper i det danske  

 sygehusvæsen.
Der er lagt til grund, at leverancerne til udlandet er søgt  

 etableret  

 til universitetsklinikker og lignende." Et flertal af amtsrådets  

 medlemmer stemte for forslaget.
 Amtsrådsmedlem, MF, C, der  

 havde stemt imod forslaget, klagede herefter til Indenrigsministeriet.
 I anledning af  

 privathospitalets ovennævnte skrivelse af 17. januar 1991 til  

 Sundhedsministeriet meddelte Sundhedsstyrelsen i februar samme år  

 Sundhedsministeriet, at der ud fra en faglig betragtning intet var til hinder  

 for, at man udførte hornhindekirurgi på privathospitalet.
K Amt afgav den 8. april 1991  

 en udtalelse til Indenrigsministeriet om C's klage.
Heri hed det bl.a.  

 følgende:
 "...
 1. Sygehusforvaltningens behandling af sagen.
Begrundelsen for at  

 sygehusforvaltningen besluttede at (K) Kommunehospital ikke må sælge  

 hornhinder  

 til (privathospitalet), var at hornhindetransplantaterne ikke bør gøres til  

 genstand for privat indtjening.
Sygehusforvaltningen finder denne afgørelse  

 sagligt begrundet, hvilket synspunkt uddybes nedenfor.
a.
Der leveres ikke  

 hornhinder fra (K) Kommunehospital til sygehuse, der kan sidestilles med  

 (privathospitalet). Inden for Skandinavien, hvor sygehusbehandling er gratis,  

 er der således ikke leveret hornhinder til private institutioner.
Udenfor  

 Skandinavien er der leveret hornhinder til universitetshospitaler,  

 universitetsklinikker og andre hospitalsklinikker.
Disse lande har hver deres  

 sygehuslovgivning.
Ofte er grænsen mellem det offentlige og det private  

 sygehusvæsen mere flydende end i Danmark.
Det er således ikke udelukket, at  

 der  

 leveres til hospitaler, hvor selvbetaling fra patienten indgår enten direkte  

 eller via forsikringsordninger.
Det kan heller ikke udelukkes at de  

 hospitaler,  

 der leveres til, ved siden af den almindelige sygehusbehandling, modtager  

 private patienter.
Der er ikke i noget tilfælde tale om, at der leveres til  

 privatdrevne kommercielle hospitaler, som (privathospitalet).
b.
Leverancerne af  

 hornhinderne fra (K) Kommunehospital er led i et internationalt  

 udvekslingssamarbejde, således at patienterne uden ventetid kan få  

 indopereret  

 en vævsforligelig hornhinde.
I lighed med andet internationalt samarbejde om  

 udveksling af væv og organer, forudsætter samarbejdet, at der er gensidighed  

 i  

 leverancerne, således at (K) Kommunehospital i princippet kan få hornhinder  

 fra  

 de klinikker, der leveres til.
Det bør tilføjes, at der på nuværende  

 tidspunkt  

 endnu kun findes lignende hornhindebanker i Amsterdam, Bristol og Manchester.
c.
Udvekslingen af hornhinder  

 er samtidigt et led i et forskningsmæssigt samarbejde vedr. udvikling af  

 hornhindebankteknikken.
Leveringen af hornhinder til andre hospitaler var  

 begrundet i et ønske om at afprøve teknikken, og har ikke haft noget  

 kommercielt sigte.
Teknikken er i øvrigt stadig under afprøvning og  

 udvikling.  

 Alene af den grund vil en kommerciel udnyttelse af teknikken give anledning  

 til  

 betænkeligheder.
d. (K) Kommunehospital har i  

 sagens natur aldrig indgået egentlige aftaler eller kontrakter med aftagerne.  

 Hornhinderne er leveret på baggrund af et indbyrdes tillidsforhold.
K  

 Kommunehospital vil i givet fald, f.eks. hvis der er mangel på hornhinder til  

 egne patienter kunne aflyse leverancen.
Det skal nævnes at det beløb  

 aftagerne  

 betaler til Kommunehospitalet er beregnet så det dækker  

 fremstillingsomkostningerne.
Hornhinden som sådan tages der ikke betaling  

 for.
..." I udtalelsen hed det  

 endvidere bl.a. følgende:
 "...
 2. Den politiske behandling af sagen.
 ...
Ifølge resolutionen fra  

 Sygehusudvalgets møde så udvalget ingen interesse i at samarbejde med  

 (privathospitalet), idet Sygehusudvalget finder dets virksomhed stridende  

 imod  

 de grundlæggende lighedsprincipper i det danske sygehusvæsen.
Der er lagt til  

 grund at leverancerne til udlandet er søgt etableret til  

 universitetsklinikker  

 og lignende.
Det fremgår således at  

 sygehusudvalget har lagt vægt på ikke blot at der ikke leveres hornhinder til  

 (privathospitalet) men at der heller ikke leveres hornhinder til andre  

 klinikker, der kan sidestilles hermed.
Med henvisning hertil findes den  

 politiske beslutning ikke at stride mod lighedsgrundsætninger eller andre  

 grundsætninger for offentlig virksomhed.
..." Indenrigsministeriet afgav  

 udtalelse i sagen ved skrivelse af 4. juli 1991. Heri hed det bl.a. følgende:
 "...
 For så vidt angår den del af  

 (K) Amtsråds begrundelse, hvorefter (privathospitalets) virksomhed findes  

 stridende imod grundlæggende lighedsprincipper i det danske sundhedsvæsen, og  

 at hornhindetransplantaterne ikke bør gøres til genstand for privat  

 indtjening,  

 bemærkes, at det ikke er en amtskommunal opgave at tage stilling til, om der  

 skal kunne oprettes privathospitaler i Danmark, og hvordan disse hospitalers  

 virksomhed i givet fald skal afgrænses.
 Indenrigsministeriet finder  

 på denne baggrund, at (K) Amtsråds beslutning den 5. februar 1991 om, at (K)  

 Kommunehospital ikke må levere hornhinder til (privathospitalet), har været  

 ulovlig, idet amtsrådet har begrundet beslutningen i hensyn, som amtsrådet  

 ikke  

 lovligt kan varetage, og Indenrigsministeriet har derfor i dag anmodet (K)  

 Amtsråd om at tage sagen op til fornyet behandling og afgørelse i amtsrådet.
..." I Indenrigsministeriets  

 skrivelse hed det i øvrigt bl.a. følgende:
 "...
Endelig har  

 Indenrigsministeriet overvejet, om det af økonomiudvalget i skrivelsen af 8.  

 april 1991 under 1.b. anførte skal forstås således, at baggrunden for  

 afslaget  

 til (privathospitalet) også har været, at (K) Kommunehospital alene leverer  

 hornhinder til klinikker, hvorfra hospitalet selv kan forventes at kunne  

 modtage hornhinder.
Under hensyn til, at (K) Kommunehospital som ovenfor  

 nævnt  

 i 1989 har leveret hornhinder til ca. 30 - og i 1990 til ca. 25 - forskellige  

 klinikker i Europa og Asien, og under hensyn til, at der i 1989 og 1990 ikke  

 er  

 leveret til de klinikker, der ifølge redegørelsen af 8. april 1991 selv har  

 etableret hornhindebanker, har Indenrigsministeriet dog lagt til grund, at  

 hensynet til amtskommunens mulighed for udveksling af hornhinder ikke har  

 været  

 afgørende for afslaget til (privathospitalet).
..." Sagen blev på ny behandlet i  

 K Amt den 8. oktober 1991. Man besluttede på dette møde at fastholde  

 afgørelsen.
Herom hedder det i amtets skrivelse af 30. oktober 1991 til  

 Indenrigsministeriet bl.a. følgende:
 "...
 Begrundelsen herfor er den,  

 at amtsrådet alene ønsker at levere hornhinder til hospitaler i forhold til  

 hvilke der på hornhindeområdet enten består et gensidighedsforhold eller i  

 fremtiden  

 kan komme til at bestå et sådant.
 Spørgsmålet om gensidighed  

 har således stedse været den helt afgørende faktor, når der er truffet  

 aftaler  

 med hospitaler om levering af hornhinder, og gensidighedskriteriet omfatter  

 såvel den faktiske udveksling af hornhinder som udveksling af forsknings- og  

 videnskabelige resultater.
 Når man fra amtsrådets side  

 således ikke ønsker at levere hornhinder til (privathospitalet) skyldes  

 dette,  

 at amtsrådet må være af den opfattelse, at (privathospitalet) ikke vil kunne  

 opfylde  

 de krav, der skal til, for at der kan etableres et sådant gensidighedsforhold  

 som beskrevet.
..." I en skrivelse af 5. november  

 1991 bekræftede K Kommunehospital over for privathospitalet, at man ikke  

 kunne  

 levere hornhinder til privathospitalet.
Ved skrivelse af 29. oktober  

 1991 havde privathospitalet - der da var bekendt med K Amts nye afgørelse -  

 rettet henvendelse til Indenrigsministeriet.
Privathospitalet anførte, at man  

 gerne ville indgå i et samarbejde om udveksling af forskningsresultater, men  

 at  

 man ikke ville være i stand til at levere hornhinder til K Kommunehospital.  

 På  

 den anden side var privathospitalet alene interesseret i at købe et mindre  

 antal hornhinder.
I skrivelsen hed det herudover bl.a. følgende:
 "...
 Derudover kan det konstateres,  

 at (K) Amt tidligere i betydeligt omfang har leveret hornhinder til  

 hospitaler,  

 hvor en sådan gensidighed ikke eksisterede (jvf. tidligere fremsendt liste).
 ...
Det er fortsat  

 (privathospitalets) opfattelse, at der ud fra en almindelig  

 lighedsgrundsætning  

 skal kunne etableres en aftale mellem (K) og (privathospitalet) i dette  

 spørgsmål.
Sundhedsstyrelsen har tidligere rent fagligt godkendt  

 hornhindetransplantationer på privathospitalet.
..." Indenrigsministeriet afgav  

 ved skrivelse af 6. juli 1992 på ny udtalelse i sagen.
Til grund for  

 udtalelsen  

 lå bl.a. et telefonnotat af 2. juli 1992. Heraf fremgik det, at K Amt over  

 for  

 Indenrigsministeriet telefonisk havde bekræftet, at samtlige de sygehuse -  

 herunder også i udlandet - som K Amt havde leveret hornhinder til, havde  

 kunnet  

 opfylde kravet om gensidighed.
 I Indenrigsministeriets  

 skrivelse hed det bl.a. følgende:
 "...
 Det er således fortsat  

 Indenrigsministeriets opfattelse, at en amtskommune lovligt kan beslutte, at  

 dens sygehuse kun må levere organer til en begrænset kreds af sygehuse,  

 såfremt  

 udvælgelsen af de omhandlede sygehuse sker efter kriterier, der er saglige i  

 forhold til opgaven.
(K) Amtsråd har i den ovenfor  

 citerede skrivelse af 30. oktober 1991 til Indenrigsministeriet oplyst, at  

 det  

 ved udvælgelsen af, hvilke hospitaler (K) Kommunehospital leverer hornhinder  

 til, stedse har været den helt afgørende faktor, om der enten består et  

 gensidighedsforhold på hornhindeområdet mellem kommunehospitalet og de  

 pågældende hospitaler, eller om der i fremtiden kan komme til at bestå et  

 sådant.
Amtsrådet har endvidere i skrivelsen oplyst, at gensidighedskriteriet  

 omfatter såvel den faktiske udveksling af hornhinder som udveksling af  

 forsknings- og videnskabelige resultater, og at (privathospitalet) efter  

 amtsrådets  

 opfattelse ikke vil kunne opfylde dette krav.
 Efter Indenrigsministeriets  

 opfattelse kan det gensidighedskriterium, der i følge det oplyste anvendes af  

 (K) Amtsråd, ikke antages at være i strid med lovgivningen, herunder  

 almindelige forvaltningsretlige retsgrundsætninger.
 Da det - såvel af (K) Amtsråd  

 i skrivelsen af 30. oktober 1991 som af Dem [direktøren for privathospitalet]  

 i  

 skrivelsen af 29. oktober 1991 - er oplyst, at (privathospitalet) ikke kan  

 opfylde det nævnte kriterium, er der efter Indenrigsministeriets opfattelse  

 ikke tilstrækkeligt grundlag for at antage, at (K) Amtsråds beslutning i  

 mødet  

 den 8. oktober 1991 har været ulovlig.
..." Ved skrivelse af 10. juli  

 1992 rettede privathospitalet på ny henvendelse til Indenrigsministeriet om  

 sagen.  

 Privathospitalet måtte stille sig uforstående over for, at  

 gensidighedskriteriet havde været håndhævet også overfor udenlandske  

 hospitaler  

 m.v.; det var således efter hospitalets opfattelse i strid med lovgivningen  

 at  

 importere hornhinder.
Indenrigsministeriet  

 besvarede privathospitalets henvendelse ved skrivelse af 30. september 1992.  

 Ministeriet henviste til bestemmelsen i § 20, stk. 3, i lov om ligsyn,  

 obduktion og transplantation m.v., hvorefter det bl.a. er strafbart at yde  

 eller modtage betaling for udtagelse eller overførsel af væv eller andet  

 biologisk materiale til behandling.
Efter Indenrigsministeriets (og  

 Justitsministeriets) opfattelse ville det ikke være i strid med denne  

 bestemmelse alene at yde betaling for de faktiske omkostninger, der for det  

 leverende hospital er forbundet med overførslen af hornhinderne.
I skrivelsen  

 hed det endvidere bl.a. følgende:
 "...
Sekretariatschef (D), (K)  

 Amtskommunes sygehusforvaltning, har den 27. juli 1992 telefonisk  

 over for Indenrigsministeriet oplyst, at (K) Kommunehospital ikke - hverken  

 ved  

 levering eller modtagelse af hornhinder - yder eller modtager betaling for  

 selve hornhinden.
Derimod betales der for de omkostninger (ca. 3 - 4.000 kr.  

 pr. hornhinde), der er forbundet med preparering og transport af hornhinden.
 Indenrigsministeriet finder  

 på denne baggrund fortsat ikke, at (K) Amtsråds anvendelse af  

 gensidighedskriteriet ved valg af udenlandske samarbejdspartnere på  

 hornhindeområdet indebærer overtrædelse af gældende dansk lovgivning.
 Ministeriet foretager  

 herefter ikke videre for så vidt angår dette spørgsmål.
..." I mellemtiden havde A, der  

 var medlem af K Amtsråd, ved skrivelse af 17. juli 1992 påklaget  

 Indenrigsministeriets udtalelse til mig.
Ved skrivelse af 16. september 1992  

 tilsluttede privathospitalet sig klagen.
Privathospitalet anførte bl.a., at  

 man  

 fuldt ud var i stand til at opfylde kravet om gensidighed.
Ved skrivelser af 5. august  

 og 8. oktober 1992 anmodede jeg Indenrigsministeriet om en udtalelse i  

 anledning af de indkomne klager.
Indenrigsministeriet bad i den forbindelse K  

 Amt om en udtalelse.
I amtets skrivelse af 12. oktober 1992 hed det bl.a.  

 følgende:
 "...
 Amtsrådsmedlem (A) rejser i  

 øvrigt tvivl om, hvorvidt gensidighedskriteriet er opfyldt.
 I den forbindelse skal man  

 gentage - jfr. i øvrigt Amtsrådets skrivelse af 30. oktober 1991 - at  

 gensidighedskriteriet hele tiden har været og fortsat er afgørende for  

 kommunehospitalets deltagelse i hornhindesamarbejdet.
Gensidighedskriteriet  

 indebærer, at der kun leveres til hospitaler, der bidrager til eller  

 potentielt  

 har mulighed for at bidrage til udvekslingen af væv til brug for det  

 internationale hornhindetransplantationssamarbejde.
Kriteriet indebærer  

 samtidig, at de omtalte hospitaler tillige skal indgå i et fagligt tæt  

 forskningssamarbejde med henblik på en udvikling af hornhindebank-teknikken.
 Konkluderende fastholder man  

 derfor, at spørgsmålet om gensidighed - som tidligere nævnt - er den  

 afgørende  

 faktor, når der træffes aftaler med hospitaler om levering af hornhinder, og  

 man må i konsekvens heraf afvise enhver påstand om, at (K) Amtsråd har  

 meddelt  

 Indenrigsministeriet faktiske oplysninger, der ikke er korrekte.
..." I anledning af bemærkningerne  

 i privathospitalets skrivelse af 16. september 1992 til mig anmodede  

 Indenrigsministeriet ved skrivelse af 2. december 1992 privathospitalet om  

 nærmere at redegøre for, hvorledes man mente at kunne opfylde  

 gensidighedskravet.
I den anledning oplyste privathospitalet i en skrivelse  

 af  

 14. december 1992 til Indenrigsministeriet bl.a. følgende:
 "...
I relation til  

 gensidighedskriteriet kan oplyses, at der hvad angår udveksling af  

 forsknings-  

 og videnskabelige resultater fra (privathospitalet) gerne indgås et sådant  

 samarbejde.
Det kan nævnes, at der med hospitalet på andre områder  

 (eksempelvis  

 brystkræftområdet DBCG) eksisterer et sådant samarbejde, og at vi naturligvis  

 vil indgå loyalt i et sådant.
 Med hensyn til den faktiske  

 udveksling af hornhinder, d.v.s. leverancer fra (privathospitalet) mod køb på  

 (K Kommunehospital) skal bemærkes følgende:
Der er for det første tale  

 om, at Privathospitalet skal anvende et mindre antal hornhinder.
Det er  

 tidligere fra (K) Kommunehospitals side oplyst, at der, om man så må sige,  

 var  

 flere hornhinder end efterspørgslen.
Det vil sige, der foreligger overskud.
Da der kun er ganske få  

 dødsfald på Privathospitalet, er det urealistisk at forestille sig, at vi i  

 nævneværdigt omfang kan levere hornhinder til Kommunehospitalet.
Men da (K)  

 Kommunehospital i tidligere tilfælde har leveret hornhinder til hospitaler,  

 der  

 ikke har leveret hornhinder den anden vej, finder vi det - jvf. vor  

 henvendelse  

 til ombudsmanden - rimeligt, at man anvender samme praksis over for  

 Privathospitalet.
Spørgsmålet har været rejst,  

 om hospitalet kunne importere hornhinderne fra udlandet, og det er formelt  

 muligt.
Dette sker - jvf.
Justitsministeriet - på grundlag af, at der kun  

 betales de faktiske udgifter, d.v.s., der må ikke foreligge betaling af  

 "overheads". Dette er praktisk muligt, men hospitalet har dog også  

 den holdning, at man af etiske grunde ikke vil foretage import af hornhinder.
 Hospitalet er endelig  

 interesseret i at kunne anvende den ekspertise, som ligger på (K)  

 Kommunehospital omkring hornhindeleverancer.
Hospitalet skal derfor  

 gentage sit ønske og håb om leverance af hornhinder, også selvom  

 gensidighedsprincippet i enhver henseende ikke er fulgt.
Der hvor sagen  

 formelt  

 står er, om Privathospitalet kan levere hornhinder til (K) Kommunehospital i  

 nævneværdigt omfang, og det kan vi ikke.
På den anden side - som nævnt  

 ovenfor  

 -fremgår det af sagen, at praksis tidligere har været den for (K)  

 Kommunehospital, at man har leveret, også i situationer, hvor der ikke er  

 udtaget hornhinder på købsstedet.
..." I en efterfølgende skrivelse  

 af 23. december 1992 til Indenrigsministeriet henviste privathospitalet til  

 et  

 interview i tidsskriftet Værn om Synet, hvori professor, dr. med.
E oplyste,  

 at  

 hornhindebanken på K Kommunehospital modtog sine hornhinder fra patienter,  

 der  

 døde på hospitalet.
Indenrigsministeriet afgav  

 sin udtalelse i sagen ved skrivelse af 10. marts 1993. Udtalelsen vedrørte  

 såvel klagen fra A som klagen fra privathospitalet.
Af udtalelsen fremgik det  

 bl.a., at Indenrigsministeriet anså gensidighedshensynet for lovligt, at det  

 efter Indenrigsministeriets opfattelse ikke var ulovligt at importere eller  

 eksportere hornhinder uden betaling, at privathospitalet ikke kunne antages  

 at  

 opfylde gensidighedskravet, og at det måtte lægges til grund, at K Amt over  

 for  

 andre aftagere af hornhinder stedse havde håndhævet dette krav.
A fremsatte ved skrivelse af  

 12. april 1993 sine bemærkninger til Indenrigsministeriets udtalelse.  

 Ligeledes  

 fremsatte privathospitalet - i en skrivelse af 24. marts 1993 - sine  

 bemærkninger til udtalelsen.
I privathospitalets skrivelse hed det bl.a.  

 følgende:
 "...
 I Indenrigsministeriets  

 gengivelse af sagsforløbet er der ét væsentligt spørgsmål vedrørende  

 gensidighedskriteriet, som endnu engang bør have en kommentar.
 I det såkaldte  

 gensidighedskriterium indgår der, at det er en forudsætning for (K) Amtsråd i  

 et samarbejde, at der ved leverancer fra (K) Amt til en modtager sker  

 udveksling af hornhinder fra afdøde "den anden vej".
 Det, der fremgår af (K)  

 Amtsråd's beskrivelse er, at der altså tages hornhinder ud på de sygehuse,  

 som  

 modtager leverancer fra hornhindebanken, hvor hornhinderne returneres til (K)  

 Amt.
 Imidlertid kan det jo  

 konstateres, at (K) Amt leverer hornhinder fra deres hornhindebank til andre  

 hospitaler, der imidlertid ikke udtager/returnerer hornhinder.
Det der er baggrunden for, at  

 vi (jvf.
Indenrigsministeriet's skrivelse (...) har fremsendt et eksemplar af  

 tidsskriftet Værn om Synet, hvor det netop fremgår, at hornhindebanken på (K)  

 Kommunehospital får sine hornhinder fra patienter, som dør på hospitaler i  

 (K)  

 Amt, og hvis pårørende giver tilladelse til obduktion.
Det fremgår endvidere  

 af  

 artiklen, at der på grundlag af leveringer fra hornhindebanken foretages  

 hornhindetransplantationer på (en række hospitaler og sygehuse).
 Som det fremgår af artiklen -  

 og andre dokumenter i sagen - leveres der altså rent faktisk hornhinder fra  

 (K)  

 Kommunehospital til sygehuse, som ikke "tilbageleverer hornhinder  

 udtaget  

 på modtagesygehuset". Dette vil være nøjagtigt den samme situation for  

 (privathospitalets) vedkommende.
 Det gensidighedskriterium,  

 man stiller op over for Privathospitalet, følges tilsyneladende ikke i  

 samarbejdet med offentlige sygehuse.
 Privathospitalet må derfor  

 henholde sig til, at der bør være lige grundlag for de offentlige sygehuse og  

 privathospitaler her i landet, og at gensidighedskriteriet skal administreres  

 i  

 overensstemmelse hermed.
..." Ved skrivelse af 5. maj 1993  

 meddelte Indenrigsministeriet mig, at hverken A's eller privathospitalets  

 skrivelser gav ministeriet anledning til yderligere bemærkninger.
 I en skrivelse til A og B  

 udtalte jeg herefter følgende:
 "Efter § 4, stk. 2, i  

 loven om Folketingets Ombudsmand kan ombudsmanden kun tage stilling til  

 klager  

 over kommunale (herunder amtskommunale) afgørelser, såfremt disse afgørelser  

 kan påklages til en statslig myndighed, og klagemuligheden har været  

 udnyttet.  

 De kommunale tilsynsmyndigheder betragtes ikke i denne relation som en  

 klagemyndighed.
Som følge af det anførte kan  

 jeg ikke tage umiddelbar stilling til lovligheden af (K) Amts afgørelse.
Min  

 undersøgelse vedrører derfor alene spørgsmålet om, hvorvidt  

 Indenrigsministeriet som tilsynsmyndighed burde have grebet ind over for  

 amtet.
Det bemærkes endvidere, at  

 Indenrigsministeriets udtalelser i sagen er afgivet i ministeriets egenskab  

 af  

 kommunal tilsynsmyndighed, jf. kommunestyrelseslovens § 47, stk. 1. Dette  

 tilsyn er et legalitetstilsyn i den forstand, at Indenrigsministeriet kun kan  

 gribe ind over for et amt, såfremt der foreligger en tilsidesættelse af  

 lovgivningen (eller af gældende ret i øvrigt). Denne tilsidesættelse skal i  

 øvrigt  

 have en vis klarhed.
Indenrigsministeriet kan således ikke tage stilling til  

 rimeligheden eller hensigtsmæssigheden af afgørelser, som et amt træffer  

 inden  

 for rammerne af gældende ret.
 Sagen rejser herefter  

 følgende spørgsmål:
Spørgsmålet om, hvorvidt Indenrigsministeriet med rette  

 har anset gensidighedskravet for lovligt, Spørgsmålet om, hvorvidt Indenrigsministeriet med rette  

 har lagt til grund, at (privathospitalet) ikke opfylder gensidighedskravet,  

 og Spørgsmålet om, hvorvidt Indenrigsministeriet med rette  

 har lagt til grund, at (K) Amt over for andre aftagere af hornhinder har  

 håndhævet gensidighedskravet.
 ad a) Spørgsmålet om gensidighedskravets lovlighed.
1. Der findes ikke i  

 lovgivningen regler om, i hvilket omfang myndigheder, der er ansvarlige for  

 det  

 offentlige sygehusvæsen, skal samarbejde med privathospitaler.
Jeg kan derfor  

 tilslutte mig de dele af Indenrigsministeriets udtalelser af 4. juli 1991 og  

 6.  

 juli 1992, hvorefter (K) Amt ikke i almindelighed har pligt til (eller er  

 afskåret fra) at samarbejde med privathospitaler.
Det er imidlertid - som  

 anført af Indenrigsministeriet - også klart, at (K) Amts afslag på  

 (privathospitalets) forespørgsel om køb af hornhinder forudsætter, at der  

 foreligger en saglig begrundelse.
Dette gælder navnlig, da amtet tidligere  

 har  

 afsat hornhinder til anden side.
Jeg antager, at baggrunden  

 for gensidighedskravet er, at hospitalerne i (K) Amt skal være sikre på at  

 kunne modtage vævsforligelige hornhinder i tilfælde, hvor amtets hospitaler  

 ikke selv ligger inde med det fornødne antal.
Dette hensyn, der tilgodeser  

 hospitalernes funktionsdygtighed og dermed behandlingen af amtetspatienter,  

 er  

 efter min opfattelse sagligt.
2. Efter (K) Amts oplysninger  

 håndhæver man gensidighedskravet absolut, således at man under ingen  

 omstændigheder vil levere hornhinder til hospitaler m.v., der ikke selv  

 (aktuelt eller potentielt) er i stand til at levere hinder til amtets  

 hospitaler.
I forvaltningsretlig terminologi foreligger der således en  

 begrænsning i skønsudøvelsen.
 Denne praksis kan - ikke  

 mindst i forhold til privathospitalet - forekomme ganske restriktiv; herved  

 sigter jeg navnlig til, at (K) Kommunehospital efter det oplyste synes at  

 have  

 et permanent "overskud" af hornhinder, og at (privathospitalet)  

 efter  

 det oplyste alene har behov for ganske få hornhinder på årsbasis.
Den forvaltningsvirksomhed,  

 der er tale om i den foreliggende sag, ligger imidlertid ikke i kernen af  

 anvendelsesområdet for de almindelige forvaltningsretlige principper om  

 udøvelsen af det frie skøn.
I hvert fald under disse omstændigheder kan det  

 ikke give mig anledning til kritik, at Indenrigsministeriet ikke har anset  

 amtets praksis for så restriktiv, at der kan gribes ind efter reglerne i  

 kommunestyrelseslovens § 61.
Et andet spørgsmål er, om det  

 kan lægges til grund, at amtet også over for andre aftagere af hornhinder har  

 håndhævet gensidighedskravet, og at amtets begrundelse for afslaget dermed er  

 reel i den forstand, at den faktisk ligger til grund for afslaget.
Disse  

 problemer skal jeg berøre nedenfor under pkt. c.
 ad b) Spørgsmålet om, hvorvidt (privathospitalet) opfylder  

 gensidighedskravet.
Der har under sagen været en  

 vis diskussion om, hvorvidt (privathospitalet) kan antages at opfylde  

 gensidighedskravet.
I privathospitalets skrivelse af 14. december 1992 til  

 Indenrigsministeriet hedder det imidlertid herom bl.a. følgende:
 "...
Hospitalet skal derfor  

 gentage sit ønske og håb om leverance af hornhinder, også selvom  

 gensidighedsprincippet i enhver henseende ikke er fulgt.
Der hvor sagen  

 formelt  

 står er, om Privathospitalet kan levere hornhinder til (K) Kommunehospital i  

 nævneværdigt omfang, og det kan vi ikke.
På den anden side - som nævnt  

 ovenfor  

 - fremgår det af sagen, at praksis tidligere har været den for (K)  

 Kommunehospital, at man har leveret, også i situationer, hvor der ikke er  

 udtaget hornhinder på købsstedet.
..." Herefter må jeg anse det for  

 ubestridt, at (privathospitalet) ikke opfylder gensidighedskravet.
 Heller ikke på dette punkt  

 kan Indenrigsministeriets udtalelse derfor give mig anledning til kritik.
 ad c) Spørgsmålet om, hvorvidt (K) Amt konsekvent har håndhævet  

 gensidighedskravet.
1. Som sagen har udviklet  

 sig, er hovedspørgsmålet, om (K) Amt også over for andre aftagere af  

 hornhinder  

 har håndhævet gensidighedskravet.
Dette spørgsmål har to aspekter: må det  

 lægges til grund, at amtet ikke konsekvent har håndhævet kravet, kan det for  

 det første være i strid med den almindelige lighedsgrundsætning at gøre  

 kravet  

 gældende over for (privathospitalet). For det andet kan det i givet fald være  

 tvivlsomt, om amtets begrundelse for afslaget er reel i den forstand, at den  

 faktisk ligger til grund for afslaget.
 Der er ikke enighed mellem  

 parterne om, hvorvidt der er en sådan konsekvens i amtets gensidighedskrav.  

 Amtet har under sagen stedse hævdet, at man håndhæver et sådant krav, mens  

 (privathospitalet) har gjort gældende, at dette ikke er tilfældet.
2. Udgangspunktet for de  

 kommunale tilsynsmyndigheders vurdering af en sådan uenighed om de faktiske  

 forhold må være, at tilsynsmyndighederne kan lægge kommunernes oplysninger  

 til  

 grund, jf. herved kommunestyrelseslovens § 63, hvorefter kommunen har pligt  

 til  

 at meddele tilsynsmyndigheden de fornødne (korrekte) oplysninger.
Også  

 bortset  

 herfra må der i almindelighed bestå en stærk formodning for, at de  

 oplysninger,  

 som en offentlig myndighed meddeler en klage- eller tilsynsmyndighed, er  

 korrekte.
I en sag som den foreliggende  

 - hvor en kommune med en ny begrundelse fastholder en afgørelse, som  

 tilsynsmyndigheden tidligere har erklæret for ulovlig - kan der efter  

 omstændighederne være grund til at skærpe opmærksomheden om de oplysninger,  

 som  

 kommunen fremkommer med.
Dette vil navnlig gælde, hvor de pågældende  

 oplysninger slet ikke har været anført i kommunens oprindelige afgørelse.  

 Også  

 i denne situation må der dog være en vis formodning for, at  

 tilsynsmyndigheden  

 kan lægge kommunens oplysninger til grund.
Forud for tilsynsmyndighedens  

 endelige bedømmelse af sagen kan der imidlertid - afhængigt af de konkrete  

 omstændigheder - være anledning til at foretage nærmere undersøgelser;  

 tilsynsmyndigheden kan således f.eks. foretage yderligere høringer af  

 vedkommende kommune eller indhente udtalelser fra statslige myndigheder, som  

 måtte have særlige forudsætninger for at foretage en uafhængig, sagkyndig  

 vurdering.
3. Forud for  

 Indenrigsministeriets udtalelse af 6. juli 1992 havde (privathospitalet) ved  

 flere lejligheder gjort gældende, at (K) Amt ikke over for andre aftagere af  

 hornhinder havde håndhævet gensidighedskravet.
Der var tale om følgende  

 oplysninger:
 a.  

  

 I (privathospitalets) skrivelse af 29. oktober 1991 til  

 Indenrigsministeriet hedder det bl.a. følgende:
 "...
 Derudover kan det  

 konstateres, at (K) Amt tidligere i betydeligt omfang har leveret hornhinder  

 til hospitaler, hvor en sådan gensidighed ikke eksisterede (jvf. tidligere  

 fremsendt liste).
..." Den liste, der henvises til i  

 skrivelsen, er efter det oplyste udarbejdet af professor, dr. med. (E), (K)  

 Kommunehospital.
Ifølge listen har hospitalet i 1989 og 1990 udleveret  

 henholdsvis 704 og 676 hornhinder til andre hospitaler m.v.
De fleste af  

 disse  

 hospitaler er beliggende i Skandinavien.
Herudover er der leveret hornhinder  

 til Tyskland, Italien, Irak og Jordan.
Efter oplysningerne i (K) Amts  

 skrivelse  

 af 12. oktober 1992 til Indenrigsministeriet er samarbejdet med hospitalerne  

 i  

 Irak og Jordan dog ophørt.
Jeg må forstå  

 (privathospitalets) ovennævnte skrivelse af 29. oktober 1991 således, at der  

 efter privathospitalets opfattelse ikke kan være tale om gensidighed i  

 forhold  

 til alle de omtalte hospitaler.
Privathospitalet har imidlertid ikke nærmere  

 redegjort for, hvorfor det ikke kan forholde sig således.
b.  

  

 Ved skrivelse af 10. marts 1992 sendte (privathospitalet)  

 Indenrigsministeriet en kopi af en afhandling fra tidsskriftet Refractive and  

 Corneal Surgery.
I afhandlingen, der bærer titlen Penetrating Keratoplasty in  

 Jordan, hedder det bl.a. følgende:
 "...
 The author also acknowledges the following  

 institutions for their contributions to the blindness prevention program  

 through donation of corneas: the International Eye Foundation, the Surgical  

 Eye  

 Expedition International (SEE-INT), the Maryland Eye Bank,  

  

 the Kommune Hospital Eye Bank of (K)-Denmark,  

  

 and the International  

 Eye Bank of Sri Lanka.
 ..." (min  

 fremhævelse).
(Privathospitalet) har ikke i  

 skrivelsen til Indenrigsministeriet nærmere redegjort for betydningen af  

 denne  

 oplysning.
Herved bemærker jeg, at det for så vidt er ubestridt, at  

 kommunehospitalet har leveret hornhinder til Jordan. (Privathospitalet) har  

 ikke forsøgt at dokumentere, at gensidighedskravet ikke har været opfyldt i  

 forhold til det omhandlede hospital, og i øvrigt er hornhindeleverancerne til  

 Jordan (og Irak) som nævnt nu ophørt.
c.  

  

 Herudover bemærker jeg, at Indenrigsministeriet i den  

 oprindelige udtalelse af 4. juli 1991 ikke selv mente at kunne lægge til  

 grund,  

 at (K) Amt konsekvent havde håndhævet et krav om gensidighed.
I ministeriets  

 skrivelse hedder det således bl.a. følgende:
 "...
Endelig har  

 Indenrigsministeriet overvejet, om det af økonomiudvalget i skrivelsen af 8.  

 april  

 1991 under 1.b. anførte skal forstås således, at baggrunden for afslaget til  

 (privathospitalet) også har været, at (K) Kommunehospital alene leverer  

 hornhinder til klinikker, hvorfra hospitalet selv kan forventes at kunne  

 modtage hornhinder.
Under hensyn til, at (K) Kommunehospital som ovenfor  

 nævnt  

 i 1989 har leveret hornhinder til ca. 30 - og i 1990 til ca. 25 - forskellige  

 klinikker i Europa og Asien, og under hensyn til, at der i 1989 og 1990 ikke  

 er  

 leveret til de klinikker, der ifølge redegørelsen af 8. april 1991 selv har  

 etableret hornhindebanker, har Indenrigsministeriet dog lagt til grund, at  

 hensynet til amtskommunens mulighed for udveksling af hornhinder ikke har  

 været  

 afgørende for afslaget til (privathospitalet).
..." Til det, som Indenrigsministeriet  

 har anført, skal jeg bemærke, at den omstændighed, at der ikke er egentlige  

 hornhindebanker på de hospitaler m.v., som (K) Amt har leveret hinder til,  

 vel  

 ikke nødvendigvis udelukker, at disse hospitaler alligevel har kunnet levere  

 hornhinder til amtet.
 4. De oplysninger, der for  

 Indenrigsministeriet har trukket i den modsatte retning, er følgende:
 a.  

  

 Ved skrivelse af 30. oktober 1991 meddelte (K) Amt som nævnt  

 Indenrigsministeriet, at man under hensyn til gensidighedskravet måtte  

 fastholde afslaget til (privathospitalet). I skrivelsen hedder det bl.a.  

 følgende:
 "...
 Spørgsmålet om gensidighed  

 har således stedse været den helt afgørende faktor, når der er truffet  

 aftaler  

 med hospitaler om levering af hornhinder, og gensidighedskriteriet omfatter  

 såvel den faktiske udveksling af hornhinder som udveksling af forsknings- og  

 videnskabelige resultater.
..." b.  

  

 Umiddelbart før Indenrigsministeriet afgav sin udtalelse af 6.  

 juli 1992, kontaktede ministeriet telefonisk (K) Amt.
I Indenrigsministeriets  

 telefonnotat af 2. juli 1992 hedder det herom følgende:
"Sekretariatschef (D),  

 (K) Amtskommunes sygehusforvaltning, har d.d. bekræftet, at samtlige sygehuse  

 m.v., herunder også sygehuse m.v. i udviklingslande, hvortil amtskommunen har  

 leveret hornhinder, har opfyldt det gensidighedskriterium, som amtskommunen  

 har  

 oplyst at lægge vægt på." 5. Spørgsmålet om, hvorvidt  

 Indenrigsministeriet - før man afgav udtalelsen af 6. juli 1992 - burde have  

 iværksat nærmere undersøgelser af, hvorvidt amtet konsekvent havde håndhævet  

 gensidighedskravet, kan på den anførte baggrund forekomme vanskeligt.
 På den ene side kan det for  

 en umiddelbar betragtning forekomme tvivlsomt, om der f.eks. i forhold til  

 hospitalerne i Irak og Jordan har bestået et (reelt) gensidighedsforhold,  

 ligesom det må give anledning til en vis opmærksomhed, at kravet om  

 gensidighed  

 - der nu hævdes at være altafgørende for amtet - slet ikke er omtalt i det  

 oprindelige afslag.
På den anden side må der  

 lægges vægt på, at (privathospitalet) ikke - hvad der måtte forekomme  

 nærliggende - har gjort noget forsøg på at fremkomme med en egentlig  

 dokumentation for, at der i de omhandlede relationer ikke har kunnet bestå et  

 (reelt) gensidighedsforhold.
Hertil kommer, at samarbejdet med hospitalerne i  

 Irak og Jordan efter det oplyste som nævnt er ophørt.
Endelig har (K) Amt  

 umiddelbart før Indenrigsministeriets udtalelse af 6. juli 1992 utvetydigt  

 tilkendegivet, at gensidighedskravet er blevet håndhævet konsekvent over for  

 andre aftagere af hornhinder.
Efter min opfattelse vil man på grundlag af en  

 sådan tilkendegivelse fra en kommune kun i ganske ekstraordinære tilfælde  

 kunne  

 kræve, at tilsynsmyndigheden iværksætter yderligere undersøgelser.
 Efter en samlet vurdering er  

 det min opfattelse, at der ikke er tilstrækkeligt grundlag for at kritisere  

 Indenrigsministeriets udtalelse af 6. juli 1992. I den forbindelse kan jeg  

 tilføje, at Indenrigsministeriet under sagen løbende har orienteret  

 Sundhedsministeriet og Sundhedsstyrelsen, der ikke har haft bemærkninger til  

 Indenrigsministeriets synspunkter.
 6. Under min behandling af  

 sagen er der kommet yderligere oplysninger frem om gensidighedsspørgsmålet.  

 De  

 oplysninger fra (privathospitalets) side, der kunne tyde på, at  

 gensidighedskravet ikke har været håndhævet konsekvent, har haft samme  

 karakter  

 som de ovenfor beskrevne oplysninger. (K) Amt har fortsat fastholdt sine  

 oplysninger.
