 Ved en den 31. maj 1954 mellem den kgl. ambassade i Bonn og det tyske  

 udenrigsministerium stedfunden noteveksling er der afsluttet overenskomst om  

 ordning af spørgsmålet om udbringelse af personer fra Danmark til  

 Forbundsrepublikken Tyskland og fra Forbundsrepublikken Tyskland til Danmark.
 Notevekslingen og overenskomsten har følgende ordlyd:
 AUSWARTIGES AMT.
 Bonn, den 31. maj 1954.
Herr ambassadør, Jeg har herved den ære at meddele Deres Ekscellence, at  

 Forbundsrepublikken Tysklands regering godkender det udkast til en  

 overenskomst om ordning af spørgsmålet om udbringelse af personer fra  

 Forbundsrepublikken Tyskland til Danmark og fra Danmark til  

 Forbundsrepublikken Tyskland, som blev paraferet den 15. maj 1954 i København  

 af repræsentanter for Forbundsrepublikken Tysklands regering og den kongelige  

 danske regering.
 Nærværende skrivelse og Deres Ekscellences svarskrivelse i sagens  

 anledning vil udgøre den formelle overenskomst mellem de to landes regeringer  

 i spørgsmålet om udbringelse af personer fra Forbundsrepublikken Tyskland til  

 Danmark og fra Danmark til Forbundsrepublikken Tyskland.
 Overenskomsten træder i kraft den 1. juni 1954 og omfatter også landet  

 Berlin, såfremt Forbundsrepublikken Tysklands regering ikke inden 3 måneder  

 giver den kongelige danske regering anden meddelelse.
 Modtag, herr ambassadør, forsikringen om min udmærkede højagtelse.
Dr.
Berger.
Til Hans Ekscellence den danske ambassadør herr F.
Hvass, Bonn ------------------------- 31. maj 1954.
Herr Ministerialdirektor, I besvarelse af Deres skrivelse af 31. maj 1954 har jeg herved den ære at  

 meddele Dem, at den kongelige danske regering godkender det udkast til en  

 overenskmst om ordning af spørgsmålet om udbringelse af personer fra Danmark  

 til Forbundsrepublikken Tyskland og fra Forbundsrepublikken Tyskland til  

 Danmark, som blev paraferet den 15. 5. 1954 i København af repræsentanter for  

 den kongelige danske regering og Forbundsrepublikken Tysklands regering.
 Deres skrivelse, herr Ministerialdirektor og nærværende skrivelse vil  

 udgøre den formelle overenskomst mellem de to landes regeringer vedrørende  

 spørgsmålet om udbringelse af personer fra Danmark til Forbundsrepublikken  

 Tyskland og fra Forbundsrepublikken Tyskland til Danmark.
 Overenskomsten træder i kraft den 1. 6. 1954 og omfatter også landet  

 Berlin, såfremt Forbundsrepublikken Tysklands regering ikke inden 3 måneder  

 giver den kongelige danske regering anden meddelelse.
 Modtag, herr Ministerialdirektor, forsikringen om min udmærkede  

 højagtelse.
F.
Hvass Kgl. dansk ambassadør Til lederen af retsafdelingen i Auswartiges Amt, herr Ministerialdirektor Dr.
Hans Berger, Bonn.
 Den kongelige danske regering og Forbundsrepublikken Tysklands regering  

 har afsluttet følgende overenskomst:
 Afsnit A.
 Artikel I.
 Forbundsrepublikken Tyskland vil uden medvirken af den tyske diplomatiske  

 repræsentation i Danmark formløst modtage tyske statsborgere, som den  

 kongelige danske regering agter at udbringe, selv om de ikke er i besiddelse  

 af gyldigt rejsepas, såfremt der ved forelæggelse af legitimationspapirer  

 tilvejebringes bevis for eller det sandsynliggøres, at disse personer er i  

 besiddelse af tysk statsborgerret, og der ikke er grund til at antage, at de  

 har mistet denne ved erhvervelse af anden statsborgerret.
 Sådanne legitimationspapirer er hjemstavnsbeviser, indfødsretsbeviser,  

 naturalisationsbeviser og - uanset om de er udløbne - tyske rejsepas.
 Overtagelsen af disse personer skal finde sted på et gensidig anerkendt  

 grænseovergangssted under forelæggelse af et af de i 1. stk. nævnte  

 legitimationspapirer samt en overtagelsesbegæring.
 Den kongelige danske regering vil tage sådanne personer tilbage, som  

 ifølge en af de tyske myndigheder iværksat undersøgelse ikke ved udbringelsen  

 var i besiddelse af tysk statsborgerret, og som Forbundsrepublikken Tyskland  

 ikke i medfør af bestemmelserne i artikel II og IV har pligt til at modtage.
 Artikel II.
 Forbundsrepublikken vil efter anmodning modtage personer som de danske  

 myndigheder agter at udbringe, og som ikke opfylder betingelserne i artikel  

 I, hvis disse personer ulovligt er indrejst fra Forbundsrepublikken Tyskland  

 til Danmark.
 Denne bestemmelse finder ikke anvendelse, såfremt anmodning om overtagelse  

 fremsættes senere end 6 måneder efter udrejsen fraForbundsrepublikken, hvis  

 de pågældende personer ikke har opholdt sig mindst 2 uger i denne, eller hvis  

 de efter grænseoverskridelsen i Danmark har opnået retsstilling som  

 flygtninge i henhold til den i Geneve den 28. juli 1951 undertegnede  

 flygtningekonvention.
 Overtagelse finder heller ikke sted, hvis de personer, der agtes udbragt,  

 er finske, norske eller svenske statsborgere.
 Artikel III.
 Overtagelse af de i artikel II omhandlede personer sker, når der  

 forelægges en af Forbundsrepublikken Tysklands diplomatiske repræsentation i  

 Danmark på grundlag af dennes undersøgelser udfærdiget modtagelseserklæring.  

 Overgivelsen af disse personer skal finde sted på et godkendt  

 grænseovergangssted efter en mellem de to landes grænsemyndigheder aftalt  

 fremgangsmåde.
 Artikel IV.
 Personer, som ulovligt er indrejst fra Forbundsrepublikken til Danmark, og  

 som pågribes i Danmark inden 7 dage efter grænseoverskridelsen, kan overgives  

 til de tyske grænsemyndigheder og skal overtages formløst af disse, når de  

 danske grænsemyndigheder giver oplysninger, som gør det muligt for de tyske  

 grænsemyndigheder at konstatere, at de pågældende personer ulovligt har  

 overskredet grænsen.
 Artikel V.
 I det omfang tysk statsborgerret i medfør af disse bestemmelser er en  

 betingelse for overtagelsen, omfatter overtagelsespligten også sådanne  

 flygtninge eller fordrevne af tysk afstamning eller disses ægtefæller eller  

 efterkommere, der har fundet optagelse på Det tyske Riges område, således som  

 dette var den 31. december 1937.
 Afsnit B.
 Artikel I.
 Den kongelige danske regering vil uden medvirken af den danske  

 diplomatiske repræsentation i Forbundsrepublikken Tyskland formløst modtage  

 danske statsborgere, som Forbundsrepublikken Tysklands regering agter at  

 udbringe, selv om de ikke er i besiddelse af gyldigt rejsepas, såfremt der  

 ved forelæggelsen af legitimationspapirer tilvejebringes bevis for eller det  

 sandsynliggøres, at disse personer er i besiddelse af dansk statsborgerret og  

 der ikke er grund til at antage, at de har mistet denne ved erhvervelse af  

 anden statsborgerret.
 Sådanne legitimationspapirer er indfødsretsbeviser, naturalisationsbeviser  

 og - uanset om de er udløbne - danske pas.
 Overtagelsen af disse personer - skal finde sted på et gensidig anerkendt  

 grænseovergangssted under forelæggelse af et, af de i 1. stk. nævnte  

 legitimationspapirer samt en overtagelsesbegæring.
 Forbundsrepublikken vil tage sådanne personer tilbage, som ifølge en af de  

 danske myndigheder iværksat undersøgelse ikke ved udbringelsen var i  

 besiddelse af dansk statsborgerret, og som den kongelige danske regering ikke  

 i medfør af bestemmelserne i artikel II og IV har pligt til at modtage.
 Artikel II.
 Den kongelige danske regering vil efter anmodning af de kompetente tyske  

 myndigheder modtage personer, som de tyske myndigheder agter at udbringe, og  

 som ikke opfylder betingelserne i artikel I, hvis disse personer ulovligt er  

 fra Danmark til Forbundsrepublikken.
 Denne bestemmelse finder ikke anvendelse, såfemt anmodning om overtagelse  

 fremsættes senere end 6 måneder efter udrejsen fra Danmark, hvis de  

 pågældende personer ikke har opholdt sig mindst 2 uger i Danmark, eller hvis  

 de efter grænseoverskridelsen i Forbundsrepnblikken Tyskland har opnået  

 retsstilling som flygtninge i henhold til den i Geneve den 28. juli 1951  

 undertegnede flygtningekonvention.
 Overtagelse finder ikke sted, hvis de personer, der agtes udbragt, er  

 statsborgere i et land, med hvilket Forbundrepublikken har fælles grænse, dog  

 med undtagelse af personer, der som flygtninge hverken kan udbringes til  

 deres hjemland eller til det land, hvorfra de er flygtet.
 Artikel III.
Overtagelse af de i artikel II omhandlede personer sker, når der  

 forelægges en af den kompetente danske myndighed på grundlag af dennes  

 undersøgelser udfærdiget modtagelseserklæring.
Overgivelsen af disse personer  

 skal finde sted på et godkendt grænseovergangssted efter en mellem de to  

 landes grænsemyndigheder aftalt fremgangsmåde.
 Artikel IV.
 Personer, som ulovligt er indrejst fra Danmark til Forbundsrepublikken, og  

 som pågribes i denne inden 7 dage efter grænseoverskridelsen, kan overgives  

 til de danske grænsemyndigheder og skal overtages formløst af disse, når de  

 tyske grænsemyndigheder giver oplysninger, som gør det muligt for de danske  

 grænsemyndigheder at konstatere, at de pågældende personer ulovligt har  

 overskredet grænsen.
 Afsnit C.
 Udgifterne ved befordringen indtil grænseovergangsstedet af de personer,  

 der skal udbringes, afholdes af den myndighed, der foranlediger udbringelsen.
 Afsnit D.
 Denne overenskomst kan til enhver tid opsiges med 3 måneders varsel.  

 Opsigelsen sker ad diplomatisk vej.
 København, den 15. maj 1954.
 Udenrigsministeriet, den 27. august  

 1954.
H.
C.
Hansen.
