I henhold til tjenestemandslovens § 45, stk. 1, aftales følgende:
 § 1.  I aftale af 8. maj 1974 om tjenestetid m.v. for  

 lærere, inspektører og forstandere ved Statens sømandsskoler foretages  

 følgende ændring:
 § 5,  stk. 1, ophæves og erstattes af følgende  

 bestemmelse:
»§ 5.  Underviser en inspektør og en lærer ud  

 over det for ham gældende pligtige timetal, ydes der ham vederlag for det  

 overskydende antal timer.
Overtimebetalingen beregnes på grundlag af  

 pågældende tjenestemands årsløn og et årligt timetal på 1225 1/2. For de  

 første 5 læste overtimer kommer hertil et tillæg på 25 pct.« § 2.  Aftalen har virkning fra 1. april 1982.
Stk. 2.  Aftalen kan opsiges af hver af parterne med 3  

 måneders virkning, dog tidligst til 1. april 1983.
 København, den 13. april 1982.
Statstjenestemændenes  

 Centralorganisation II Finansministeriet P.
M.
V.
E.
B.
