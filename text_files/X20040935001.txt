Anmodning om ændring af valg i selvangivelsen Sagsfremstilling og begrundelse Skatteyderen, der  

 anvendte virksomhedsordningen, anskaffede december 2002 en varevogn for  

 646,713  

 kr.
Da forudsætningerne for at disponere indkomsten for indkomståret 2002 var  

 væsentligt ændret, anmodede skatteyderen om tilladelse til omvalg, jf.  

 skattestyrelseslovens § 37 D, således at bilen tages ud af  

 virksomhedsordningen  

 til privatøkonomien, som en blandet benyttet bil.
 Ved ligningen af  

 indkomståret 2001 blev et udlån fra skatteyderens virksomhed på ca. 1 mio.  

 kr.  

 til hans søn anset for en privat hævning i virksomhedsordningen.
 Efterfølgende blev  

 der under hensyn til reglerne i skattestyrelseslovens § 37 D tilladt  

 skatteyderen,  

 at ændrede sit valg, således at udlånet blev tilladt placeret uden for  

 virksomhedsordningen.
 Dette medførte en  

 ændret overskudsdisponering for 2001, hvor indestående på  

 mellemregningskontoen  

 blev tømt.
For indkomståret  

 2002 medførte det, at den oprindelige primosaldo på mellemregningskontoen  

 ændrede sig fra 671.766 kr. til 0 kr., hvilket tillige bevirkede, at der ikke  

 kunne foretages opsparing af overskud, og at tidligere opsparet overskud  

 20.371  

 kr. måtte hæves.
Hertil kom, at der skulle hæves 182.054 kr. på  

 indskudskontoen.
Repræsentanten  

 oplyser, at bilen blev placeret i virksomhedsordningen, ved anskaffelsen i  

 december  

 2002, for at undgå yderligere hævninger og dermed begrænse mulighederne for  

 at  

 opspare overskud.
Da de efterfølgende ændringer medførte, at dette hensyn  

 mistede sin betydning, ville man - såfremt dette havde været kendt ved  

 afslutningen af indkomståret 2002 - have valgt at holde bilen uden for  

 virksomhedsordningen, da der alligevel var hævet for meget.
Alternativt kunne  

 bilen udtages af virksomhedsordningen primo 2003, men dette ville så begrænse  

 mulighederne for at opspare overskud i 2003.
Den skatteansættende myndigheds indstilling og  

 begrundelse Den  

 skatteansættende myndighed har ikke imødekommet anmodningen.
Forvaltningen  

 har  

 som begrundelse for afgørelsen anført følgende:
"Det fremgår  

 af forarbejderne til skattestyrelseslovens § 37 D, at betingelserne for at  

 tillade ændringer efter bestemmelsen for det første forudsætter, at det  

 tidligere trufne valg som følge af myndighedernes korrektion eller ændring af  

 skatteansættelsen ikke har de skattemæssige virkninger, der var forudsat, da  

 valget blev truffet.
Desuden forudsætter det, at den skattepligtige kan  

 godtgøre, at det vil have økonomiske konsekvenser, såfremt valget  

 opretholdes.
 Ud fra  

 bestemmelsens ordlyd og lovens forarbejder er det usikkert, om reglen kan  

 anvendes på afledte konsekvensændringer i tidligere og efterfølgende  

 indkomstår.
Vi finder dog  

 ikke, at de direkte skattemæssige konsekvenser af bilens placering i  

 virksomhedsordningen er ændret som følge af de for 2002 foretagne (fra 2001  

 afledte) indkomstændringer.
De økonomiske konsekvenser ved at opretholde  

 valget  

 består derfor alene i et ændret grundlag for at disponere  

 virksomhedsskatteordningen i de indkomstår der afsluttes efter 2001.
Betingelserne for  

 at tillade ændret valg anses ikke for opfyldt.
Det ansøgte omvalg kan derfor  

 ikke imødekommes." Told - og Skattestyrelsens indstilling og begrundelse.
Af  

 skattestyrelseslovens § 37 D, stk. 1 fremgår, at skatteministeren kan  

 tillade,  

 at en skattepligtig kan ændre et valg i selvangivelsen, i det omfang  

 skattemyndighederne har foretaget en skatteansættelse af betydning for valget  

 og valget som følge heraf har fået utilsigtede skattemæssige konsekvenser.  

 Ifølge lovens stk. 2, skal anmodning om tilladelse efter stk. 1 fremsættes af  

 den skattepligtige inden 6 måneder efter, at den skattepligtige er kommet til  

 kundskab om den skatteansættelse, der begrunder anmodningen.
Skatteministeren  

 kan efter anmodning fra den skattepligtige dispenserer fra fristen, hvis der  

 foreligger  

 særlige omstændigheder.
 Af bemærkningerne  

 til lovforslaget fremgår, at der ikke vil kunne opnås tilladelse, hvis der  

 foreligger strafbare forhold, eller hvis der er tale om forsøg på  

 skatteunddragelse.
 I bemærkningerne  

 til lovforslaget er der nævnt et eksempel, hvori det fremgår, at skatteyderen  

 kan ændre sit tidligere valg med hensyn til dispositioner i  

 virksomhedsordningen.
 Ifølge det  

 oplyste, har skatteyderen for indkomståret 2001 fået tilladelse, jf.  

 skattestyrelseslovens § 37 D til, at et udlån til hans søn blev placeret uden  

 for virksomhedsordningen.
 Efterfølgende  

 ønsker skatteyderen, at hans varevogn ligeledes føres ud af  

 virksomhedsordningen.  

 En ændring af valget, således at bilen føres ud af virksomhedsordningen ville  

 medføre, at der kan opspares overskud i virksomhedsordningen for indkomståret  

 2003, og at skatteansættelsen skal foretages under anvendelse af reglerne for  

 blandet benyttede biler udenfor virksomhedsordningen.
 Der er i sagen en  

 ansættelsesændring vedrørende 2002. Efter skattestyrelseslovens § 37 D, er  

 det  

 uden betydning, om denne ansættelsesændring er en konsekvens af en  

 ansættelsesændring  

 for det forudgående år, herunder om § 37 D har været anvendt i forbindelse  

 med  

 den pågældende ansættelsesændring.
 Spørgsmålet er  

 herefter, om ansættelsesændringen vedrørende indkomståret 2002 gør, at  

 placeringen  

 af bilen i virksomhedsordningen har fået utilsigtede skattemæssige  

 konsekvenser.
 Ansættelsesændringen  

 betyder ingen ændring vedrørende beskatningen af bilen.
 Oprindeligt blev  

 bilen placeret i virksomhedsordningen for at undgå yderligere hævninger og  

 dermed  

 begrænsninger i mulighederne for at opspare overskud.
Som følge af  

 ansættelsesændringen hæves hele årets overskud, hele konto for opsparet  

 overskud  

 og et beløb på indskudskontoen.
Begrundelsen for placeringen af bilen i  

 virksomhedsordningen er dermed bortfaldet.
 I bemærkningerne  

 til § 37 D, er anført følgende:
"Det er en  

 betingelse for tilladelse til ændring efter bestemmelsen, at det tidligere  

 trufne valg som følge af myndighedernes korrektion eller ændring af  

 skatteansættelsen ikke har de skattemæssige virkninger, der var forudsat, da  

 valget blev truffet, og at den skattepligtige kan godtgøre, at det vil have  

 økonomiske konsekvenser, såfremt valget opretholdes." De almindelige bemærkninger  

 til lovforslaget, lægger imidlertid op til et bredere anvendelsesområde, idet  

 det her er anført:
 "Såfremt  

 skattemyndighederne tilsidesætter selvangivelsen, og valget som følge heraf  

 får  

 uhensigtsmæssige skattemæssige virkninger for den skattepligtige, kunne den  

 skattepligtige imidlertid ikke på tidspunktet for indgivelsen af  

 selvangivelsen  

 forudse de skattemæssige konsekvenser af valget, hvorfor det forekommer  

 urimeligt at fastholde den skattepligtige herpå.
Det foreslås på  

 den baggrund, at der indsættes en regel i skattestyrelsesloven, hvorefter  

 skatteministeren kan tillade, at et valg i selvangivelsen kan ændres, såfremt  

 skattemyndighederne har foretaget en skatteansættelse af betydning for  

 valget,  

 og valget som følge heraf har fået utilsigtede skattemæssige  

 virkninger." Her tales om  

 "uhensigtsmæssige skattemæssige virkninger", hvilket dækker over  

 andet og mere end "utilsigtede skattemæssige virkninger".
I den konkrete sag  

 er det tvivlsomt, om valget har utilsigtede virkninger.
Der er jo ikke ændret  

 på de skattemæssige konsekvenser af beskatningen af bilen.
 På den anden side  

 kan valget af placering af bilen i virksomhedsordningen godt antages at have  

 uhensigtsmæssige skattemæssige virkninger, da begrundelsen for at placere  

 bilen  

 i virksomhedsordningen er bortfaldet, og at skatteyder på trods heraf - uden  

 en  

 ændring af placeringen - må leve med de afledte konsekvenser af valget  

 (blandt  

 andet beskatning af fri bil til rådighed efter virksomhedsskattelovens § 1,  

 stk. 3, jf. ligningslovens § 16).
 Styrelsen finder,  

 at den lempelige fortolkning, som har støtte i forarbejderne, bør anvendes.  

 Styrelsen finder derfor, at der er hjemmel i skattestyrelseslovens § 37 D,  

 stk.  

 1, til at tillade ændringen af valget med hensyn til placeringen af bilen i  

 virksomhedsordningen, og at betingelserne i stk. 1 er opfyldt.
Styrelsen finder  

 endvidere, at betingelserne i skattestyrelseslovens § 37 D, stk. 2 er  

 opfyldt.  

 Den 7. januar 2004 ændrer skatteafdelingen skatteansættelser for indkomståret  

 2002. Den 16. februar 2004 giver skatteafdelingen afslag på anmodning om  

 ændring af valget.
Anmodningen er således fremsendt, indenfor fristen af 6  

 måneder På baggrund af de  

 foreliggende oplysninger er det styrelsens vurdering, at der ikke foreligger  

 strafbare forhold, eller forsøg på skatteunddragelse.
 Da betingelser i  

 skattestyrelseslovens § 37 D er opfyldt, indstilles, at anmodningen i henhold  

 til skattestyrelseslovens § 37 D imødekommes.
 Ligningsrådet  

  

 tiltræder indstillingen.
