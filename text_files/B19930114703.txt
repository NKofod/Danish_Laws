 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De Forenede Nationers pagt, som ændret ved lov nr. 228 af 6. juni  

 1985, §§ 1-2 i lov om anvendelse af visse af De Eruopæiske Fællesskabers  

 retsakter om ind- og udførsel af varer, jf. lovbekendtgørelse nr. 267 af 11.  

 april 1988, samt under henvisning til Rådets forordninger (EF) nr. 3274/93 af  

 29. november 1993 og 3275/93 af 29. november 1993 fastsættes herved til  

 opfyldelse af De Forenede Nationers Sikkerhedsråds resolutioner nr. 748 af  

 31. marts 1992 og 883 af 11. november 1993 om Libyen:
 § 1.  Tilgodehavender, herunder værdipapirer og  

 likvide midler, der direkte eller indirekte tilhører eller kontrolleres af  

 den libyske stat, libyske myndigheder eller af juridiske personer, som ejes  

 eller kontrolleres direkte eller indirekte heraf, bortset fra tilgodehavender  

 omfattet af reglerne i artikel 4 i Rådets forordning (EF) nr. 3274/93, samt  

 regler i Rådets forordning (EF) nr. 3275/93, skal indsættes på spærrede konti  

 eller depoter i pengeinstitutter i Danmark.
 Stk. 2.  De kontoførende institutter skal spærre de  

 konti i Værdipapircentralen, hvor den libyske stat, libyske myndigheder eller  

 de i stk. 1 nævnte juridiske personer er registrerede som ejere eller  

 rettighedshavere.
 Stk. 3.  De i stk. 1 og 2 nævnte spærrede konti og  

 depoter kan ikke åbnes uden tilladelse fra industriministeren.
 § 2.  Det påhviler pengeinstitutter, hvortil der  

 foretages indbetalinger af midler på konti, jf. artikel 4, stk. 1, i Rådets  

 forordning (EF) nr. 3274/93, at sikre dokumentation for, at betingelserne for  

 så vidt angår midlernes oprindelse er opfyldt.
 § 3.  Når særlige humanitære hensyn taler derfor, kan  

 udenrigsministeren dispensere fra forbudet indeholdt i artikel 1, stk. 1, i  

 Rådets forordning (EF) nr. 3274/93 af 29. november 1993.
 Stk. 2.  Tilladelse til udførsel af varer og  

 tjenesteydelser fra Danmark i henhold til artikel 3, stk. 2, i Rådets  

 forordning (EF) nr. 3274/93 udstedes af industriministeren.
 § 4.  Det er forbudt at foretage eller forsøge at  

 foretage salg, overdragelse, transport eller anden form for levering til  

 Libyen af:
 Stk. 2.  Det er endvidere forbudt at indgå eller forsøge  

 at indgå aftaler om licens til fremstilling eller vedligeholdelse af de i  

 stk. 1 omhandlede genstande.
 Stk. 3.  Det er forbudt at yde eller forsøge at yde  

 Libyen teknisk rådgivning, bistand eller træning vedrørende forsyning,  

 fremstilling, vedligeholdelse eller brug af de i stk. 1 omhandlede genstande.
 § 5.  Personer, herunder bestyrelsesmedlemmer i  

 virksomheder, der overtræder §§ 1, 2 og 4 eller bestemmelserne i Rådets  

 forordninger (EF) nr. 3274/93 og 3275/93 straffes efter § 110 c, stk. 2, i  

 straffeloven med bøde, hæfte eller under skærpende omstændigheder med fængsel  

 indtil 4 år.
 Stk. 2.  Er overtrædelser af bestemmelserne i Rådets  

 forordninger (EF) nr. 3274/93 og 3275/93 begået af et aktieselskab,  

 andelsselskab, anpartsselskab eller lignende kan der pålægges selskabet som  

 sådant bødeansvar.
§ 6.  Udbytte ved handlinger, der er strafbare efter  

 denne anordning, konfiskeres.
Straffelovens § 75, stk. 1, 2. pkt., § 76, stk.  

 1 og stk. 3-5, og § 77, stk. 1 og 3, finder tilsvarende anvendelse på  

 konfiskation efter denne bestemmelse.
 § 7.  Forholdsreglerne i denne anordning omfatter også  

 danske statsborgere, der opholder sig uden for den danske stat.
 § 8.  Anordningen træder i kraft ved bekendtgørelse i  

 Lovtidende.
 § 9.  Anordningen gælder ikke for Færøerne og  

 Grønland.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
Niels Helveg Petersen RÅDETS FORORDNING (EF) Nr. 3274/93 af 29. november 1993 om forhindring af levering af visse varer og tjenesteydelser  

 til Libyen RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 228 A, under henvisning til den fælles holdning vedtaget af Rådet for Den  

 Europæiske Union den 22. november 1993, under henvisning til forslag fra Kommissionen, og ud fra følgende betragtninger:
Rådet har udstedt forordning (EØF) nr. 945/92(1) i overensstemmelse med  

 resolution 748 (1992) vedtaget af De Forenede Nationers Sikkerhedsråd; De Forenede Nationers Sikkerhedsråd besluttede i betragtning af, at Libyen  

 stadig ikke efterkommer dets resolution 731 (1992) og 748 (1992), i medfør af  

 kapitel VII i De Forenede Nationers pagt ved resolution 883 (1993) at  

 forlænge de foranstaltninger, der blev vedtaget ved resolution 748 (1992); Fællesskabet har besluttet at optage de supplerende foranstaltninger i et  

 enkelt fællesskabsinstrument for at skabe større klarhed; på denne baggrund kan Rådets forordning (EØF) nr. 945/92 ophæves; Fællesskabets lovgivning bør i overensstemmelse med De Forenede Nationers  

 Sikkerhedsråds resolution 748 (1992) og 883 (1993) ikke berøre bestemte  

 lufttransportydelser, der er begrundet ud fra væsentlige humanitære hensyn,  

 eller forhindre levering af bestemte former for nødudstyr eller udstyr og  

 tjenesteydelser, der er direkte forbundet med civil flyvekontrol - UDSTEDT FØLGENDE FORORDNING:
Artikel 1 1. Der nægtes ethvert fly tilladelse til at starte fra  

 eller lande på eller overflyve Fællesskabets område, hvis flyet skal lande på  

 eller er startet fra Libyens område.
 2. Der gives dog tilladelse, når den pågældende  

 flyvning ud fra væsentlige humanitære hensyn er blevet godkendt af det  

 udvalg, der er nedsat ved paragraf 9 i resolution 748 (1992) vedtaget af De  

 Forenede Nationers Sikkerhedsråd.
Artikel 2 1. Alle Libyan Arab Airlines' kontorers virksomhed og  

 drift forbydes, og selskabets kontorer lukkes fuldstændig.
 2. Alle handelstransaktioner med Libyan Arab Airlines  

 forbydes, også honorering eller endossering af billetter og andre dokumenter  

 udstedt af dette luftfartsselskab.
Artikel 3 1. Direkte eller indirekte levering til Libyen af de i  

 bilaget til denne forordning opregnede varer og/eller tjenesteydelser er  

 forbudt.
 2. Medlemsstaternes kompetente myndigheder kan dog  

 give forudgående tilladelse til levering af varer og tjenesteydelser til  

 Libyen, såfremt disse varers og/eller tjenesteydelsers endelige anvendelse  

 adskiller sig fra den endelige anvendelse, som er anført i bilaget til denne  

 forordning.
 3. Medlemsstaterne underretter inden for 30 dage  

 hinanden og Kommissionen om udførsler, som er tilladt i medfør af stk. 2.
Artikel 4 1. Libyens regering og offentlige myndigheder samt  

 handels- eller industriforetagender eller offentlige værker, der ejes eller  

 kontrolleres direkte eller indirekte af Libyens regering eller offentlige  

 myndigheder, eller enhver, som medlemsstaterne anser for at handle enten på  

 den libyske regerings eller de libyske offentlige myndigheders vegne eller på  

 vegne af en enhed, som i relation til denne forordning kontrolleres af den  

 libyske regering eller de libyske offentlige myndigheder, kan råde over  

 pengemidler og andre finansielle ressourcer fra deres salg eller levering af  

 olie eller olieprodukter, herunder naturgas og andre naturgasprodukter,  

 landbrugsprodukter eller råvarer med oprindelse i Libyen og udført herfra  

 efter den 1. december 1993, forudsat at disse midler indbetales på bankkonti,  

 som udelukkende anvendes til disse midler.
 2. Medlemsstaterne sætter denne bestemmelse i kraft og  

 underretter hinanden og Kommissionen om de herved trufne foranstaltninger.
Artikel 5 Denne forordning finder anvendelse uanset rettigheder eller forpligtelser  

 i medfør af internationale aftaler, kontrakter, licenser eller tilladelser,  

 som er indgået eller indrømmet før den 1. december 1993.
Artikel 6 Denne forordning gælder på Fællesskabets område, herunder dets luftrum, og  

 i ethvert luftfartøj eller skib henhørende under en medlemsstats  

 jurisdiktion, og for enhver andetstedsværende person, som er statsborger i en  

 medlemsstat, som for enhver andetstedsværende juridisk person, der er  

 oprettet eller stiftet i henhold til en medlemsstats lovgivning.
Artikel 7 Hver medlemsstat fastsætter, hvilke sanktioner der skal anvendes i  

 tilfælde af overtrædelse af denne forordnings bestemmelser.
Artikel 8 Forordning (EØF) nr. 945/92 ophæves.
Artikel 9 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Den anvendes fra den 1. december 1993, kl. 00.01 »Eastern Standard  

 Time« i New York.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 29. november  

 1993.
På Rådets vegne G.
COEME Formand BILAG Varer og tjenesteydelser, hvis levering til Libyen er forbudt i henhold  

 til forordningens artikel 3:
- levering af maskinteknisk eller vedligeholdelsesservice af fly og  

 flykomponenter - rådgivning og bistand til og uddannelse af libyske piloter,  

 flyvemaskinister og personale beskæftiget med vedligeholdelse af fly eller på  

 jorden, som er inddraget i driften af fly eller lufthavne i Libyen - certificering af libyske flys luftdygtighed - betaling af nye fordringer på grundlag af bestående direkte  

 forsikringskontrakter for libyske fly - ny direkte forsikring af libyske fly eller fornyelse af sådan forsikring - med undtagelse af nødudstyr og udstyr og tjenesteydelser, der er direkte  

 forbundet med civil flyvekontrol:
- materialer eller komponenter til bygning, forbedring eller  

 vedligeholdelse af libyske civile eller militære lufthavne og dermed  

 forbundne faciliteter og udstyr, og - maskintekniske eller andre tjenesteydelser til vedligeholdelse af  

 sådanne lufthavne og dermed forbundne faciliteter og udstyr.
II.
Udstyr konstrueret til benyttelse i råolieeksportterminaler; - lastebøjer eller enkeltpunktsfortøjninger (SPM) - slanger til sammenkobling af undervandsmanifolder (PLEM) og  

 enkeltpunktsfortøjninger og flydende lasteslanger af størrelse 12J(s)-16J(s) - ankerkæder.
III.
Udstyr ikke specielt konstrueret til anvendelse i  

 råolieeksportterminaler, men som på grund af deres store kapacitet kan  

 anvendes til dette formål; - lastepumper med stor kapacitet (4 000 m3/h eller mere) og studs (10 bar  

 eller mindre) - trykpumper med samme gennemstrømningshastigheder - udstyr til indvendig inspektion og rengøring af rørledninger (f.eks.  

 skrabere 16Js) og derover) - højvolumen måleudstyr (1 000 m3/h og derover).
IV.
Raffinaderiudstyr - kedler, der opfylder American Society of Mechanical Engineers 1  

 standards - ovne, der opfylder American Society of Mechanical Engineers 8 standards - fraktioneringssøjler, der opfylder American Society of Mechanical  

 Engineers 8 standards - pumper, der opfylder American Petroleum Institute 610 standards - katalytiske reaktorer, der opfylder American Society of Mechanical  

 Engineers 8 standards - tilberedte katalysatorer, herunder følgende: katalysatorer indeholdende  

 platin, katalysatorer indeholdende molybdæn.
V.
Reservedele til produkter nævnt i I-IV.
RÅDETS FORORDNING (EF) Nr. 3275/93 af 29. november 1993 om forbud mod at indfri fordringer i forbindelse med kontrakter og  

 transaktioner, der er omfattet af De Forenede Nationers Sikkerhedsråds  

 resolution 883 (1993) og dermed forbundne resolutioner RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 228 A, under henvisning til den fælles holdning vedtaget af Rådet for Den  

 Europæiske Union den 22. november 1993, under henvisning til forslag fra Kommissionen, og ud fra følgende betragtninger:
Ved forordning (EØF) nr. 945/92(1) og (EF) nr. 3274/93(2), har  

 Fællesskabet truffet foranstaltninger til at forhindre Fællesskabets  

 samhandel med Libyen; som følge af embargoen over for Libyen er der risiko for, at Libyen rejser  

 fordringer over for erhvervsdrivende i Fællesskabet og i tredjelande; De Forenede Nationers Sikkerhedsråd vedtog den 11. november 1993  

 resolution 883 (1993), hvis paragraf 8 omhandler Libyens fordringer i  

 forbindelse med kontrakter og transaktioner, der er omfattet af de  

 foranstaltninger, som Sikkerhedsrådet har besluttet at iværksætte ved  

 resolution 883 (1993) og dermed forbundne resolutioner; det er nødvendigt til stadighed at beskytte de erhvervsdrivende mod  

 sådanne fordringer og afskære Libyen fra at opnå kompensation for embargoens  

 negative virkninger; Fællesskabet er enig i, at Libyen fuldt ud skal overholde bestemmelserne i  

 paragraf 8 i De Forenede Nationers Sikkerhedsråds resolution 883 (1993) og  

 mener, at der ved enhver beslutning om at lempe eller hæve foranstaltningerne  

 over for Libyen bør tages ganske særligt hensyn til, om Libyen på nogen måde  

 har undladt at overholde bestemmelserne i paragraf 8 i resolution 883 (1993)  

 - UDSTEDT FØLGENDE FORORDNING:
Artikel 1 I denne forordning forstås ved Opfyldelsen af en kontrakt eller transaktion anses ligeledes for at være  

 omfattet af de foranstaltninger, der er besluttet i overensstemmelse med De  

 Forenede Nationers Sikkerhedsråds resolution 883 (1993) og dermed forbundne  

 resolutioner, hvis fordringens eksistens eller indhold direkte eller  

 indirekte er et resultat af disse foranstaltninger, jf. dog artikel 2.
Artikel 2 1. Det er forbudt at indfri eller at tage skridt til  

 at indfri enhver fordring, der fremsættes af og som følger af eller har tilknytning til en kontrakt eller transaktion,  

 hvis opfyldelse blev påvirket helt eller delvis, direkte eller indirekte af  

 de foranstaltninger, der er besluttet i overensstemmelse med De Forenede  

 Nationers Sikkerhedsråds resolution 883 (1993) og dermed forbundne  

 reslutioner.
 2. Forbudet i stk. 1 finder anvendelse på  

 Fællesskabets område og på enhver statsborger i en medlemsstat og enhver  

 juridisk person, der er registreret eller oprettet i henhold til en  

 medlemsstats lovgivning.
Artikel 3 Med forbehold af de foranstaltninger, der er besluttet i overensstemmelse  

 med De Forenede Nationers Sikkerhedsråds resolution 883 (1993) og dermed  

 forbundne resolutioner finder artikel 2 ikke anvendelse på forudsat at fordringen ikke omfatter noget beløb i form af renter,  

 godtgørelse eller andet som kompensation for, at der som følge af disse  

 foranstaltninger ikke har fundet nogen indfrielse sted i henhold til den  

 pågældende kontrakts eller transaktions betingelser.
Artikel 4 I forbindelse med enhver procedure vedrørende inddrivelse af en fordring  

 påvhiler det den person, der søger at få fordringen inddrevet, at bevise, at  

 indfrielsen af fordringen ikke er forbudt i henhold til artikel 2.
Artikel 5 Hver medlemsstat fastsætter, hvilke sanktioner der skal anvendes i  

 tilfælde af overtrædelse af denne forordnings bestemmelser.
Artikel 6 Denne forordning træder i kraft på dagen for offentliggørelsen i De  

 Europæiske Fællesskabers Tidende.
 Den anvendes fra den 1. december 1993, kl. 00.01 »Eastern Standard  

 Time« i New York.
 Denne forordning er bindende i alle enkeltheder og gælder umiddelbart i  

 hver medlemsstat.
 Udfærdiget i Bruxelles, den 29. november  

 1993.
