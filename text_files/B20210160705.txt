Bekendtgørelse om ændring af bekendtgørelse om genåbning, restriktioner og krav om coronapas for køreundervisning og køreprøver i forbindelse med håndtering af covid-19 § 1 I bekendtgørelse nr. 1572 af 3. juli 2021 om genåbning, restriktioner og krav om coronapas for køreundervisning og køreprøver i forbindelse med håndtering af covid-19 foretages følgende ændring:
 1. § 6, nr. 1, affattes således:
»1) Der må maksimalt tillades adgang for 1 elev eller prøvetager pr. 2 m2 gulvareal, hvortil der er offentlig adgang.
Gulvarealet nævnt i 1. pkt. opgøres indvendigt væg til væg uanset inventar m.v.
Ved indgangen til lokalerne skal der opsættes informationsmateriale om, hvor mange personer, der maksimalt må tillades adgang for, jf. 1. og 2. pkt.« § 2 Bekendtgørelsen træder i kraft den 1. august 2021.
