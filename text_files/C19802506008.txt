 Ref.: Lov om folkeskolen, lov nr. 313 af 26 JUN 1975, - 9 og 13.
 Tillæg: Arbejdsdirektoratets cirkulære nr. 253/79 af 5 OKT 1979.
FORMÅL 1. Erhvervspraktik har generelt til formål dels at  

 forberede eleverne på deres personlige valg af uddannelse og erhverv, dels at  

 orientere dem om de sider af samfundslivet, der har forbindelse med  

 uddannelses- og erhvervsforhold i almindelighed.
 Erhvervspraktik i forsvaret skal i den udstrækning, det er muligt, give  

 eleverne et indtryk af forsvarets placering i samfundet og et så realistisk  

 billede som muligt af uddannelsesmuligheder for piger og drenge samt  

 arbejdsbetingelser for forsvarets personel.
UDPEGNING AF ERHVERVSPRAKTIKTJENESTESTEDER 2. Forsvarskommandoen,uåpeger de tjenestesteder, der  

 kan modtage skoleelever i erhvervspraktik.
For så vidt angår praktik i  

 flådens skibe sker udpegningen i samråd med Søværnets operative Kommando  

 (SOK).
INDBERETNING OM GENNEMFØRELSE AF ERHVERVSPRAKTIK 3. Udpegede tjenestesteder - for flådens skibe SOK -  

 indberetter årligt pr. 15 APR til:
Forsvarets Oplysnings- og Velfærdstjeneste (FOV) med efterretning til:
Forsvarskommandoen og for så vidt angår hærens tjenestesteder til:
vedkommende landsdelskommando om mulighederne for gennemførelse af erhvervspraktik i det kommende  

 skoleår.
 Indberetningen skal indeholde følgende oplysninger:
a.
Tjenestestedets adresse og t1f.nr. samt lokalnr. på kontaktofficerer.
b.
Hvilke militære praktikarter der kan gennemføres.
Hvilke civile  

 praktikarter der kan gennemføres.
c.
Angivelse af ugenumre, i hvilke der kan gennemføres erhvervspraktik.
d.
Hvor mange praktikanter tjenestestedet ønsker pr. hold (pr. uge).
e.
Oplysning om hvorvidt der kan gennemføres erhvervspraktik for piger.
f.
Angivelse af indkvarteringsmuligheder for piger og drenge.
g.
Bemærkninger om praktikkens gennemførelse i det forløbne skoleår  

 (ledelsesmæssige problemer, tilsyn og disciplin, samarbejde med civile  

 myndigheder m.v.).
 Formular til brug for indberetningen tilsendes fra FOV.
ERHVERVSPRAKTIKSTEDER 4. På grundlag af de modtagne indberetninger fra  

 tjenestestederne udarbejder FOV en oversigt over erhvervspraktikmuligheder i  

 forsvaret.
 Oversigten tilsendes skolekonsulenter (der fordeler til skolevejlederne)  

 erhvervsvejledningskontorer forsvarets tjenestesteder.
FORDELING AF ERHVERVSPRAKTIKANTERNE 5. Fordelingen af erhvervspraktikpladser i forsvaret  

 forestås af den offentlige erhvervsvejledning i de tilfælde, hvor der  

 foreligger lokal aftale herom mellem et erhvervspraktiktjenestested og et  

 erhvervsvejledningskontor.
Hvor sådan aftale ikke foreligger, varetages  

 fordelingen af erhvervspraktiktjenestestederne.
 For at elever kan komme i betragtning til erhvervspraktik i forsvaret,  

 skal anmodning herom indsendes senest 4 og tidligst 6 uger før den ønskede  

 praktikperiode til pågældende erhvervsvejledningskontor eller  

 erhvervspraktiktjenestested.
Hvor ferieperioder stiller sig hindrende i vejen for overholdelse af  

 »6-ugers reglen«, kan denne fraviges.
F. eks. kan anmodninger om  

 praktikpladser i de 6 uger, der følger umiddelbart efter sommerferiens ophør,  

 indsendes i de sidste 2 uger før feriens påbegyndelse.
 Anmodningen skal indeholde oplysning om praktikønske og værn, elevens  

 navn, adresse, skole og klasse m.v.
 I videst mulige omfang placeres eleverne efter deres ønske og på  

 tjenestesteder nær deres bopæl.
 I tilfælde, hvor antallet af tilmeldinger til en bestemt praktikuge  

 overstiger antallet af pladser, kan fordelingen ske ved lodtrækning.
 Tjenestestedet tilsender hver elev, der er tildelt praktikplads, en  

 orientering, der skal indeholde praktiske oplysninger om praktikopholdet samt  

 om, hvilke uddannelser og tjenester der vil blive givet indblik i.
 FORHOLD VEDRØRENDE INDKVARTERING, FORPLEJNING, TILSYN, OMGANG MED  VÅBEN  

 M.V.
 6. I tilslutning til de af i »Fællesudvalget  

 mellem erhvervsvejledningsrådet og uddannelsesrådet for grundskolen« og  

 de af FOV udsendte oplysningsmaterialer vedrørende erhvervspraktik,  

 fastsættes følgende bestemmelser for praktikanters ophold ved forsvarets  

 tjenestesteder:
 - Erhvervspraktikopholdet er normalt af 1 uges varighed (mandag- fredag).
- Praktikanter, som ikke ved daglig hen- og tilbagerejse kan deltage i  

 erhvervspraktikantarrangementer, underbringes og forplejes i henhold til FKO  

 skr. Ø.627.470/ØØ3-11158 af 9 MAJ 1978, pkt.
V.
 - Hvor tjenestestedet finder det hensigtsmæssigt, kan praktikanten  

 endvidere iklædes under praktikopholdet.
- Tjenestestedet udpeger en egnet befalingsmand eller menig til at føre  

 tilsyn med praktikanterne.
Tilsynspligten omfatter ikke fritidsophold uden  

 for tjenestestedet.
 - For indkvarterede praktikanter under 18 år fastsættes mødetidspunktet  

 efter udgangstilladelse af det pågældende tjenestested, dog senest til kl.  

 2400.
 - Praktikanter kan medtages i flådens skibe (normalt kun under sejlads i  

 egentlige danske farvande), i helikoptere og samt som passagerer i  

 motorkøretøjer, medmindre der direkte øves eller gennemføres egentlig  

 mørkekørsel.
 - Praktikanter i flådens skibe afkræves ikke den i tillægget (B 3) anførte  

 attest for gennemgået tuberkuloseundersøgelse.
- Praktikanter må gennemføre skydning på skydebane med gevær M/50 eller  

 M/75 under anvendelse af salonammunition.
De skal forinden gennemgå 1-2  

 timers uddannelse i våbenbetjening, sigte- og aftræksøvelser m.v. på  

 pågældende skydevåben.
 Uddannelsen samt skydningen skal forestås af en skydeinstruktøruddannet  

 officer.
 Praktikanterne må ikke komme i berøring med anden ammunition, sprængmidler  

 o.l.
 - De med indkvartering og iklædning af praktikanter forbundne omkostninger  

 afholdes af værnenes budgetter og konteres efter art på de respektive konti.
 - Praktikanter medbringer sygesikringsbevis (midlertidig sygesikringsbevis  

 udstedes af den lokale sygesikring). I tilfælde af sygdom konsulteres den  

 lokale læge (evt. lægevagt).
Elever uden dansk indfødsret vil normalt kunne deltage i erhvervspraktik i  

 forsvaret.
En eventuel senere indtræden i forsvarets tjeneste er afhængig af  

 en særlig godkendelse, jævnfør stk. 2 i lov om værnepligt, (Kundgørelse for  

 Forsvaret B.5-1970). Om ansættelse som tjenestemand, se grundlovens § 27.
ERSTATNINGSSPØRGSMÅL 7. Praktikanterne er omfattet af bestemmelser om  

 erstatningsordning og ulykkesforsikring i henhold til Arbejdsdirektoratets  

 cirkulære (se tillæg).
 Anmeldelse af forvoldte skader og/eller tilskadekomst indgives på de af  

 Arbejdsdirektoratet udarbejdede blanketter (se bilag), som rekvireres,  

 udfyldes og indsendes efter de i ovennævnte cirkulærer angivne  

 retningslinier.
EB P.
B.
KROGEN generalmajor Chef for Personelstaben Fordeling: Standardfordeling (+1 eks. til KVO) + HRN AFD/UAFD FLVESK FOV (400) TILLÆG FKOBST P.493-6 OKT 198O A46 AF.cirkl. nr. 253/79.
Arbejdsdirektoratet København, den 5.10. 1979.
HS Arbejdsformidlingskontorerne.
Cirkulære om erstatningsordningen for erhvervspraktik,  

 studiebesøg o g arbejdspraktik m.v.
 I det følgende gives en samlet fremstilling af de gældende regler om  

 erstatningsordningen for erhvervspraktik m.v.
I.
Erstatningsordningens område A.
Erstatningen omfatter følgende aktiviteter:
 1. Erhvervspraktiksordningen.
 2. Studiebesøg og andre uddannelses- og erhvervsorienterende  

  arrangementer.
 3. Praktik som led i valgfaget arbejdskendskab.
 4. Arbejdspraktik (for folkeskolens specialundervisnings elever).
 5. Erhvervspraktik under deltagelse i erhvervsmæssige intro-  

  duktionskurser iværksat i henhold til kapitel III i lov om  erhvervsmæssig  

 uddannelse af specialarbejdere m. fl. og omskoling.
 Det er en forudsætning for erstatningsordningens anvendelse, at ak-  

  tiviteterne iværksættes gennem erhvervsvejledningen (AF) eller  skolen.
Erstatningsordningen omfatter elever og andre vejledningssøgende der  

 deltager i de ovennævnte aktiviteter.
Bemærk herved særlig følgende:
Erhvervspraktik kan ikke tilrettelægges for elever under 8. klassetrin.
Et  

 praktikophold er som regel af 1 eller 2 ugers varighed; erstatningsordningen  

 dækker normalt ikke ophold af over 1 måneds varighed.
 Arbejdspraktik tilrettelægges normalt for elever på 10. klassetrin;  

 arbejdspraktik af mindre omfang kan dog tilrettelægges for elever på 8. - 9.  

 klassetrin.
 Der henvises i øvrigt til hæftet »Praktik, studiebesøg, mødeformer  

 som led i uddannelses- og erhvervsorientering og arbejdskendskab i  

 folkeskolen« (særtryk af kap. 6 i Undervisningsvejledning for  

 folkeskolen, nr. 19), der i 1977 er udgivet af Fællesudvalget mellem  

 Erhvervsvejledningsrådet og Uddannelsesrådet for Grundskolen; hæftet  

 omhandler tillige arbejdspraktik, hvorom der fra Fællesudvalget foreligger  

 pjecen »Arbejdspraktik og andre valgforberedende arrangementer for  

 specialundervisningens elever« (1972). De nævnte publikationer er ved  

 udgivelsen tilsendt arbejdsformidlingskontorerne.
En arbejdsgruppe behandler for tiden spørgsmålet om en erstatningsordning  

 for andre praktikformer, jf.
AF-cirk. nr. 337/76 af 12/11 1976. Den forventes  

 at afslutte sit arbejde i dette efterår 1979.
 Skoleelever m.v. i Grønland omfattes af erstatningsordningen, hvorimod  

 Færøerne ikke er omfattet af ordningen.
B.
Særlige regler om erhvervspraktik til søs Efter forhandling med Handelsministeriet er der fastsat følgende regler  

 for anbringelse i erhverspraktik til søs:
 1. Unge, der er fyldt 15 år, kan komme i  

 erhvervspraktik til søs.
2. Erhvervspraktikanter skal ikke have udstedt  

 søfartsbog, men optages på bemandingslisten efter udfyldelse af hyrekontrakt,  

 idet dennes linier J., K. og L. ikke udfyldes, medens der i linie M anføres  

 »ingen tjenestepligt. (erhvervspraktikant)».
Udtrykket  

 »påmønstre« bør ikke benyttes om praktikanter.
3. Praktikanter skal forud for erhvervspraktikkens  

 begyndelse fremlægge attest for at de inden for de seneste 12 måneder har  

 gennemgået tuberkuloseundersøgelse, hvorunder der ikke er fundet spor af  

 smitsom tuberkulose.
Resultatet af tuberkuloseundersøgelsen kan indføres i en  

 for den pågældende udfærdiget sundhedsbog, der kan rekvireres hos  

 Direktoratet for Søfarende.
 Handelsministeriet har endvidere tiltrådt, at skoleelever kan optages på  

 statens sømandsskoler som erhvervspraktikanter.
II.
Erstatningsordningens indhold a.
Ulykkesrisikoen.
 1. Erstatning ydes efter arbejdsskadeforsikringslovens regler.
 Praktikanterne er ikke omfattet af praktikvirksomhedens lovpligtige  

 ulykkesforsikring, der kun omfatter de ansatte (arbejdstagerne i  

 praktikvirksomhederne).
 Gennem erstatningsordningen sikres at praktikanter m fl. ligestilles med  

 de ansatte i virksomhederne, idet der i følge erstatningsordningen ydes  

 erstatning til praktikanterne efter arbejdsskadeforsikringslovens regler i  

 tilfælde af tilskadekomst under ophold i de under I nævnte praktikforhold.
 2. Arbejdsskadeforsikringslovens område.
a.
Territoriet.
 Arbejdsskadeforsikringsloven er begrænset til at omfatte virksomheder  

 eller personer, der her i landet driver virksomhed eller beskæftiger andre.  

 Udsendes praktikanten af en herværende virksomhed til udlandet vil han være  

 omfattet af arbejdsskadeforsikringsloven.
Praktikanter m.v. er således kun sikret, såfremt de placeres i  

 erhvervspraktik hos virksomheder m.v. her i landet.
Derimod ikke hvis de  

 placeres hos virksomheder i udlandet.
b.
Afgrænsningen af praktikstedet.
 Praktikanter m. fl. er sikret under ophold i erhvervspraktik m.v. -  

 derimod ikke på vej til og fra praktikstedet, idet ulykkestilfælde på vej til  

 og fra arbejdsstedet ikke er dækket af arbejdsskadeforsikringsloven.
 Sker en ulykke på vej til eller fra et studiebesøg eller lignende, vil en  

 elev dog normalt være dækket, såfremt besøget tager sit udgangspunkt fra  

 skolen.
 3. Erstatningsydelse efter arbejdsskadeforsikringsloven.
a.
Erstatning for tab af erhvervsevne ydes, når en arbejdsskade har  

 medført nedsættelse af skadelidtes evne til at skaffe sig indtægt ved  

 arbejde.
 Denne erstatning skal fastsættes efter et skøn over skadens betydning i  

 det enkelte tilfælde.
Typisk vil en arbejdsskade medføre enten en betragtelig indtægtnedgang  

 eller ingen eller kun en uvæsentlig nedgang.
Der ydes derfor ikke erstatning  

 for erhvervsevnetab fastsat til under 15%,.
Erstatningen tilkendes som en løbende ydelse, medmindre denne  

 kapitaliseres.
Ved fuldstændig tab af erhvervsevne udgør den løbende ydelse  

 årlig 3/4 af skadelidtes årsløn, og ved nedsættelse af erhvervsevnen ydes en  

 forholdsmæssig del heraf.
Pr. 1. april 1979 udgør den maksimale  

 erhvervsevnetabserstatning 96.600 kr. årligt.
 Det er en væsentlig ændring i forhold til ulykkesforsikringsloven, at den  

 hidtidige invaliditetserstatning, der udmåltes efter invaliditetstabeller, er  

 afløst af en erhvervsevnetabserstatning, der fastsættes ud fra et konkret  

 skøn over skadens økonomiske betydning i det enkelte tilfælde.
b.
Erstatning for varigt meen ydes for de daglige ulemper, som skaden har  

 medført.
Denne erstatning fastsættes ud fra skadens medicinske art og omfang  

 på grundlag af tabelsatser ligesom invaliditetserstatningen efter  

 ulykkesforsikringsloven.
Erstatningen ydes for meengrader på 5% eller derover.
Ved en meengrad på  

 100% udgør den årlige ydelse pr. 1. april 1979 15.500 kr., ved særlig  

 alvorlige skader dog 120% af 15.500 kr.
Ved lavere meengrader udgør den  

 årlige ydelse en forholdsmæssig del af 15.500 kr.
Meenerstatningen udbetales  

 som et kapitalbeløb beregnet på grundlag af den fastsatte årlige ydelse.  

 Såfremt skadelidte ønsker det, kan kapitalisering dog undlades ved meengrader  

 på 50% eller derover.
 4. Sygebehandling m.m.
 Efter ulykkesforsikringsloven ydes der - medens sagen er under  behandling  

 - betaling af behandlingsudgifter, herunder læge- og tandlægebehandling, samt  

 betaling af transportudgifter i forbindelse hermed, dog kun i det omfang  

 sådanne af ulykken forårsagede udgifter ikke betales af den offentlige  

 sygesikring i henhold til sygesikringsloven eller af sygehuset i henhold til  

 sygehusloven.
 Der er endvidere mulighed for at erstatte briller og andre proteser der  

 beskadiges ved et ulykkestilfælde.
 5. Tingsskade - svie og smerte.
 Der er ikke mulighed for efter ulykkesforsikringslovens regler at yde  

 erstatning for tingsskade eller for svie og smerte.
 Skade på praktikantens ejendele, f. eks. beklædningsgen- stande, vil  

  derfor ikke kunne erstatte (jf. dog ovenfor under 4. om proteser).
 Tingsskade vil imidlertid ofte kunne erstattes efter en af praktikantens  

 værge tegnet familieforsikring eller over praktikværtens  

 virksomhedsforsikring, hvorfor man ved henvendelser om sådanne skader bør  

 have opmærksomheden henledt herpå.
B.
Ansvarsrisikoen.
 1. Erstatningsgrundlaget.
I følge erstatningsordningen yder der til erstatning til  

 praktikvirksomheder og andre for skader som praktikanterne måtte forvolde  

 under praktikophold, og som de efter dansk rets almindelige erstatningsregler  

 kan drages til ansvar for.
Heri ligger en begrænsning til kun at yde  

 erstatning efter danske retsregler.
Der er dog gjort to undtagelser: Praktik  

 på udenlandsk færge der anløber dansk havn og praktik med langturschauffører  

 på rejse i udlandet for dansk firma.
 I dansk ret findes spredte lovregler om erstatning, men ikke nogen  

 almindelig lovregel om erstatning.
 Dansk erstatningsret bygger i vid udstrækning på retspraksis, og der er  

 herigennem udformet en almindelig erstatningsregel (culpareglen) der i store  

 træk går ud på at det kan pålægges en skadevolder at yde erstatning, såfremt  

 han har handlet mere skødesløst (uagtsomt) end man i almindelighed måtte  

 forvente af en person der befandt sig i skadevolderens situation.
 Der vil således efter den almindelige erstatningsregel ikke kunne ydes  

 erstatning for hændelige uheld - altså uheld der vel forårsages af  

 skadevolderen, men hvor denne ikke i den givne situation har handlet  

 anderledes end man i almindelighed måtte forvente.
 Ved administration af erstatningsordningen arbejder man imidlertid med en  

 videre fortolkning af uagtsomhedsbegrebet end sædvanlig, således at også  

 almindelig klodsethed eller anden uhensigtsmæssig optræden af praktikanten  

 vil kunne betragtes som uagtsomhed i en sådan grad at erstatning kan ydes.
 Dette er ikke ensbetydende med at der også kan ydes erstatning efter  

 erstatningsordningen for hændelige uheld, men det er i praksis kun forekommet  

 ganske undtagelsesvis at erstatningskrav har måttet afvises fordi skaden  

 skyldtes et hændeligt uheld.
 2. Regresspørgsmålet.
 Betydning af at der er tegnet en forsikring der dækker skaden.
 Har skadelidte eller andre tegnet en forsikring der dækker skaden -  

 ansvarsforsikring, værkstedsforsikring, brandforsikring, automobilforsikring  

 osv. - opstår spørgsmålet, om forsikringsselskabet kan kræve sine udgifter  

 godtgjort (gøre regres) hos praktikanten, og dermed kræve sine udgifter  

 godtgjort i henhold til erstatningsordningen for erhvervspraktikanter.
 Det vil således altid være af betydning ved indsendelsen af  

 skadeanmeldelser at spørgsmålet i anmeldelsen om forsikringsdækning er  

 besvaret, og at anmeldelse om fornødent er indgivet til vedkommende  

 forsikringsselskab.
 Den almindelige regel om regres går ud på at det forsikringsselskab der  

 har dækket en skade, indtræder i skadelidtes krav mod skadevolderen, men der  

 findes regler der begrænser forsikringsselskabets krav mod skadevolderen.
 Særligt to regler er af betydning for erhvervspraktik.
a.
Forsikringsaftalelovens § 25.
 I forsikringsaftalelovens § 25 bestemmes det - når der er tale om  

 skadeforsikring - at skadevolderens erstatningspligt kan nedsættes eller helt  

 bortfalde, hvis han har forvoldt skaden ved en uagtsomhed der ikke kan  

 betegnes som grov.
 Det vil altså sige at en tegnet forsikring, helt eller delvist (i praksis  

 helt) skal bære tabet såfremt praktikanten kun har gjort sig skyldig i simpel  

 uagtsomhed, medens forsikringsselskabet kan kræve sine udgifter dækket af  

 praktikanten (og dermed Arbejdsdirektoratet), såfremt der har været tale om  

 grov uagtsomhed.
 Afgrænsningen mellem simpel og grov uagtsomhed kan være vanskelig at drage  

 i praksis, men grov uagtsomhed i denne forbindelse betragtes ikke som nogen  

 særlig høj grad af uagtsomhed.
b.
Færdselsloven.
 Færdselsloven indeholder en lempeligere regresregel, der medfører at  

 forsikringsselskabet kun sjældent vil kunne gennemføre et regreskrav overfor  

 skadevolderen.
Skaden på det køretøj der forvolder skaden, er naturligvis ikke dækket at  

 den lovpligtige motoransvarsforsikring, men kan være dækket af en  

 kaskoforsikring.
Regresspørgsmålet må i sådanne tilfælde afgøres efter den  

 under a. nævnte regel.
 Fra forsikringsselskabernes side vises der i øvrigt tilbageholdenhed med  

 at gøre regres over for erhvervspraktikanter.
 3. Erstatningen.
 Der findes kun få lovregler i dansk ret om udmålingen af erstatningen.  

 Retspraksis - og -teori - har også her været regeldannende.
 Hovedregel går ud på at der ydes fuld erstatning for skadelidtes  

 individuelle økonomiske tab eller, som det ofte formuleres, at skadelidte  

 skal stilles som om skaden ikke var sket.
 Skadelidte skal på den anden side heller ikke stilles bedre end hvis skade  

 ikke var sket; han eller hun må således ikke tjene på skaden.
 I forsikringsaftalelovens § 37 og § 38 findes der regler for udmålingen af  

 erstatningen for skadeforsikring.
 I følge disse regler, der har været vejledende for erstatningsudmålingen i  

 almindelighed, ansattes den skadede tings værdi til det beløb der efter  

 priserne umiddelbart før forsikringsbegivenheden ville kræves til  

 genanskaffelse af den ødelagte eller beskadige genstand, med rimeligt fradrag  

 for værdiforringelse ved alder, brug, nedsat anvendligehed og andre  

 omstændigheder.
 Drejer det sig om skadede indbogenstande, personlige brugsting og  

 lignende, sker der dog kun fradrag for alder og brug, såfremt tingenes  

 nytteværdi derved er nedsat væsentligt for skadelidte.
 I almindelighed volder det ikke større vanskeligheder at udmåle  

 erstatningen.
 Som oftest vil der være tale om skade på almindelige brugsting der kan  

 repareres, eller totalskade på sådanne ting.
 I sådanne tilfælde erstattes reparationsudgiften eller  

 genanskaffelsesværdien.
 Vanskeligere stiller sagen sig, når skaden rammer genstande hvis værdi er  

 væsentlig mindre end genanskaffelsesværdien.
Rammer skaden derimod andre ting, f. eks. en ældre maskine der ikke kan  

 repareres eller hvor reparationsudgiften vil være uforholdsvis stor i forhold  

 til maskinens værdi, vil det være vanskeligere at fastsætte erstatningen.
Det  

 vil således ikke være rimeligt at erstatte en udslidt maskine der kun har  

 kort levetid tilbage, med en ny der kan arbejde i lange tider, fordi  

 skadelidte herved vil lukrere på skaden; man vil i sådanne tilfælde ofte  

 kunne erstatte skaden med et beløb der svarer til hvad en tilsvarende brugt  

 genstand koster, hvorved skadelidte stilles som om skaden ikke var sket.
 Findes der ikke brugte genstande svarende til den skadede, kan der dog i  

 sådanne tilfælde være tale om at nærme sig nyværdien.
 Ud over at erstatte skaden på den enkelte ting kan der blive tale om at  

 erstatte det tab der lides ved ikke at kunne benytte tingen i en periode -  

 afsavnserstatning og driftstabserstatning - ligesom der kan ydes erstatning  

 for personskade, herunder for tab af arbejdsfortjeneste, erstatning for  

 invaliditet og for svie og smerte samt behandlingsudgifter.
III.
Administrationen Erstatningsordningens administration forestås af Arbejdsdirektoratet.
 Arbejdsdirektoratet bistås ved administrationen af et under  

 Arbejdsdirektoratet nedsat forsikringskyndigt udvalg samt af  

 Sikringsstyrelsen, Æbeløgade 1, København Ø.
 1. Anmeldelse af skader og tilskadekomst.
 Anmeldelse af skader indgives til arbejdsdirektoratet på særlige  

 blanketter:
AR 68 ved anmeldelse af skader praktikanter forvolder under praktikophold  

 og AR 69 ved anmeldelse af praktikanters tilskadekomst under opholdet.
 Blanketterne, der findes på arbejdsformidlingskontorerne, rekvireres  ved  

 kontorernes direkte henvendelse til Direktoratet for Statens  Indkøb.
 Anmeldelse skal så vidt muligt ske inden 8 dage.
Anmeldelsesblanketter, der i skadetilfælde rekvireres hos  

 arbejdsformidlingskontoret, udfyldes normalt af praktikværten og påtegnes af  

 erhvervsvejlederen samt - for skolesøgendes vedkommende - af den for  

 praktikopholdet ansvarlige lærer.
Om fornødent kan anmeldelse foretages af  

 enhver - hjem, skole, praktikant, skoleelev m.v. - som måtte have en  

 interesse heri.
 Ved anmeldelse af tilskadekomst skal lægeerklæringen i blanket AR 69  

 udfyldes af den først behandlende læge.
 2. Sagsbehandlingen vedrørende tilskadekomst.
 Arbejdsdirektoratet påser, at betingelserne for at henføre tilfældet under  

 erstatningsordningen er opfyldt.
 Sagen overgives derefter til Sikringsstyrelsen, der træffer afgørelse af  

 erstatningsspørgsmålet efter arbejdsskadeforsikringslovens regler og afholder  

 udgifterne til erstatning mod senere refusion fra Arbejdsdirektoratet.
 Parterne i sagen, herunder arbejdsformidlingskontoret, underrettes direkte  

 af Sikringsstyrelsen om den trufne afgørelse.
 3. Sagsbehandlingen vedrørende ansvarsskader.
 Skaderne behandles som regel af Arbejdsdirektoratet på egen hånd, mere  

 komplicerede eller specielle tilfælde dog med bistand af det under  

 Arbejdsdirektoratet nedsatte forsikringskyndige udvalg.
Udmålingen af erstatningen kan normalt foretages af Arbejdsdirektoratet  

 med bistand af det enkelte arbejdsformidlingskontor, der sædvanligvis  

 tilvejebringer den fornødne dokumentation - reparationsregninger, fakturaer  

 m.v. - men i enkelte tilfælde kan taksation blive nødvendig.
I sådanne  

 tilfælde har Arbejdsdirektoratet hidtil - ved det forsikringskyndige udvalg -  

 kunnet trække på forsikringsselskabernes taksatorer.
 Arbejdsdirektoratets afgørelser kan indankes for Arbejdsministeriet, i  

 sidste instans for domstolene.
 Nærværende cirkulære afløser AF-cirkulære nr. 177/75 af 7. juli 1975, nr.  

 170/76 af 4. juni 1976, nr. 338/76 af 12. november 1976, nr. 214/77 af 30.  

 juni 1977, nr. 320/77 af 10. november 1977 og nr. 6/79 af 4. januar 1979.
 Til brug for erhvervsvejlederne vedlægges det fornødne antal eksemplarer  

 af nærværende cirkulære.
 P.D.V.
 sign.
E.
Wingsøe kontorchef sign.
