Cirkulæreskrivelse om ændring af  

 notat vedlagt  

  cirkulæreskrivelse af 25. november 1996 til politiet og  

 anklagemyndigheden vedrørende politiets relationer til ofre for  

 forbrydelser og ulykker og deres pårørende Rigspolitichefen September 1998 Politiskolen NOTAT vedrørende politiets behandling af ofre for  

 forbrydelser,  

  ulykker og deres pårørende.
 1. Indledning.
Den kriminalpolitiske debat har de senere år i  

 stigende omfang også beskæftiget sig med ofrets situation.
I  

 lyset af denne debat, herunder regeringens handlingsplan fra oktober 1993 om  

 bekæmpelse af vold, er der gennemført en række initiativer  

 i form af ny lovgivning m.v. med henblik på at etablere en bedre  

 retsstilling for ofrene for forbrydelser, herunder etablering af forskellige  

 hjælpeforanstaltninger for ofre og deres pårørende.
Politiet er i sit arbejde ofte i kontakt med ofre for  

 forbrydelser og andre, der befinder sig i en ulykkelig situation.
Det  

 gælder f.eks., når politiet taler med den, der er alvorlig  

 kvæstet efter en voldsforbrydelse eller ulykke, hvor politiet skal  

 foretage underretning af pårørende til ofre for ulykker eller  

 kriminelle handlinger.
 Formålet med nærværende notat er todelt.  

 Afsnit 2 indeholder således en sammenfatning af nogle råd og  

 vejledninger, der kan tjene til, at politiet i sin kontakt med ofre for  

 forbrydelser, ulykkesramte m.v. ikke blot optræder politimæssig  

 hensigtsmæssigt, men også udviser den nænsomhed, venlighed  

 og imødekommenhed, som de pågældende i almindelighed vil  

 have et meget stort behov for.
 Afsnit 3 indeholder en orientering og en oversigt over det  

 efterhånden ganske omfattende regelgrundlag vedrørende politiets  

 behandling af ofre for forbrydelser og deres pårørende.
 2.0. Behandling af ofre for forbrydelser og ulykker m.v.
Gennem snart mange år, har der været en  

 stigende forståelse for og viden om de særlige sindstilstande,  

 som ofre for vold ofte hensættes i som en direkte eller indirekte  

 følge af volden.
Disse sindstilstande kan i mange tilfælde  

 opleves som mindst lige så alvorlige som de direkte og synlige fysiske  

 skader, og kan i mange tilfælde være mærkbare for den  

 overfaldne, længe efter at den fysiske skade er overvundet.  

 Sådanne sindstilstande kan spænde fra en ganske kortvarig angst  

 og usikkerhed til en langvarig psykisk ubalance.
 Som det fremgår af afsnit 3, er der inden for de  

 senere år taget en række initiativer fra både offentlige  

 myndigheder og private institutioner, foreninger m.v.
 Såvel i politiet som i en lang række  

 offentlige institutioner, der kommer i kontakt med ofre for vold, er der i  

 dag en langt større viden om, og forståelse for disse ofres  

 reaktionsmønstre og adfærd.
 Med den større viden følger naturligvis  

 også større forventninger til en professionel adfærd og  

 holdning hos politimanden, lægen, sygeplejersken,  

 socialrådgiveren, eller hvem ofret nu måtte komme i kontakt  

 med.
Politiet har gennem deres uddannelse og ikke mindst det  

 praktiske politiarbejde viden om og forståelse for de fysiologiske,  

 psykologiske og sociale aspekter, der tilsammen danner rammen om ofrets og  

 pårørendes situation.
Det følgende er derfor at betragte  

 som en gennemgang af gode råd og fremgangsmåder, der finder  

 anvendelse i Politiskolens uddannelser, og som bl.a. har baggrund i politiets  

 erfaringer.
 Det bemærkes, at den følgende omtale af  

 politiets behandling af voldsofre i hovedsagen også vil være  

 dækkende for politiets kontakt og arbejde med personer, der af andre  

 årsager befinder sig i en ulykkelig situation, f.eks. ulykkesofre eller  

 pårørende til personer, der har været udsat for  

 forbrydelser eller ulykker.
 Med kendskab til de karakteristiske  

 reaktionsmønstre, der ofte følger af en traumatisk  

 hændelse   afmagt, skyldfølelse, stress, krise   bør  

 politimanden være motiveret til at optræde hensynsfuldt og  

 varsomt.
 Endvidere skal politimanden være særlig  

 opmærksom på det behov for omsorg, såvel fysisk som  

 psykisk, der er nødvendigt, for at ofret kan bearbejde og gennemleve  

 en traumatisk oplevelse (som det kan være tilfældet ved en  

 afhøring) uden unødvendige og stærkt belastende  

 følger for fremtiden.
 Endelig skal politimanden være opmærksom  

 på ofrets forhold til sit sociale netværk.
 Ofrets mulighed for en sund bearbejdelse er i høj  

 grad afhængig af dette samspil.
 Politimandens optræden, hans/hendes evne til at vise  

 hensyn og forståelse er en forudsætning for, at ofret oplever sit  

 ophold hos og samarbejde med politiet som positivt.
 Det er selvfølgelig oplagt, at et offer, der  

 oplever sit samarbejde med politiet som positivt, også vil være  

 langt bedre i stand til at koncentrere sig om afgivelse af de  

 nødvendige forklaringer.
 Den enkelte politimand kan skabe disse  

 forudsætninger for et positivt forhold, ved bl.a. at iagttage nogle  

 ganske få forhold, som skal beskrives i det følgende.
 2.1. Stress og krisereaktioner.
For at sikre en hensigtsmæssig adfærd over for  

 personer, der befinder sig i en høj stresstilstand, eller som befinder  

 sig i en traumatisk krise, er det væsentligt, at politimanden  

 lærer og forstår den adfærd og de symptomer, der knytter  

 sig til sådanne tilstande. (Se herom nærmere i "Psykiske  

 påvirkninger, stress og krise" af cand.psych.
Henrik  

 Løvgren i Politiskolens lærebog i psykologi).
 2.2. Psykologisk førstehjælp og kriseintervention.
En politimand er ikke læge eller psykolog.
Han/hun  

 skal ikke gennemføre terapi eller psykisk behandling af personer, der  

 har behov for en sådan hjælp, men politimanden kan forventes at  

 yde den første assistance til mennesker, der er kommet i  

 nød.
Den psykologiske førstehjælp og  

 kriseintervention kan udføres på basis af et grundlæggende  

 kendskab til de forhold, der kan hindre effekten af den psykiske skade i at  

 udvikle sig og reducere de negative virkninger heraf.
Endvidere kan  

 politimanden yde bistand til, at den skadede person kommer under kyndig  

 behandling så hurtigt som muligt.
Som det fremgår af forannævnte artikel af  

 Løvgren, er det i al håndtering af personer med akutte  

 stressreaktioner den grundlæggende medmenneskelige adfærd, der er  

 afgørende.
Der handler om -	at være i fysisk og psykisk kontakt, -	at demonstrere nærhed, omsorg og respekt samt -	at vise, at man vil hjælpe og forstå.
 Dette er særligt vigtigt over for personer, der  

 befinder sig i chockfasen, hvor det at benægte det skete er  

 dominerende, og hvor følelserne undertrykkes.
 Den psykologiske førstehjælp består i  

 praksis bl.a. ved iagttagelse af følgende elementer:
GIV TRYGHED PÅ STEDET -	vis ro og besindighed -	giv fysisk og psykisk kontakt -	undersøg for fysiske skader -	vær opmuntrende.
ACCEPTER SYMTOMER OG ADFÆRD -	ikke alle reagerer ens -	vis interesse -	vær opmærksom på, at for den, man står over  

 for, er det reelt og ikke indbildning.
VÆR BEROLIGENDE OG OPMUNTRENDE -	den stress- og kriseramte føler sig afhængig af andre og  

 er let påvirkelig -	vær naturlig, men realistisk optimisme og forventning er  

 gunstig -	fortæl, at hjælp bliver givet.
GODTAG FØLELSERNE -	følelser er reelle og forskellige -	undgå at bebrejde -	følelserne er vigtige, så lad følelserne slippe  

 ud når det passer og godtag følelserne uden unødig  

 medlidenhed -	hjælp til at sætte ord på følelserne og  

 hjælp til at afreagere.
VÆR MEDMENNESKELIG -	vis hensyn, giv fysisk og psykisk nærhed -	giv kontakt og omsorg, gentagne gange -	giv tid -	lyt, lad den pågældende få snakket ud.
FÅ ADFÆRDEN UNDER KONTROL -	urolig og voldsom aggressiv adfærd kan   især i  

 forbindelse med katastrofer   være farlig for alle involverede.
Derfor  

 må uro, aggression og paniktendenser stoppes, men det kræver tid,  

 personale og evt. medicinsk behandling -	undgå provokationer   husk angsten bag handlingerne -	vær bestemt, ærlig og oprigtig -	demonstrer effektivitet, ro og overblik -	vis tillid, respekt og alliance.
DET POSITIVE SKAL MOBILISERES -	hjælp med at finde muligheder -	giv opgaver og aktiviteter, der binder angst, afleder  

 opmærksomhed, giver selvtillid og reducerer grublerier over skyld, skam  

 og sorg -	tomme fraser som "tag dig nu sammen" hjælper meget  

 lidt.
VIRKELIGHEDEN ER VIGTIG -	det er normalt at ville benægte virkeligheden og undertrykke  

 følelserne, men i længden kan det være risikabelt -	fantasien er ofte værre end virkeligheden -	vurder individuelt -	den, der spørger, har krav på et svar i form af  

 nøgterne informationer   evt. i moderate doser.
SYNDEBUKKE HJÆLPER IKKE -	naturlige årsager bør vurderes og diskuteres -	jagten på syndebukke kommer   men hjælper ikke.
I stedet  

 binder den følelesesmæssige ressourcer og gør det  

 psykiske arbejde vanskeligere KEND DINE BEGRÆSNINGER SOM HJÆLPER -	prioriter -	du kan ikke være alt for alle -	tænk, før du handler 2.3. Oplysning og orientering.
 I det regelsæt og i de anvisninger for politiet, der  

 omtales kort i afsnit 3, er nævnt en række forhold, hvor politiet  

 har pligt til at informere, underrette og vejlede ofret for en  

 forbrydelse.
 Dette kan for nogen lede til den fejlagtige  

 følgeslutning, at når denne information er givet, har man som  

 politimand opfyldt sin forpligtelse.
 Det er imidlertid vigtigt at understrege, at en  

 fuldstændig og fyldestgørende information til ofret, så  

 tidligt som muligt i forløbet, kan medvirke til at reducere ofrets  

 usikkerhed og bidrage til forståelsen for, at der næres omsorg  

 for ofrets tilstand.
 Den givne information bør omhandle en beskrivelse  

 af alt, hvad der videre skal ske med sagen før og evt. i retten, hvad  

 der skal ske, når ofret er færdig hos politiet (køres  

 hjem, til læge m.v.).
 Hvilke muligheder der er for erstatning, advokatbistand,  

 lægebehandling, psykologbistand, offerrådgivning m.v.
 Udlevering af relevant informationsmateriale.
 Oplysning om, hvad ofret skal gøre, hvis der  

 opstår tvivl eller, der er flere spørgsmål til  

 politiet.
 Det er i den forbindelse vigtigt at være  

 opmærksomhed på, at personer, der har været udsat for  

 voldsomme hændelser, kan have svært ved at huske selv enkle  

 informationer.
 Det er derfor væsentligt at kunne udlevere  

 informationsmateriale og at give besked om, til hvem man kan rette yderligere  

 spørgsmål.
Er pårørende eller andre af ofrets  

 nærmeste til stede, kan det være en god ide at give disse  

 informationer eller i det mindste at repetere dem over for ofret i  

 overværelse af den eller disse personer.
Herved sikrer man en  

 højere grad af forståelse samtidig med, at man kan reducere  

 noget af den angst og usikkerhed, som disse nærmeste også oplever  

 på grund af det skete.
 2.4. Afhøring.
 Ved tilrettelæggelse af afhøringen er det  

 særligt væsentligt at sikre sig, at afhøringen kan  

 foregå under former og forhold, der tager tilbørligt hensyn til  

 den person, der har været udsat for forbrydelsen eller ulykken.
 Herunder indgår at vælge et lokale, hvor  

 afhøringen kan foregå uforstyrret, at sikre mod forstyrrelser,  

 at sikre muligheden for, at den afhørte kan få en kop te/kaffe  

 eller i det mindste et glas vand.
 Når en politimand skal foretage afhøring af  

 en person, der som offer for en forbrydelse har brug for hjælp, er det  

 af stor betydning, at vise accept og forståelse af den afhørtes  

 oplevelser og udlægning af hændelsesforløbet.
 Det tjener intet formål på dette tidspunkt at  

 stille spørgsmålstegn ved forklaringen, men spørg i  

 stedet for til eksempler på, hvad der er sket, således at ofret  

 selv får lejlighed til at arbejde sig gennem situationen.
 Det er vigtigt at spørge meget direkte til den  

 bestemte hændelse med anvendelse af åbne spørgsmål:  

 Hvad var det der skete   hvad var det første du så,  

 tænkte, registrerede   hvad skete der så   hvor var du på  

 det tidspunkt o.s.v.
 Undgå at anvende "Hvorfor ?"  

  Spørgsmålet kræver en forklaring, og det kan være  

 ganske svært, hvis man er anspændt og forvirret.
Hjælp med at få tankerne på plads.
Det  

 kan gøres ved at give ofret lejlighed til at berette om  

 hændelsen flere gange.
Det betyder ikke, at man skal forlange passager  

 gentaget, men at man skal lade ofret gentage, hvis han/hun viser trang til  

 det.
Fasthold ønsket om kontakt.
Personer, der har  

 været udsat for ubehagelige oplevelser, kan have tilbøjelighed  

 til at afvise kontakt og forsøg på hjælp.
 Sådan adfærd må ikke påvirke  

 politimanden, der venligt og stilfærdigt må holde fast ved, at  

 det er til fælles bedste, at der bliver talt om det, der er sket.
Undgå tomme fraser.
Det er ikke bare  

 virkningsløst, men også direkte hæmmende for kontakten at  

 bruge udtryk som, "tage dig nu sammen" eller "det skal nok  

 gå alt sammen".
 Når afhøringen er slut må politimanden  

 være opmærksom på, hvem der nu kan tage sig af ofret.
Det må selvfølgelig være indlysende, at  

 mindreårige børn, der har været ofre for forbrydelser,  

 aldrig må sendes hjem alene i de tilfælde, hvor politiet ikke har  

 kunnet komme i kontakt med forældre eller værge.
I sådanne  

 tilfælde må kontakt søges til andre familiemedlemmer eller  

 personer, der i øvrigt vil kunne tage sig af barnet.
 Voksne mennesker, der har været udsat for  

 forbrydelser, kan i mange tilfælde have tilsvarende behov for at have  

 nogen at komme hjem til.
 Det bør høre med til god sagsbehandling, at  

 politimanden sikrer, at denne mulighed er til stede.
 Hvis ofret giver udtryk for, at han godt kan klare sig  

 selv, må man selvfølgelig acceptere dette, men alligevel  

 afhængigt af en vurdering af ofrets tilstand   søge at overtale  

 vedkommende til at tage hen til en slægtning, ven eller veninde.
 2.5. Ofrets nærmeste.
 Politimanden bør være opmærksom  

 på, at de nærmeste pårørende kan have et lige  

 så stort behov for venlighed og hjælpsomhed som ofret selv.
 Det er vigtigt, at politimanden udstrækker sin  

 hjælp og støtte til de nærmeste pårørende,  

 som han/hun under sagsbehandlingen kommer i forbindelse med.
 Det bør som nævnt under 2.3. tages i  

 betragtning, at det kan være særdeles hensigtsmæssigt at  

 give eller repetere sin vejledning til ofret i overværelse af èn  

 af de nærmeste, dels for at sikre en højere grad af  

 forståelse, da ofret erfaringsmæssigt vil have svært ved at  

 holde sammen på mange informationer, dels for herigennem at kunne  

 medvirke til at berolige den nærmeste.
 2.6. Politimanden selv.
Det er vigtigt at være opmærksom på, at  

 politimanden selv kan blive påvirket psykisk ved løsningen af  

 politimæssige opgaver, hvor mennesker har været udsat for  

 alvorlige forbrydelser og ulykker.
Der kan i den forbindelse henvises til  

Rigspolitichefens kgd.
I nr. 42 om forebyggelse af psykiske skader.
 Nok så vigtigt er imidlertid, at en modvirkning af  

 sådanne påvirkninger kan ske gennem udveksling af erfaringer med  

 andre kolleger i et arbejdsklima, hvor det er tilladt at omtale  

 følelser af ubehag eller usikkerhed i forbindelse med en bestemt  

 opgave.
 3. Love og regler m.v.
 Indledningsvis bemærkes, at der på  

 internationalt plan er taget en række initiativer med det formål  

 at sikre beskyttelse og retfærdig behandling af personer, der har  

 været udsat for forbrydelser.
Det gælder således FN`s erklæring om  

 grundlæggende retsprincipper for ofre for forbrydelser og magtmisbrug  

(resolution 40/34 af 29/11 1985), den Europæiske konvention om  

 erstatning til ofre for vold (1983) og Europarådets  

 rekommandationer nr R (85) 11 af 28/6 1985 om ofres stilling inden for  

 kriminalretten samt nr.
R (87) 21 af 17/9 1987 om hjælp til  

 ofre.
Den følgende oversigt vil imidlertid alene omfatte  

 danske love, bekendtgørelser, cirkulærer m.v., der regulerer  

 politiets behandling af ofre for forbrydelser og deres  

 pårørende.
Oversigten indeholder ligeledes oplysninger om  

 Politiskolens lærebogsmateriale på området samt oplysninger  

 om forskellige bistands- og vejledningsmuligheder.
 3.1. Vedrørende afhøring og efterforskning generelt.
 3.1.1.
 Retsplejelovens §§ 750, 751 og 753, hvorefter politiets muligheder for at  

 foretage afhøringer og særlige efterforskningsskridt også  

 over for forurettede begrænses, og hvorunder især bestemmelsen i  

 § 753 om forpligtelsen til at gøre en person bekendt med  

 vidnefritagelsesreglerne er af betydning, hvor volden forekommer i  

 familieforhold.
 3.1.2.
 Retsplejelovens kapitel 66 a om advokatbistand til forurettede.
Retsplejelovens § 741 a, 1. led om obligatorisk pligt til beskikkelse af  

 advokat for den forurettede   efter dennes begæring   en række  

 sager vedrørende forbrydelser mod kønssædeligheden og  

 andre overtrædelser af straffeloven, herunder vold.
For de  

 lovovertrædelser, der er nævnt i stk. 1, 2. led gælder, at  

 domstolen kan afslå beskikkelse, hvis overtrædelsen er af mindre  

 alvorlig karakter og advokatbistand må anses for åbenbart  

 unødvendig.
 Det samme gælder i stk. 1, 3. led, der vedrører anden  

 kønslig omgang i forskellige situationer.
 Bistanden består i vejledning og støtte til den forurettede,  

 bl.a. med hensyn til erstatning.
 Efter § 741 a, stk. 2, påhviler der politiet en særlig  

 forpligtelse til at begære advokat beskikket for den forurettede, hvor  

 det skønnes nødvendigt.
 Bestemmelserne i § 741 b om pligt til vejledning af den forurettede om  

 adgangen til advokatbeskikkelse.
 Bestemmelserne i § 741 c om bistandsadvokatens rettigheder.
 3.1.3.
 Retsplejelovens § 29, stk. 6, efter hvilken retten efter forurettedes  

 begæring skal lukke dørene ved afhøring af forurettede i  

 visse sædelighedssager, og retsplejelovens § 31, stk. 3, efter hvilken  

 retten   efter begæring kan afsige kendelse om referatforbud eller  

 navneforbud.
 Politiet bør vejlede forurettede om mulighederne for at  

 fremsætte denne begæring, især i tilfælde, hvor  

 bistandsadvokaten ikke er beskikket.
 3.1.4.
 RA-meddelelse 2/77 - om anklagers pligt til at begære referatforbud  

 eller dørlukning i sager om alvorlig seksualkriminalitet i retten,  

 når der er grundlag herfor.
 3.1.5.
 Retsplejelovens § 185, stk. 2, jf. stk. 1, hvoraf det fremgår, at  

 retten bestemmer om forurettedes tidligere seksuelle adfærd kan bruges  

 som bevisførelse i sædelighedssager.
 3.1.6.
 Rigsadvokatens meddelelse nr. 4/96 om politiets vejledning til ofre for  

 forbrydelser, herunder særligt om vejledning om hjælp efter  

 offererstatningsloven og om advokatbeskikkelse efter rpl.s kap. 66 a.
 3.1.7.
 Retsplejelovens § 792 d, stk. 2, efter hvilken forurettede må  

 tåle en legemsbesigtigelse, der ikke kræver afklædning  

 optagelse af foto, aftryk af legemet og visitation af tøj.
 Beslutningen herom træffes af retten ved kendelse, dog at politiet  

 kan gennemføre besigtigelsen, hvor øjemedet vil forspildes.
 Spørgsmålet skal da indbringes for retten snarest muligt og  

 senest inden 24 timer.
 3.1.8.
 Retsplejelovens § 792 d, stk. 1, efter hvilken hverken retten eller  

 politiet kan gennemføre en legemsundersøgelse af en ikke sigtet  

 mod dennes vilje.
Den ikke sigtede kan dog med sit skriftlige samtykke acceptere  

 sådanne undersøgelser.
Principperne for proportionalitet og  

 skånsomhed efter retsplejelovens § 792 e, skal under alle  

 omstændigheder iagttages.
 3.1.9.
 Retsplejelovens § 796 stk. 2, efter hvilken retten kan afsige kendelse om  

 ransagning hos en ikke mistænkt efter nærmere angivne regler.
 Retsplejelovens § 796 stk. 3, efter hvilken politiet, når  

 øjemedet ellers forspildes, kan gennemføre ransagning hos en  

 ikke mistænkt under nogle nærmere angivne  

 forudsætninger.
 For ransagninger foretaget efter begge de forudgående bestemmelser  

 gælder reglerne om skånsomhed jf. § 798 stk. 1.
 3.1.10.
 Retsplejelovens § 1017 b, efter hvilken der om forbrydelser mod  

 kønssædeligheden ikke må gives offentligheden meddelelse  

 om navn, stilling og bopæl for en forurettet.
 Dog at undtagelse er mulig, når det er påkrævet af  

 hensyn til sagens opklaring eller åbenbar almen interesse.
 3.1.11.
 Forvaltningslovens (Lov 571 af 191285) § 28 efter hvilken bl.a. politiet  

 skal have ofrets skriftlige samtykke ved indhentelse af  

 lægeerklæringer m.v.
 3.2.
 Særligt om børn.
 3.2.1.
 Retsplejelovens § 752, stk. 2 hvoraf det fremgår, at  

 Justitsministeren fastsætter regler om, i hvilke tilfælde  

 kommunalbestyrelsen skal underrettes om og have adgang til at overvære  

 afhøringen af sigtede under 18 år.
 Justitsministeriets bekg. nr. 786 af 210992 om politiets underretning af  

 kommunalbestyrelsen om afhøringer af sigtede under 18 år.
 Socialministeriets bekg. nr. 79 af 040298 om kommunens bistand til  

 børn og unge i forbindelse med uden- og indenretlige  

 afhøringer, herunder § 4, efter hvilken en repræsentant for det  

 sociale udvalg skal være til stede ved afhøring af en person  

 under 15 år, når pågældende afhøres som vidne  

 i en straffesag hos politiet eller i retten.
 Om politiets pligt til at underrette kommunalbestyrelsen (sociale  

 myndigheder) se RA meddelelse 7/98 af 030798.
 3.2.2.
 Socialministeriets bekg. nr. 875 af 271197 § 1 om underretningspligt til  

 det sociale udvalg for personer, der udøver offentlig tjeneste og  

 hverv.
 3.2.3.
 I de tilfælde, hvor afhøring eller andre  

 efterforskningsskridt forudsætter samtykke fra en af forældrene,  

 og hvis begge disse er mistænkte i sagen, eller den ene er  

 mistænkt og den anden nægter at give sit samtykke, må det  

 antages at en dommer kan beslutte at beskikke en ad-hoc værge, eller i  

 stede for en beskikkelse træffe en konkret afgørelse, f.eks. om  

 gennemførelse af en lægeundersøgelse.
 Da spørgsmålet ikke er reguleret i retsplejeloven, antages  

 det, at retten kan træffe sin beslutning efter bestemmelsen i  

 retsplejelovens § 746 (jr. herom Beretning afgivet af arbejdsgruppen  

 vedrørende videoafhøring af børn, s. 6 og 7).
 3.2.4.
 Det Kriminalpræventive Råd har i 1993 udgivet en håndbog  

 med titlen "Overgreb mod børn   ser vi det?   gør vi  

 noget". Håndbogen indeholder bl.a. en oversigt over lovstof m.v.  

 på området.
 3.3.
 Særligt om psykologisk bistand, anden bistand og vejledning.
 3.3.1.
 Sundhedsministeriets bekg. nr. 1191 af 181296 giver retningslinier for, i  

 hvilke tilfælde og i hvilket omfang der kan ydes tilskud til  

 psykologbehandling til ofrene for en række forbrydelser, herunder ofre  

 for voldsforbrydelser og hvis ofret dør   nærmeste  

 pårørende.
 Forudsætningen er, at der sker henvisning fra en behandlende  

 læge.
 Der ydes tilskud på 60 % til indtil 12 behandlinger.
 Tilskud bevilliges af det enkelte amt, og muligheden for tilskud  

 ophører, hvis det beløb, amtet har afsat til dette  

 formål, opbruges inden udgangen af et finansår.
 Landsforeningen Hjælp Voldsofre, Rådhusstræde 7, 8900  

 Randers, tlf. 8641 5900, kan i sådanne tilfælde gå ind og  

 yde bistand, i det omfang foreningens midler rækker.
 Foreningen har endvidere udgivet pjecer til støtte for voldsofre.  

 Pjecerne kan rekvireres hos foreningen.
 3.3.2.
 Rigspolitichefens Nyhedsbrev 2/98 henleder opmærksomheden på,  

 at politiet kan henvise røveri- og voldsramte medarbejdere under nogle  

 nærmere angivne brancheorganisationer til Psykologkorpset for  

 øjeblikkelig krisebehandling.
 3.3.3.
Justitsministeriet har udgivet en folder med titlen" Til den, der har  

 været udsat for voldtægt, incest (blodskam) eller andre seksuelle  

 overgreb", der jf.
RA- meddelelse 4/96 forventes udleveret til alle, der  

 har været udsat for seksuelle overgreb.
 Folderen rummer en vejledning om sagens gang og om ofrets rettigheder  

 m.v.
 Folderen omtaler blandt andet muligheden for at få meddelt en person  

 polititilhold.
 3.3.4.
 Justitsministeriet har ved cirkulæreskrivelse af 250698 med bilag  

 orienteret politikredsene om, at der skal oprettes et net af lokale,  

 frivillige offerrådgivninger.
 Derfor har Rigspolitichefen oprettet et sekretariat, der bl.a. skal yde  

 bistand til dette arbejde.
 Adressen er: Rigspolitichefens Afdeling E,  

 Offerrådgivningssekretariat, Anker Heegaards Gade 5, 3., 1780  

 København V, tlf. 3314 8888, lokal 6582, telefax 3332 2851.
 3.3.5.
 Det Kriminalpræventive Råd har i 1993 udgivet en håndbog  

 med titlen, "Overgreb med sagsbehandlere   om vold, trusler, chikane og  

 hærværk".
 3.3.6.
 Arbejdsmiljøfondet, Branchevejledning nr. 12,  

 Branchesikkerhedsrådet for undervisning (BR 12), har udgivet  

 publikationen "Vold og trusler om vold".
 Publikationen behandler volden som arbejdsskade, men indeholder tillige  

 gode oplysninger om reaktionsmønstre, psykisk førstehjælp  

 og krisehjælp, forebyggelse af vold samt anmeldelsen af vold.
 3.3.7.
Der findes et antal selvhjælpsgrupper for bl.a. volds- og  

 voldtægtsofre.
Disse grupper har udfærdiget materiale, som kan  

 rekvireres og udleveres til ofrene under opholdet på  

 politistationerne.
 Endvidere findes der et antal krisecentre, som det er muligt at henvise  

 til.
 3.4.
 Særligt om erstatning.
 3.4.1.
 Lov om erstatning til ofre for forbrydelser (Lbekg. nr. 470 af 011185)  

 åbner mulighed for erstatning til ofre, der ikke kan opnå  

 erstatning på anden måde.
 Der ydes som udgangspunkt kun erstatning for personskade.
 Politiet er forpligtet til at hjælpe og bistå ved udfyldelsen  

 af ansøgning (blanket 652).
 3.4.2.
 Retsplejelovens § 995 a, stk. 1, efter hvilken retten kan beskikke en  

 advokat for forurettede, når det skønnes nødvendigt med  

 advokatbistand ved opgørelse af erstatningskrav og den forurettede  

 ikke uden væsentligt afsavn kan betale de omkostninger, der er  

 forbundet med sagen, jf. retsplejelovens § 330, stk. 1, nr. 2.
 3.4.3.
 Retsplejelovens § 995 a, stk. 2, efter hvilken retten kan beskikke en  

 advokat for de pårørende til at bistå med opgørelse  

 af erstatningskrav i de tilfælde, hvor en person er afgået ved  

 døden som følge af en forbrydelse.
 3.4.4.
 Bekg. nr. 1171 af 161292 om ansvarsforsikring for motordrevne  

 køretøjer m.v., § 4, åbner mulighed for erstatning for  

 personskade, der er forvoldt af ukendt, motordrevet køretøj  

 (f.eks. flugtbilister).
 3.4.5.
 Retsplejelovens § 991 omhandler mulighederne for, at et offer kan få  

 behandlet sit erstatningskrav under en straffesag.
 Det er en forudsætning, at pågældende har fået  

 mulighed for at fremsætte dette krav, og politi må sikre, at  

 ofret orienteres herom.
3.5 Politiskolens lærebøger, betænkninger,  

 handlingsplaner, artikler m.v.
 3.5.1.
 Politiskolens lærebøger, Polititeori, emnet  

 "Afhøringslære", især kapitel 7 om  

 afhøring af anmeldere, herunder ofre, samt  

 "Afhøringslære   Psykologiske modeller".
 3.5.2.
Politiskolens lærebøger, "Psykologi", især  

 artiklerne Underretning om dødsfald.
 Krisehjælp, forebyggelse af psykiske skader.
 Psykiske påvirkninger, stress og krise.
 3.5.3.
Politiskolens lærebøger, Efterforskningslære 1, emnet  

 "Efterforskning i straffelovens voldsbestemmelser" og emnet  

 "Sædelighedsforbrydelser" 3.5.4.
 Regeringens handlingsplan om bekæmpelse af vold, oktober 1993.
 3.5.5.
 Overgreb mod sagsbehandlere, Det Kriminalpræventive Råd,  

 1993.
 3.5.6.
 Beretning afgivet af arbejdsgruppen om videoafhøring af  

 børn, 1995.
 3.5.7.
 Rapport fra en arbejdsgruppe under Justitsministeriet vedrørende  

 "Vidnebeskyttelse", juni 1998.
