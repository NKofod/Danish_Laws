Kendelse fra Pressenævnet i sag nr.  

 71/1995 En mand har klaget til Pressenævnet over en artikel  

 i Ekstra Bladet den 15. februar 1995, idet han finder, at god presseskik er  

 overtrådt.
 I artiklen, der havde overskriften "Ni danskere anholdt i  

 Amsterdam - Hollandsk politi laver storstilet hash- razzia i miljøet  

 omkring Hells Angels", hed det bl.a.:
 "Ni danskere blev anholdt, da politiet i det ellers  

 så hash-liberale Amsterdam mandag slog til over for en international  

 smuglerliga med tæt tilknytning til rocker-syndikatet Hells Angels.
 Blandt de i alt 25 anholdte er den 39-årige dansker,  

 Politiet mener, han er hovedmanden bag ligaen, der blandt andet gik  

 glip af en større fortjeneste, da sejlbåden "Viking  

 København" den 10. september blev opbragt nord for Skagen med 1,6 ton  

 hash og fire kendte kriminelle - blandt andre flugtkongen  Mogens  

  "Nivå"  Pedersen - ombord.
 ....
- Vi har haft et tæt samarbejde med det danske  

 politi gennem ti måneder." [Klagerens navn] har fremlagt skrivelse af 18. maj 1995  

 fra Statsadvokaten i Viborg til advokat Thorkild Høyer.
Heraf  

 fremgår bl.a., at Århus politi har modtaget sagsmateriale fra  

 Holland vedrørende en der foretaget efterforskning mod personer i  

 Holland.
Det fremgår endvidere, at aflytningsmaterialet og materialet  

 fra Holland skønnes uden betydning for Jambo/Viking-sagen og ikke vil  

 indgå i denne.
 Klageren har oplyst, at straffesagen mod ham begynder  

 sidst i august 1995.
Til støtte for klagen har [navn] anført, at  

 "en historie der påbegyndes og belyses i en straffesag også skal  

 afsluttes i samme ånd". I den påklagede artikel er der sket en  

 grundløs sammenblanding af Holland-sagen med Jambo/Viking sagen.
Denne  

 sammenblanding er ikke senere blevet dementeret.
 I en udtalelse om klagen har Ekstra Bladet anført,  

 at klagefristen i henhold til medieansvarslovens § 34, stk. 2, er  

 overskredet.
 Følgende nævnsmedlemmer har deltaget i sagens  

 behandling: Axel Kierkegaard, Jørgen Flindt Pedersen, Ulrik Holmstrup  

 og Preben Sørensen.
 Pressenævnet udtaler:
Pressenævnet opfatter klagen således, at  

 anser den såkaldte non-informationsklausul for overtrådt,  

 idet Ekstra Bladet ikke har offentliggjort oplysningerne i den fremlagte  

 skrivelse af 18. maj 1995 fra Statsadvokaten i Viborg.
Da klagen er indkommet  

 til nævnet den 2. juni 1995, er fristen i medieansvarslovens § 34, stk.  

 2, derfor ikke overtrådt.
Det fremgår ikke af sagen, om klageren, før  

 indgivelsen af klagen til Pressenævnet, har gjort bladet bekendt med de  

 i øvrigt ikke offentliggjorte oplysninger i Statsadvokatens skrivelse.  

 Uanset dette finder nævnet, at det ikke fremgår af denne  

 skrivelse, at sammenstillingen af de 2 sager skulle være  

 grundløs.
God presseskik er derfor ikke overtrådt.
 Afsagt torsdag den 24. august 1995.
