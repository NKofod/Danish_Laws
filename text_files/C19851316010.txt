 Til samtlige til eksport af fersk kød, fjerkrækød, kaninkød og kødvarer  

 autoriserede virksomheder og til dyrlægerne ved disse.
 Visse aftagerlande har i den senere tid tilkendegivet, at de ikke finder,  

 at den almindeligt anvendte forsegling af yderemballagen er foretaget på en  

 måde som sikrer, at den ødelægges ved åbning af emballagen  

 (»hængseletiketter«).
 I denne anledning meddeles herved følgende:
 I almindelighed må der på en yderemballage kun anbringes eet  

 sundhedsmærke.
 I det omfang, dette er nødvendigt for at sikre effektiv forsegling, kan  

 der uden særlig tilladelse anbringes yderligere sundhedsmærke(r) f.eks. på  

 antihængselsetiketter på bund/låg-kartoner og bundetiketter på ulimede  

 foldekartoner.
Sundhedsmærket bør i videst muligt omfang anbringes på »grønstribede  

 mærkesedler«.
Det kan dog uden særlig tilladelse anbringes på blanke  

 etiketter, hvis størrelse ikke væsentligt overstiger størrelsen af  

 sundhedsmærket.
Til brug på alle andre typer af forseglingsmateriale (tape,  

 krympefolie m.v.) kræves forudgående tilladelse fra veterinærdirektoratet.
 Uanset dette kan sundhedsmærket uden særlig tilladelse stemples direkte på  

 de emballagetyper, som er således udformet (låsetappe m.v.) eller lukket  

 (effektiv limning), at de ikke kan åbnes uden selv at blive ødelagt.
Opmærksomheden henledes i øvrigt på, at der til al fortrykning af  

 sundhedsmærker på mærkesedler og på yderemballagen kræves tilladelse fra  

 veterinærdirektoratet.
Dog kan virksomhedens autorisationsnummer i form. af  

 »Aut.nr. 000« eller »Est.No. 000« fortrykkes uden særlig  

 tilladelse.
 Der henvises i øvrigt til Rapporten »Sundhedsmærkning af  

 yderemballage« af juli 1983, som tidligere er udsendt herfra.
 P.V.V.
