 I tilslutning til Udenrigsministeriets bekendtgørelse nr. 88 af 23.
oktober 1987 og efterfølgende bekendtgørelse nr. 97 af 11. oktober 1990, Lovtidende C, meddeles det, at følgende lande med virkning fra de anførte datoer har ratificeret eller tiltrådt den internationale konvention af 10. december 1984 mod tortur og anden grusom, umenneskelig eller nedværdigende behandling eller straf:
 Der er ved ratifikationen eller tiltrædelsen taget forbehold og afgivet  

 erklæringer som følger:
Forbundsrepublikken Tyskland: Erklæring vedrørende artikel 3, som  

 forbyder udlevering af en person direkte til en stat, hvor personen er i  

 konkret fare for at blive underkastet tortur.
Forbundsrepublikken Tyskland er  

 af den opfattelse, at landets nationale lovgivning er i overensstemmelse med  

 de krav, der følger af artikel 3, såvel som af alle andre artikler i  

 konventionen.
 Desuden har Forbundsrepublikken Tyskland i forbindelse med ratifikationen  

 erklæret, at konventionen også skal gælde for Vestberlin.
 Israel: Forbehold i overensstemmelse med artikel 28, stk. 1,  

 ifølge hvilken landet ikke anerkender Komiteens kompetence som foreskrevet i  

 artikel 20.
 Endvidere forbehold i overensstemmelse med artikel 30, stk. 2, ifølge  

 hvilken landet ikke betragter sig som bundet af bestemmelsen i artikel 30,  

 stk. 1, om tvungen voldgift.
 Monaco: Forbehold i overensstemmelse med artikel 30, stk. 2,  

 ifølge hvilken landet ikke betragter sig som bundet af bestemmelsen i artikel  

 30, stk. 1, om tvungen voldgift.
 Guatemala har den 30. maj 1990 meddelt, at forbeholdene vedrørende  

 artikel 28, stk. 1, og artikel 30, stk. 2, jf. bekendtgørelse nr. 97 af 11.  

 oktober 1990, trækkes tilbage.
 Tjekkoslovakiet har den 26. april 1991 meddelt, at forbeholdet  

 vedrørende artikel 30, stk. 1, jf. bekendtgørelse nr. 97 af 11. oktober 1990,  

 trækkes tilbage.
 Chile har den 7. september 1990 meddelt, at forbeholdene  

 vedrørende artikel 2, stk. 3, og artikel 3, jf. bekendtgørelse nr. 97 af 11.  

 oktober 1990, samt erklæringen i henhold til artikel 28, stk. 1, ifølge  

 hvilken Chile ikke anerkender Komiteens kompetence, trækkes tilbage.
 Den Tyske Demokratiske Republik har den 13. september 1990  

 meddelt, at forbeholdene vedrørende artikel 17, stk. 7, artikel 18, stk. 5,  

 artikel 20 og artikel 30, stk. 1, jf. bekendtgørelse nr. 97 af 11. oktober  

 1990, trækkes tilbage.
 Sovjetunionen har den 1. oktober 1991 meddelt, at forbeholdet  

 vedrørende artikel 20 trækkes tilbage.
 Følgende lande har afgivet erklæringer i henhold til artikel 21, stk. 1,  

 vedrørende anerkendelse af Komiteens kompetence til at modtage og behandle  

 henvendelser, hvorved en deltagerstat gør gældende, at en anden deltagerstat  

 ikke opfylder sine forpligtelser i henhold til konventionen: Jugoslavien,  

 Liechtenstein, Malta, Monaco, Sovjetunionen og Den Tyske Demokratiske  

 Republik (13. september 1990).
 Følgende lande har afgivet erklæringer i overensstemmelse med artikel 22,  

 stk. 1, vedrørende anerkendelse af Komiteens kompetence til at modtage og  

 behandle klager fra enkeltpersoner, som hævder at være ofre for en  

 deltagerstats krænkelser af bestemmelser i konventionen: Jugoslavien,  

 Liechtenstein, Malta, Monaco, Sovjetunionen og Den Tyske Demokratiske  

 Republik (13. september 1990).
Udenrigsministeriet, den 3. september  

 1992 F.
M.
