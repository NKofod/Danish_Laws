Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2003 III (N.j.nr. 11-00975-2004) Ansøger stod på fortovet, da en ukendt person på den anden side af gaden råbte ham an.
Ansøger kunne ikke høre, hvad personen sagde, og gik derfor over på den anden side af gaden.
Da ansøger kom over på den anden side, sprøjtede personen en tåregaslignende væske i ansigtet på ansøger.
Ansøger kunne herefter ikke se noget og tumlede over på den anden side af gaden og ind på fortovet, hvor han med sin højre hånd og arm ramte en butiksrude, så ruden blev knust.
Ansø¬ger skar derved sin højre hånd, som efterfølgende blev syet med 21 sting.
Ved politi¬ets ankomst til stedet måtte afhøring af ansøger opgives, dels fordi han skulle i be¬handling, dels fordi han skønnedes meget beruset.
Nævnet afslog en ansøgning om erstatning som følge af skaden på ansøgers højre hånd med den begrundelse, at der ikke var tale om en skade, som gerningsmanden kunne forudse ville opstå, da han sprøjtede ansøger i ansigtet med tåregas.
Nævnet lagde vægt på, at der måtte have været tale om et hårdt slag, siden ansøgers hånd gik igennem butiksruden.
