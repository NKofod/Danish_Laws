Bekendtgørelse om ændring af bekendtgørelse om Radio- og tv-nævnets udbud af tilladelser til programvirksomhed i den regionalt opdelte DAB-blok 3 § 1 I bekendtgørelse nr. 600 af 4. maj 2015 om Radio- og tv-nævnets udbud af tilladelser til programvirksomhed i den regionalt opdelte DAB-blok 3 foretages følgende ændring:
 1. Som bilag 2 indsættes bilag 1 til denne bekendtgørelse.
§ 2 Bekendtgørelsen træder i kraft den 1. juni 2015.
Kulturministeriet, den 27. maj 2015 Marianne Jelved / Lars M.
Banke Bilag 1 »Bilag 2 Obligatoriske bestemmelser i sendesamvirkernes vedtægter Formål Sendesamvirkets formål er at varetage fælles anliggender for radiostationer, der har tilladelse fra Radio- og tv-nævnet til at sende radio i <region> i medfør af bekendtgørelse om Radio- og tv-nævnets udbud af tilladelser til programvirksomhed i DAB-blok 3.
Medlemsforhold Alle radiostationer, der har tilladelse fra Radio- og tv-nævnet til at sende radio i <region> i medfør af bekendtgørelsen om Radio- og tv-nævnets udbud af tilladelser til programvirksomhed i DAB-blok 3, har ret og pligt til at være medlemmer af foreningen, jf. dog nedenfor vedr. eksklusion.
Eksklusion Bestyrelsen kan ekskludere en medlemsstation, hvis stationen ikke overholder aftaler i sendesamvirket, eller hvis stationen misligholder sine betalingsforpligtelser eller på anden måde væsentligt misligholder sine forpligtelser overfor sendesamvirket.
Såfremt der er uenighed om eksklusionen vil denne i henhold til bekendtgørelsens § 10, stk. 10, kunne indbringes for Radio- og tv-nævnet.
