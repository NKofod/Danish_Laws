 I henhold til § 57, stk. 2, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 632 af 2. september  

 1991 som ændret ved lov nr. 927 af 27. december 1991, lov nr. 164 af 13.  

 marts 1992 og lov nr. 468 af 24. juni 1992, fastsættes:
 § 1.  Et medlem er ikke berettiget til dagpenge for en  

 periode, hvor pågældende får erstatning for løn i en opsigelsesperiode fra  

 Lønmodtagernes Garantifond.
 Stk. 2.  Et medlem er ikke berettiget til  

 overgangsydelse i det omfang, pågældende får erstatning for løn i en  

 opsigelsesperiode fra Lønmodtagernes Garantifond.
 § 2.  Et medlem, der har krav på udbetaling fra  

 Lønmodtagernes Garantifond af erstatning for løn i en opsigelsesperiode, kan  

 ved henvendelse til kassen få et til dagpenge svarende beløb udbetalt som  

 lån.
 Stk. 2.  Det er en betingelse for udbetaling af dagpenge  

 som lån, at medlemmet i øvrigt er ledig og ville være berettiget til  

 dagpenge, hvis pågældende ikke havde krav på erstatning for løn i en  

 opsigelsesperiode.
§ 3.  Før udbetaling af dagpenge som lån kan finde  

 sted, skal medlemmet på en særlig blanket til kassen overdrage hele sit krav  

 over for Lønmodtagernes Garantifond som sikkerhed for lånet.
På samme blanket  

 skal medlemmet samtidig bemyndige kassen til på sine vegne at modtage  

 feriegodtgørelse, herunder i form af Ferie-Postgiro-anvisning.
§ 4.  Kassen skal senest ved første udbetaling af  

 dagpenge som lån give Lønmodtagernes Garantifond meddelelse om overdragelsen  

 med angivelse af tidspunktet for låneperiodens begyndelse.
Medlemmets  

 overdragelseserklæring samt kopi af anmeldelsesblanket til Lønmodtagernes  

 Garantifond vedlægges.
 § 5.  Dagpenge som lån udbetales mod særlig kvittering  

 efter de for kassen gældende regler for udbetaling af dagpenge.
Stk. 2.  Lånet beregnes efter reglerne om beregning af  

 dagpenge.
Ved udbetalingen fradrages det beløb, som kassen skulle have  

 indbetalt i kildeskat, såfremt der ikke var tale om lån.
I øvrigt skal der  

 ske fradrag i lånet efter reglerne om fradrag i dagpenge.
§ 6.  Udbetaling af dagpenge som lån kan ikke ske ud  

 over den periode, for hvilken Lønmodtagernes Garantifond yder erstatning for  

 løn i en opsigelsesperiode.
Udbetalingen afbrydes efter reglerne for  

 dagpenge.
 § 7.  Medlemmet skal tilbagebetale lånet, jf. dog stk.  

 3.
Stk. 2.  Beløb, som kassen modtager fra Lønmodtagernes  

 Garantifond, anvendes til tilbagebetaling af lånet.
Overskydende beløb  

 udbetales til medlemmet.
 Stk. 3.  I tilfælde, hvor Lønmodtagernes Garantifond  

 afslår medlemmets krav, eller hvor udbetalingen fra Lønmodtagernes  

 Garantifond ikke dækker lånet, omkonterer kassen det udækkede beløb til  

 dagpenge og foretager sædvanlig afregning af kildeskat i forhold hertil.
 § 8.  I tilfælde, hvor medlemmet efterfølgende får  

 udbetalt yderligere erstatning fra Lønmodtagernes Garantifond, dividende fra  

 boet eller lignende for løn i en opsigelsesperiode, skal medlemmet i de i §  

 7, stk. 3, omhandlede tilfælde indbetale det således modtagne beløb til  

 kassen, der indbetaler beløbet til staten.
 Stk. 2.  I tilfælde, hvor medlemmet efterfølgende får  

 udbetalt yderligere erstatning fra Lønmodtagernes Garantifond, dividende fra  

 boet eller lignende for løn i en opsigelsesperiode, der ligger ud over den  

 periode, for hvilken Lønmodtagernes Garantifond har ydet erstatning, jf. § 6,  

 og for hvilken der er udbetalt dagpenge, skal det således modtagne beløb  

 indbetales til kassen, der indbetaler beløbet til staten.
 § 9.  En kasses afgørelse vedrørende ydelse af  

 dagpenge som lån kan af den, afgørelsen vedrører, indbringes for direktøren  

 for arbejdsløshedsforsikringen inden fire uger efter, at klageren har fået  

 meddelelse om afgørelsen, jf. lovens § 98, stk. 2.
 Stk. 2.  En af direktøren for arbejdsløshedsforsikringen  

 efter stk. 1 truffet afgørelse kan af den, afgørelsen vedrører, indbringes  

 for Arbejdsmarkedets Ankenævn inden fire uger efter, at klageren har fået  

 meddelelse om afgørelsen, jf. lovens § 99, stk.1.
 § 10.  Direktøren for arbejdsløshedsforsikringen fører  

 tilsyn med udbetaling og afvikling af dagpenge som lån, jf. lovens § 88.
 § 11.  §§ 2-10 finder tilsvarende anvendelse ved  

 overgangsydelse som lån.
 § 12.  Bekendtgørelsen træder i kraft den 1. august  

 1992.
 Stk. 2.  Samtidig ophæves:
 § 13.  Der udarbejdes en vejledning om anvendelse af  

 bekendtgørelsen.
