 I tilslutning til udenrigsministeriets bekendtgørelse nr. 12 af 4. april  

 1955 (Lovtidende C 1955, side 68) bringes herved til almindelig kundskab, at  

 stats- og udenrigsministeren ved en over for Det europæiske Råds  

 generalsekretær afgivet erklæring af 2. april 1957 for et tidsrum af 5 år fra  

 den 7. april at regne har forlænget gyldigheden af den tidligere afgivne  

 erklæring, hvorefter Danmark anerkender Den europæiske  

 Menneskerettighedskommissions kompetence til at modtage klager fra  

 enkeltpersoner.
 Samtidig har stats- og udenrigsministeren i en erklæring til  

 generalsekretæren, ligeledes af 2. april 1957, for et tidsrum af 2 år fra 7.  

 april 1957 at regne forlænget gyldigheden af den tidligere afgivne erklæring,  

 hvorefter Danmark anerkender den ved ovennævnte konvention forudsete  

 europæiske menneskerettighedsdomstols kompetence som bindende uden særlig  

 overenskomst.
 Udenrigsministeriet, den 23. maj 1957.
F.
M.
 Nils Svenningsen.
