Bekendtgørelse om minimumsmål for offentlige indkøb af renere køretøjer til vejtransport1) I medfør af § 51, stk. 1, nr. 7, og stk. 2, § 67, § 79 b, stk. 1, § 80, stk. 1, og § 110, stk. 3, i lov om miljøbeskyttelse, jf. lovbekendtgørelse nr. 1218 af 25. november 2019, som ændret ved lov nr. 590 af 13. maj 2019, lov nr. 61 af 28. januar 2020, lov nr. 807 af 9. juni 2020, lov nr. 808 af 9. juni 2020 og lov nr. 2214 af 29. december 2020, og efter forhandling med erhvervsministeren fastsættes:
Formål § 1. Bekendtgørelsen har til formål at fremme og stimulere markedet for renere og mere energieffektive køretøjer.
 Stk. 2. Bekendtgørelsen forpligter ordregivende myndigheder og ordregivere, jf. § 4, nr. 2 og 3, til at tage hensyn til energi- og miljøbelastningen i hele køretøjets driftslevetid, herunder energiforbrug og CO2-emissioner samt visse forurenede stoffer, når de indkøber bestemte køretøjer til vejtransport.
Anvendelsesområde § 2. Bekendtgørelsen finder anvendelse på offentlige indkøb gennem:
 1) Kontrakter om indkøb, leasing, leje eller afbetalingskøb af køretøjer til vejtransport tildelt af ordregivende myndigheder eller ordregivere, for så vidt de er forpligtet til at anvende indkøbsprocedurerne fastsat i Europa-Parlamentets og Rådets direktiv 2014/24/EU om offentlige udbud (direktiv 2014/24/EU), og Europa-Parlamentets og Rådets direktiv 2014/25/EU om fremgangsmåderne ved indgåelse af kontrakter inden for vand- og energiforsyning, transport samt posttjenester (direktiv 2014/25/EU).
 2) Offentlige tjenesteydelseskontrakter som defineret i Europa-Parlamentets og Rådets forordning (EF) nr. 1370/2007 om offentlig personbefordring med jernbane og ad vej (forordning (EF) 1370/2007), der vedrører levering af personbefordring ad vej, som går ud over en bestemt tærskelværdi, der fastsættes af medlemsstaterne, og som ikke må overstige den i artikel 5, stk. 4, i nævnte forordning gældende tærskelværdi.
 3) Tjenesteydelseskontrakter, jf. bilag 1 til denne bekendtgørelse, i det omfang de ordregivende myndigheder eller ordregivere er forpligtet til at anvende indkøbsprocedurerne fastsat i direktiv 2014/24/EU, og 2014/25/EU.
 § 3. Bekendtgørelsen finder ikke anvendelse på følgende køretøjer, som omhandlet i artikel 2, stk. 2, litra a), b), c) og d), og artikel 2, stk. 3, litra a), b) og c), i Europa-Parlamentets og Rådets Forordning (EU) 2018/858 om godkendelse og markedsovervågning af motorkøretøjer og påhængskøretøjer dertil samt af systemer, komponenter og separate tekniske enheder til sådanne køretøjer (forordning (EU) 2018/858), samt punkt 5.2.-5.5. og punkt 5.7 i del A i bilag I til nævnte forordning:
 1) Køretøjer, der udelukkende er udformet og konstrueret eller tilpasset til anvendelse af de væbnede styrker.
 2) Køretøjer, der er udformet og konstrueret til først og fremmest at blive anvendt på byggepladser, i stenbrud, i havneanlæg eller i lufthavne.
 3) Køretøjer, der er udformet og konstrueret eller tilpasset til anvendelse af civilbeskyttelsestjenester, brandvæsenet og ordensmagten.
 4) Pansret køretøj, der er bestemt til beskyttelse af de befordrede passagerer eller det medførte gods med kuglesikker panserbeklædning.
 5) Ambulance i klasse M, som er beregnet til befordring af syge eller tilskadekomne personer og er forsynet med særligt udstyr dertil.
 6) Rustvogn i klasse M, som er bestemt til befordring af døde personer og er forsynet med særligt udstyr dertil.
 7) Køretøj i klasse M1 med adgang for kørestole, der specifikt er konstrueret eller ombygget, så det kan rumme en eller flere personer, som sidder i deres kørestole under kørsel på vej.
 8) Mobilkran i klasse N3, som ikke er udstyret til godsbefordring, men som er forsynet med en kran med et løftemoment på mindst 400 kNm.
 9) Landbrugs- og skovbrugstraktorer som defineret i Europa-Parlamentets og Rådets forordning (EU) nr. 167/2013 om godkendelse og markedsovervågning af landbrugs- og skovbrugstraktorer.
 10) To- og trehjulede køretøjer samt quadricykler som defineret i Europa-Parlamentets og Rådets forordning (EU) nr. 168/2013 om godkendelse og markedsovervågning af to- og trehjulede køretøjer samt quadricykler.
 11) Bæltekøretøjer.
 12) Ethvert selvkørende køretøj, som er specielt udformet og konstrueret til arbejdsbrug, og som på grund af sin konstruktion ikke er egnet til transport af passagerer eller varer, og som ikke er en maskine, der er monteret på et motorkøretøjs chassis.
 Stk. 2. Denne bekendtgørelse finder ikke anvendelse på køretøjer i klasse M3 (busser), bortset fra køretøjer i klasse I og klasse A (rutebusser med ståpladser), jf. definitionen i artikel 3, nr. 2) og 3), i Europa-Parlamentets og Rådets forordning (EF) 661/2009 om krav til typegodkendelse for den generelle sikkerhed af motorkøretøjer, påhængskøretøjer dertil samt systemer, komponenter og separate tekniske enheder til sådanne køretøjer.
Definitioner § 4. I denne bekendtgørelse forstås ved:
 1) Offentlige indkøb: Kontrakter om indkøb, leasing, leje eller afbetalingskøb af køretøjer til vejtransport tildelt af ordregivende myndigheder eller ordregivere.
 2) Ordregivende myndigheder: Staten, regionale eller lokale myndigheder, offentligretlige organer, sammenslutninger af en eller flere af disse myndigheder eller et eller flere af disse offentligretlige organer som defineret i artikel 2, stk. 1, nr. 1) i direktiv 2014/24/EU og artikel 3 i direktiv 2014/25/EU.
 3) Ordregivere: Offentlige virksomheder, herunder ordregivende enheder som defineret i artikel 4 i direktiv 2014/25/EU.
 4) Køretøj til vejtransport: Et køretøj i klasse M eller N som defineret i artikel 4, stk. 1, litra a) og b), i forordning (EU) 2018/858.
 5) Renere køretøjer:
a) et køretøj i EU-klasse M1 (personbil), M2 (lille bus) eller N1 (varebil) med en maksimal udstødningsemission udtrykt i CO2 g/km og forurenende emissioner ved faktisk kørsel, der ligger en procentdel under de gældende emissionsgrænseværdier, jf. bilag 2, eller b) et køretøj i klasse M3 (bus), N2 (lille lastbil) eller N3 (stor lastbil), der anvender alternative brændstoffer som defineret i artikel 2, nr. 1) og 2), i direktiv 2014/94/EU, bortset fra brændsler, som er produceret af råprodukter med stor risiko for indirekte arealanvendelsesændringer, og for hvilke der er konstateret en betydelig udvidelse af produktionsarealet ind på arealer med stort kulstoflager i overensstemmelse med artikel 26 i Europa-Parlamentets og Rådets direktiv 2018/2001/EU om fremme af anvendelsen af energi fra vedvarende energikilder.
Hvis køretøjer anvender flydende biobrændstoffer, syntetiske brændstoffer eller paraffinholdige brændstoffer, skal disse brændstoffer ikke blandes med konventionelle fossile brændstoffer.
 6) Tungt nulemissionskøretøj: Et renere køretøj som defineret i § 2, nr. 5, litra b, i denne bekendtgørelse, uden en intern forbrændingsmotor eller med en intern forbrændingsmotor, der udleder mindre end 1 g CO2/kWh målt i overensstemmelse med Europa-Parlamentets og Rådets forordning (EF) 595/2009 om typegodkendelse af motorkøretøjer og motorer med hensyn til emissioner fra tunge erhvervskøretøjer (Euro VI) og om adgang til reparations- og vedligeholdelsesinformationer om køretøjer og om ændring af forordning (EF) nr. 715/2007 og direktiv 2007/46/EF og om ophævelse af direktiv 80/1269/EØF, 2005/55/EF og 2005/78/EF og gennemførelsesforanstaltningerne hertil, eller som udleder mindre end 1 g CO2/km målt i overensstemmelse med Europa-Parlamentets og Rådets forordning (EF) 715/2007 om typegodkendelse af motorkøretøjer med hensyn til emissioner fra lette personbiler og lette erhvervskøretøjer (Euro 5 og Euro 6), om adgang til reparations- og vedligeholdelsesinformationer om køretøjer og gennemførelsesforanstaltningerne hertil.
 7) TED-databasen: Den fælles europæiske database over EU udbud, Tender Electronic Daily (TED).
Minimumsmål for offentlige indkøb § 5. Ordregivende myndigheder og ordregivere skal ved udbud af de i § 2 omhandlede køretøjer og tjenesteydelser bidrage til opfyldelse af minimumsmålene for udbud af renere lette køretøjer som fastsat i bilag 3, og af renere tunge køretøjer som fastsat i bilag 4. Disse mål udtrykkes som minimumsprocenter for renere køretøjer i det samlede antal køretøjer til vejtransport, der er omfattet af de i § 2 omhandlede kontrakter, der er tildelt mellem den 2. august 2021 og den 31. december 2025 for så vidt angår den første referenceperiode og mellem den 1. januar 2026 og den 31. december 2030 for så vidt angår den anden referenceperiode.
 Stk. 2. Ved beregning af minimumsmålene for udbud jf. stk. 1, 1. pkt., er den dato for det offentlige indkøb, der skal tages i betragtning, datoen for afslutningen af den offentlige udbudsprocedure ved tildelingen af kontrakten.
 Stk. 3. Køretøjer, der opfylder definitionen af et renere køretøj i henhold til § 4, nr. 5, eller af et tungt nulemissionskøretøj i henhold til § 4, nr. 6, som følge af en eftermontering, kan medregnes for at være henholdsvis renere køretøjer eller tunge nulemissionskøretøjer med henblik på overholdelse af minimumsmålene for udbud.
 Stk. 4. Ved vurdering af overholdelse af minimumsmålene for udbud, skal der for så vidt angår de i § 2, nr. 1, omhandlede kontrakter tages hensyn til antallet af købte, leasede, lejede eller afbetalingskøbte køretøjer i henhold til hver kontrakt.
 Stk. 5. Ved vurdering af overholdelse af minimumsmålene for udbud, skal der for så vidt angår de i § 2, nr. 2 og 3, omhandlede kontrakter tages hensyn til antallet af køretøjer, der skal anvendes til levering af tjenesteydelserne i henhold til hver kontrakt.
 Stk. 6. Når der ikke vedtages nye mål for perioden efter den 1. januar 2030, gælder målene for den anden referenceperiode fortsat og beregnes i overensstemmelse med stk. 1-5, i efterfølgende femårsperioder.
Oplysningspligt om offentlige indkøb af køretøjer § 6. Ordregivende myndigheder eller ordregivere, der indgår kontrakt om transport ydelse eller offentlige indkøb af køretøjer jf. § 2, nr. 1 og 3, skal afrapportere indkøbet i TED-databasen.
Dette kan fra 14. november 2022 ske i henhold til Kommissionens gennemførselsforordning (EU) 2019/1780 af 23. september 2019 om standardformularer til brug ved offentliggørelse af bekendtgørelser i forbindelse med offentlige udbud og om ophævelse af gennemførelsesforordning (EU) 2015/1986 (»e-formularer«) ved at udfylde de til formålet udarbejdede felter med oplysning om henholdsvis de samlede antal køretøjer, renere køretøjer og tunge nulemissionskøretøjer, der er omfattet af de indgåede kontrakter.
 Stk. 2. Ordregivende myndigheder og ordregiver, der indgår tjenesteydelseskontrakter jf. § 2, nr. 2, skal ligeledes afrapportere disse indkøb i TED-databasen med oplysning om det samlede antal og type af køretøjer, renere køretøjer og tunge nulemissionskøretøjer, der er omfattet af kontrakten, samt tidspunktet for kontraktens indgåelse, senest 30 dage efter kontrakten er tildelt.
 Stk. 3. Indtil 20. oktober 2023 kan afrapportering af indkøbet ske til TED-databasen gennem brug af Standardformularer i henhold til Kommissionens gennemførelsesforordning (EU) 2015/1986 om standardformularer til brug ved offentliggørelse af bekendtgørelser i forbindelse med offentlige udbud og om ophævelse af forordning (EU) nr. 842/2011. Ordregivende myndigheder eller ordregivere skal for hver indgået kontrakt, anføre oplysninger om de samlede antal køretøjer, renere køretøjer og tunge nulemissionskøretøjer i feltet II. 2.14) »Supplerende oplysninger«.
Tilsyn § 7. Miljøstyrelsen fører tilsyn med overholdelsen af bekendtgørelsen, herunder at målene i bilag 3 og 4 overholdes.
 § 8. Miljøstyrelsen vejleder om de i §§ 5 og 6, nævnte specifikationer med henblik på overholdelse af minimumsmålene for offentlige udbud af renere køretøjer og indsamling af oplysninger om køretøjer ved indgåede kontrakter.
 § 9. Miljøstyrelsen underretter senest den 2. august 2022 Kommissionen om de foranstaltninger, der er taget med henblik på at gennemføre kravene fastsat i denne bekendtgørelse, herunder om fremtidige tiltag, tidsplaner og den eventuelle indsatsfordeling mellem de forskellige forvaltningsniveauer, samt om alle andre oplysninger, som Miljøstyrelsen anser for relevante.
Stk. 2. Senest den 15. april 2026 og derefter hvert tredje år fremsender Miljøstyrelsen en rapport om gennemførelsen af dette direktiv til Konkurrence- og Forbrugerstyrelsen, som vil indsende en samlet rapport til Kommissionen senest den 18. april 2026 og derefter hvert tredje år.
Disse rapporter skal ledsage de i artikel 83, stk. 3, andet afsnit, i direktiv 2014/24/EU og artikel 99, stk. 3, andet afsnit, i direktiv 2014/25/EU omhandlede rapporter og skal ligeledes indeholde oplysninger om antallet og de kategorier af køretøjer, der er omfattet af de i § 2, omhandlede kontrakter.
Oplysningerne præsenteres i overensstemmelse med de kategorier, der er fastsat i Europa-Parlamentets og Rådets forordning (EF) nr. 2195/2002 om det fælles glossar for offentlige kontrakter (CPV).
 Stk. 3. Miljøstyrelsen foretager under hver referenceperiode senest 24 måneder inden fremsendelse af rapporter til Kommissionen beregninger af minimumsmålene for udbud af de i § 2 omhandlede kontrakter og tager efter miljøministerens godkendelse initiativ til iværksættelse af nødvendige tiltag til overholdelse af målene, såfremt resultatet viser, at målene fastsat i bilag 3 og 4 ikke er opnået.
Straf § 10. Medmindre højere straf er forskyldt efter lov om miljøbeskyttelse eller anden lovgivning, straffes med bøde den, der overtræder § 6.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Overgangs- og ikrafttrædelsesbestemmelser § 11. Bekendtgørelsen træder i kraft 30. august 2021.
 Stk. 2. Bekendtgørelse nr. 1394 af 14. december 2010 om miljøbevidste indkøb af køretøjer til vejtransport ophæves.
 § 12. Denne bekendtgørelse finder kun anvendelse for kontrakter, hvor indkaldelsen af tilbud er udsendt efter den 2. august 2021, eller, såfremt der ikke kræves en indkaldelse af tilbud, hvor den ordregivende myndighed eller ordregivere har indledt udbudsproceduren efter den 2. august 2021. Bekendtgørelsens § 10 finder dog kun anvendelse for kontrakter, hvor indkaldelsen af tilbud er udsendt efter den 30. august 2021, eller, såfremt der ikke kræves en indkaldelse af tilbud, hvor den ordregivende myndighed eller ordregivere har indledt udbudsproceduren efter den 30. august 2021.
Miljøministeriet, den 26. august 2021 Lea Wermelin / Nina Møller Porst Bilag 1 Koder i det fælles glossar for offentlige kontrakter (CPV) for tjenesteydelser, jf. § 2, nr. 3.
Bilag 2 Emissionstærskler for renere lette køretøjer 1) Oplyst maksimale værdier for emission ved faktisk kørsel (RDE) for partikelantal (PN) i #/km og nitrogenoxider (NOx) i mg/km, jf.
 punkt 48.2 i typeattesten, som beskrevet i bilag IX til Europa-Parlamentets og Rådets direktiv 2007/46/EF (*) for både komplette og bymæssige RDE-kørsler.
 2) De gældende emissionsgrænseværdier fastlagt i bilag I til forordning (EF) nr. 715/2007 eller dens efterfølgere.
 *) Europa-Parlamentets og Rådets direktiv 2007/46/EF af 5. september 2007 om fastlæggelse af en ramme for godkendelse af motorkøretøjer og påhængskøretøjer dertil samt af systemer, komponenter og separate tekniske enheder til sådanne køretøjer (»Rammedirektiv«) (EUT L 263 af 9.10.2007, s. 1).
Bilag 3 Minimumsmål for udbud for andelen af renere lette køretøjer i overensstemmelse med bilag 2 i de samlede offentlige udbud af lette køretøjer omfattet af de i § 3 omhandlede kontrakter på medlemsstatsplan Bilag 4 Minimumsmål for udbud for andelen af renere tunge køretøjer i de samlede offentlige udbud af tunge køretøjer omfattet af de i § 3 omhandlede kontrakter på medlemsstatsplan (*) (*) Halvdelen af minimumsmålet for andelen af renere busser skal opfyldes ved indkøb af nulemissionsbusser som defineret i § 2, nr. 5). Dette krav sænkes til en fjerdedel af minimumsmålet for den første referenceperiode, hvis mere end 80 % af de busser, der er omfattet af den samlede sum af alle de i § 3 omhandlede kontrakter, og som i denne periode er blevet tildelt i en medlemsstat, er dobbeltdækkerbusser.
1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2019/1161/EU af 20. juni 2019 om ændring af direktiv 2009/33/EF om fremme af renere og mere energieffektive køretøjer til vejtransport, EU-Tidende 2019, nr.
L 188, side 116.
